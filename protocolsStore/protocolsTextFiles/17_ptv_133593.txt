הכנסת השבע-עשרה נוסח לא מתוקן

מושב שני

פרוטוקול מס' 104

מישיבת ועדת הכנסת

מיום רביעי, ב' בניסן, התשס"ז (21 במרץ, 2007) בשעה 10:30

סדר היום:

1. בקשות יושבי ראש הוועדות להקדמת הדיון בהצעות חוק לפני הקריאה השניה
והשלישית

2. מינוי סגן יושב ראש כנסת חדש במקום ח"כ יצחק אהרונוביץ

נכחו:

חברי הוועדה:

יעקב מרגי – מ"מ היו"ר

רוברט אילטוב

גלעד ארדן

מנחם בן ששון

יצחק גלנטי

עמירה דותן

אלכס מילר

גדעון סער

עתניאל שנלר

מוזמנים:

מירי פרנקל שור

עידו יצחק

ייעוץ משפטי: ארבל אסטרחן

מנהלת הוועדה: אתי בן יוסף

רשמת פרלמנטרית:לאה קיקיון

 

1. בקשות יושבי ראש הוועדות להקדמת הדיון בהצעות חוק לפני הקריאה השניה
והשלישית

היו"ר יעקב מרגי:

שלום לכולם, אני מתכבד לפתוח את ישיבת הוועדה.

מנחם בן-ששון:

אני מבקש לשלוח ברכת רפואה שלמה לאביה של חברת הכנסת רוחמה אברהם.

היו"ר יעקב מרגי:

כולנו מצטרפים לתפילות ולאיחולים.

לפנינו בקשות יושבי ראש וועדות להקדמת הדיון בהצעות החוק הבאות לפני הקריאה
השניה והשלישית.

הבקשה הראשונה- יושב ראש ועדת הפנים והגנת הסביבה-

הצעת חוק שהייה שלא כדין (איסור סיוע)(הוראת שעה)(תיקון מס' 109,
התשס"ז-2007 (מ/266). יש התייחסות לבקשה?

מירי פרנקל -שור:

אנחנו מבקשים את הבקשה.

היו"ר יעקב מרגי:

מי בעד האישור? הבקשה אושרה ברוב קולות.

בקשה שניה – הצעת חוק האזרחות והכניסה לישראל (הוראת שעה)(תיקון מס' 2),
התשס"ז-2007 (מ/ 273).

מירי פרנקל-שור:

מבקשים פטור מחובת הנחה, ההצעה הסתיימה לדיון בוועדת הפנים והגנת הסביבה.

היו"ר יעקב מרגי:

מי בעד אישור בקשתו של יושב ראש ועדת הפנים והגנת הסביבה? מי נגד? מי נמנע?

בהיעדר מתנגדים ונמנעים – הבקשה אושרה.

הנושא הבא –

בקשתו של יושב ראש ועדת החוץ והביטחון -

הצעת חוק עונש מאסר שגזר בית משפט הצבאי בחבל עזה (הוראות מעבר),
התשס"ז-2007 (מ/207).

מי בעד אישור בקשתו של יושב ראש ועדת החוץ והביטחון? מי מתנגד? מי נמנע?
בקשתו אושרה.

הנושא הבאה על סדר היום - בקשתו של יושב ראש ועדת החוקה, חוק ומשפט - הצעת
חוק יסוד: הכנסת (תיקון מס' 39) (השעיה מכהונה) (כ/125).

מי בעד אישור בקשתו של יושב ראש ועדת החוקה? מי מתנגד? מי נמנע? הבקשה
אושרה.

2. מינוי סגן יושב ראש כנסת חדש במקום ח"כ יצחק אהרונוביץ

היו"ר יעקב מרגי:

יש תוספת לסדר היום – המלצת ועדת הכנסת למינוי סגן ליושבת ראש הכנסת. אקרא
מן המכתב: "עם מינויו של ח"כ יצחק אהרונוביץ לשר התיירות, אבקש לכנס את
ועדת הכנסת, על מנת שזו תחליט על חבירתו של חה"כ דוד רותם לסגן יושב ראש
הכנסת. לאור סיומו של מושב החורף, אבקש כי הוועדה תתכנס בהקדם האפשרי
ושההמלצה תובא להחלטה במליאת הכנסת".

מי בעד אישור הבקשה? מי נגד? תודה לכם, פה אחד אושרה הבקשה.

אני מודה לכם, הישיבה ננעלה.

הישיבה ננעלה בשעה 10:42.
