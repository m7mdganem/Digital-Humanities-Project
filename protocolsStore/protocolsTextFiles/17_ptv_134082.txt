הכנסת השבע-עשרה נוסח לא מתוקן

מושב שני

פרוטוקול מס' 128

מישיבת ועדת הכנסת

יום רביעי, י"א בתמוז התשס"ז (27 ביוני 2007), שעה 10:30

סדר היום:

בקשת יושב-ראש ועדת הפנים והגנת הסביבה להעברת הצעת חוק התכנון והבנייה
(תיקון – שימור אתרי ומתקני ספורט בעלי חשיבות היסטורית), התשס"ז-2007,
מוועדת החינוך, התרבות והספורט לדיון בוועדת הפנים והגנת הסביבה.

נכחו:

חברי הוועדה:

רוחמה אברהם בלילא – היו"ר

יעקב מרגי

גדעון סער

משה שרוני

יועצת משפטית: עו"ד ארבל אסטרחן

מנהלת הוועדה: אתי בן-יוסף

רשמת פרלמנטרית: שלומית כהן

בקשת יושב-ראש ועדת הפנים והגנת הסביבה להעברת הצעת חוק

התכנון והבנייה (תיקון – שימור אתרי ומתקני ספורט בעלי חשיבות היסטורית),

התשס"ז-2007, מוועדת החינוך, התרבות והספורט לדיון בוועדת הפנים והגנת
הסביבה

היו"ר רוחמה אברהם בלילא:

בוקר טוב, חברי הכנסת. התכנסנו כדי לאשר פנייה דחופה של שני יושבי-ראש
ועדות שיש ביניהם הסכמה לגבי הצעת חוק התכנון והבנייה (תיקון – שימור אתרי
ומתקני ספורט בעלי חשיבות היסטורית), התשס"ז-2007.

אני קוראת את המכתבים לפרוטוקול. מכתבו של חבר הכנסת אופיר פינס-פז: הצעת
החוק שבנדון מאת חברת הכנסת רונית תירוש נדונה במליאת הכנסת בקריאה טרומית
ביום שלישי כ"ו בתמוז התשס"ז, 12.6.2007, והועברה לוועדת החינוך, התרבות
והספורט. עניינה של ההצעה הוא שימור אתרים, נושא הנמצא בתחום סמכותה של
ועדת הפנים והגנת הסביבה, ולכן אבקש להעביר את הצעת החוק לוועדת הפנים
והגנת הסביבה לשם הכנתה לקריאה ראשונה.

יש לי מכתב הסכמה של יושב-ראש ועדת החינוך: הריני מאשר להעביר את הצעת חוק
התכנון והבנייה (תיקון – שימור אתרי ומתקני ספורט בעלי חשיבות היסטורית),
התשס"ז-2007, של חברי הכנסת רונית תירוש וגלעד ארדן, לוועדת הפנים והגנת
הסביבה, לשם הכנתה לקריאה ראשונה.

מי בעד? מי נגד?

ה צ ב ע ה

בעד – רוב

נגד – אין

נמנעים – אין

הבקשה אושרה פה-אחד. נעלה את הבקשה לאישור המליאה. תודה רבה.

הישיבה ננעלה בשעה 10:40
