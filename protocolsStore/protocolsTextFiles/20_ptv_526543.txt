הכנסת העשרים

מושב חמישי

פרוטוקול מס' 401

מישיבת ועדת הכנסת

יום שלישי, ג' בטבת התשע"ט (11 בדצמבר 2018), שעה 13:30

סדר היום:

<< נושא >> ערעורים על החלטת נשיאות הכנסת שלא לאשר דחיפות הצעות לסדר היום
<< נושא >>

נכחו:

חברי הוועדה:

דוד ביטן – היו"ר

ישראל אייכלר

אברהם נגוסה

רויטל סויד

פנינה תמנו

חברי הכנסת:

איתן ברושי

יצחק וקנין

דב חנין

אכרם חסון

אוסנת הילה מארק

חמד עמאר

נורית קורן

איציק שמולי

מוזמנים:

מזכירת הכנסת ירדנה מלר-הורוביץ

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

רמי בן שמעון

<< נושא >> ערעורים על החלטת נשיאות הכנסת שלא לאשר דחיפות הצעות לסדר היום
<< נושא >>

<< יור >> היו"ר דוד ביטן: << יור >>

אני פותח את הישיבה: ערעורים על החלטת נשיאות הכנסת שלא לאשר דחיפות הצעות
לסדר היום.

חבר הכנסת דב חנין, אני אגיד מה הנושא: משרד ראש הממשלה מנהל משא ומתן עם
ממשלת הונגריה על קידום מוזיאון המכחיש את חלקם של ההונגרים בשואה.

<< דובר >> מזכירת הכנסת ירדנה מלר-הורוביץ: << דובר >>

זו גם הצעה של חבר הכנסת איציק שמולי. באותו נושא.

<< יור >> היו"ר דוד ביטן: << יור >>

בבקשה, דב.

<< דובר >> דב חנין (הרשימה המשותפת): << דובר >>

תודה לך, אדוני היושב-ראש. אנחנו נמצאים בהליך - - -

<< יור >> היו"ר דוד ביטן: << יור >>

יש לך גם אותו דבר?

<< דובר >> איציק שמולי (המחנה הציוני): << דובר >>

כן, כן.

<< יור >> היו"ר דוד ביטן: << יור >>

אז למה עשיתם שתי שורות?

<< דובר >> אתי בן יוסף: << דובר >>

נתנו לכל אחד את ההצעה שלו. ההצבעה תהיה אחת.

<< דובר >> דב חנין (הרשימה המשותפת): << דובר >>

אדוני היושב-ראש, אנחנו נמצאים בהליך מאוד מאוד נדיר. בכנסת הנוכחית אני לא
זוכר ש/הגשתי אי פעם ערעור על החלטות הנשיאות, למרות שהרבה פעמים הנשיאות
מחליטה לפי שיקול דעתה שלא לקבל הצעה דחופה שלי לסדר. אני יודע שגם חברי
כנסת אחרים מאוד ממעטים בהליך הזה.

אבל במקרה הזה, אדוני היושב-ראש, אני וגם חבריי חשבנו שאין ברירה אלא לערער
על החלטת הנשיאות ולנסות לשכנע שהנושא חייב להידון בכנסת. על מה אנחנו
מדברים? בהונגריה ישנו מהלך גדול, מוקם מוזיאון גדול מאוד שמתיימר לעסוק
בשואה.

שואת יהודי הונגריה היא אחת השואות הקשות ביותר שאירעו לעם היהודי. אנחנו
מדברים על שואה שבה כמעט כל יהודי הונגריה הושמדו. כל היהודים שהיו
בפריפריה, בערי ועיירות הפריפריה הושמדו וחלק גדול מאלה שחיו בעיר בודפשט
הושמדו.

זה נעשה בשיתוף פעולה אקטיבי של שליט הונגריה דאז, מיקלוש הורטי. ממרץ 1943
הם בעצם נתנו אור ירוק לגרמנים להשמיד את יהודי הונגריה. ההשמדה הזו,
אדוני, היא אחד הפרקים הקשים והאפלים ביותר בהיסטוריה של השואה.

התפרסמה כתבה מפורטת מאוד ומדאיגה מאוד שאומרת שמוזיאון השואה שמוקם
בהונגריה יעסוק לא בשואה אלא בהכחשת השואה או יותר נכון, בהכחשת חלקם של
אותם שליטים הונגרים בשואה, של מיקלוש הורטי, פרנץ סלשי ואחרים. אנחנו
יודעים, למרבית המצער, שראש ממשלת הונגריה היום רואה במיקלוש הורטי פטריוט
הונגרי גדול והוא רואה אותו כמי ששיחק תפקיד חיובי בהיסטוריה.

יש בעייתיות גדולה מאוד, כמובן, בעצם קיומי של מין מוזיאון שככה מציג את
זכר השואה, אבל מה שהדאיג אותנו, אדוני היושב-ראש, בידיעה שפורסמה הוא שהיה
פרסום שהיום נמצאים בארץ נציגים רשמיים של ממשלת הונגריה שמנהלים הידברות
עם נציגי ממשלת ישראל – ותכף אני אנסה להסביר מה זה – בנושא התכנים של
המוזיאון הזה.

עוד יותר הדאיגה אותנו האמירה שהתפרסמה באותה כתבה נרחבת שמשרד החוץ מתנגד
לכל ריכך של חלקם של אותם מנהיגים הונגרים בשואה. והטענה כתבה הייתה שלכן
ההידברות נעשית לא מול משרד החוץ אלא מול משרד ראש הממשלה.

עכשיו, אני יודע שכל הדברים האלה הם דברים שצריכים להיבדק. אני לא
משתתף - - -

<< יור >> היו"ר דוד ביטן: << יור >>

זה היה בעיתון? באיזה עיתון?

<< דובר_המשך >> דב חנין (הרשימה המשותפת): << דובר_המשך >>

בעיתון הארץ ובערוץ 10. לא התפרסמה תגובה שמכחישה את הכול מכל וכול. יכול
להיות שאולי אם נעלה את זה במליאת הכנסת, יבואו נציגי משרד ראש הממשלה
ויגידו: לא היו דברים מעולם, אין נציגים הונגרים, אנחנו לא מסכימים לשום
שינוי. זו תהיה תגובה שאנחנו נשמח מאוד עליה.

<< יור >> היו"ר דוד ביטן: << יור >>

אבל הממשלה שלנו לא יכולה למנוע את הקמת המוזיאון.

<< דובר_המשך >> דב חנין (הרשימה המשותפת): << דובר_המשך >>

לא. אבל מדינת ישראל הולכת לתת גושפנקה למוזיאון שמכחיש את זכר השואה. אני
חייב להגיד לך, אדוני היושב-ראש, אני לא זוכר איזושהי הצעה שלי לסדר
שקיבלתי עליה כל כך הרבה פניות אישיות לטלפון שלי מניצולי שואה. זה דבר
שהוא פשוט נורא.

אנחנו כולנו בוגרים של איזושהי פרשה שעד היום לא הסתיימה, של הסכם שנעשה עם
ממשלת פולין. אני יודע שראש הממשלה אמר שאולי חלו תקלות באישור ההסכם הזה
עם ממשלת פולין, לא התייעצו עם "יד ושם", התייעצו עם איזושהי מומחית אחרת.
והתוצאה הייתה תקלה מביכה מאוד שלא ברור איפה אנחנו עומדים היום לגביה.

<< יור >> היו"ר דוד ביטן: << יור >>

בקשר לנושא של הערעור. לדבר בכנסת נגד הממשלה שמקדמת אבל אתה לא יודע אם
היא מקדמת או לא. מה אתה רוצה? אני לא מבין.

<< דובר_המשך >> דב חנין (הרשימה המשותפת): << דובר_המשך >>

אדוני היושב-ראש, אנחנו רוצים למנוע מראש - - -

<< דובר >> פנינה תמנו (יש עתיד): << דובר >>

לא צריך לתת לזה יד.

<< דובר >> דב חנין (הרשימה המשותפת): << דובר >>

אנחנו, אדוני, רוצים למנוע את התקלה. יכול להיות שאין תקלה.

<< יור >> היו"ר דוד ביטן: << יור >>

אז למה אתה לא מצלצל למשרד ראש הממשלה ושואל?

<< דובר >> פנינה תמנו (יש עתיד): << דובר >>

בשביל זה אנחנו פה - - -

<< דובר >> דב חנין (הרשימה המשותפת): << דובר >>

- - - נושא כזה שמעורר סערה – אדוני, אני מסיים בעוד דקה – אדוני, אין לנו
נושא שמעורר כזה עניין ציבורי, כזו סערה בקרב - - -

<< יור >> היו"ר דוד ביטן: << יור >>

אתה צודק שזה מעורר את הציבור, אבל אני שואל אותך שאלה אחת פשוטה: אנחנו
דנים בערעור על הנשיאות למה היא לא אישרה את הדחיפות של העניין.

<< דובר >> דב חנין (הרשימה המשותפת): << דובר >>

נכון.

<< דובר >> פנינה תמנו (יש עתיד): << דובר >>

או שלא שמו לב - - -

<< יור >> היו"ר דוד ביטן: << יור >>

לא על הנושא עצמו. הנושא קובע את הדחיפות, אין בעיה, אבל אני מזכיר לכם
שלכל אחת מהסיעות יש אפשרות להגיש הצעה לסדר רגילה. אתם פה קופצים מעל
המכסות. אז מה?

<< דובר >> דב חנין (הרשימה המשותפת): << דובר >>

לכן יש נושא דחוף. מה דחוף בנושא? אנחנו מבינים שהיום נמצאים נציגי ממשלת
הונגריה בארץ. יכול להיות שמר או מחרתיים יתפרסם שהגיעו להסכם. איפה היכולת
שלנו ככנסת להשפיע? אולי עצם העובדה שהנושא יידון בכנסת יגרום למקבלי
ההחלטות לשקול את הדברים מחדש? אולי הדברים שאנחנו נגיד במליאה ישכנעו אותם
שצריך לבחון את זה?

<< יור >> היו"ר דוד ביטן: << יור >>

בסדר, אבל למה דחוף? יכול בעוד שבועיים גם כן.

<< דובר >> פנינה תמנו (יש עתיד): << דובר >>

לא - - - כבר מגיעים להסכמות אולי כבר יגיעו - - -

<< יור >> היו"ר דוד ביטן: << יור >>

את לא יודעת אם יש או אין משא ומתן. על מה אתם מדברים?

<< דובר_המשך >> פנינה תמנו (יש עתיד): << דובר_המשך >>

מה זה אין משא ומתן? שיגידו שאין משא ומתן ושהם לא שותפים ולא נותנים ידם
במעל.

<< דובר >> רויטל סויד (המחנה הציוני): << דובר >>

המוזיאון כבר בנוי.

<< יור >> היו"ר דוד ביטן: << יור >>

בנוי? אז איפה המשא ומתן? עוד יותר גרוע.

<< דובר >> דב חנין (הרשימה המשותפת): << דובר >>

המוזיאון בנוי. התוכן של המוזיאון הוא הנושא שבמשא ומתן. נציגי ממשלת
הונגריה, לפי הפרסום בערוץ 10, נמצאים היום בארץ ודנים על ההסכם. יכול
להיות שבעוד שבועיים יהיה מאוחר מדי. משפט אחרון, אדוני היושב-ראש, אני
רוצה לומר לך שבעקבות שיחתנו - - -

<< דובר >> רויטל סויד (המחנה הציוני): << דובר >>

אני גם רוצה לדבר.

<< יור >> היו"ר דוד ביטן: << יור >>

בדיון בערעור, רק המערער יכול לדבר, אבל מכיוון שיש לנו רק שתיים אני אתן
לכם לדבר. מכיוון שחמד עמאר ממהר, לפחות שיגיד מהי העמדה ואז הוא יוכל
ללכת. הרי זו אותה הצעה, נכון, שמולי? הוא יכול להגיב על שתיהן ואחר כך
תדבר.

<< דובר >> פנינה תמנו (יש עתיד): << דובר >>

אדוני היועץ המשפטי - - - אתה צריך לשים לב, הוא אמר שחברי כנסת לא יכולים
לדבר - - -

<< יור >> היו"ר דוד ביטן: << יור >>

בערעור, רק המערער.

<< דובר_המשך >> פנינה תמנו (יש עתיד): << דובר_המשך >>

לא. הוא אומר שחברי הוועדה יכולים.

<< יור >> היו"ר דוד ביטן: << יור >>

לא.

<< דובר_המשך >> פנינה תמנו (יש עתיד): << דובר_המשך >>

היועץ המשפטי אומר שכן.

<< יור >> היו"ר דוד ביטן: << יור >>

הוא טועה.

<< דובר_המשך >> פנינה תמנו (יש עתיד): << דובר_המשך >>

סליחה, את לא יודעת מה המקום של יועץ משפטי? - - -

<< יור >> היו"ר דוד ביטן: << יור >>

הוא טועה. אבל אמרתי שלמרות שהוא טועה, אני אתן לכם לדבר.

<< דובר_המשך >> פנינה תמנו (יש עתיד): << דובר_המשך >>

- - - מה זה חשוב מה אומר יועץ משפטי - - -

<< יור >> היו"ר דוד ביטן: << יור >>

אני לא אתן לך להיכנס לנישה של בית המשפט. אמרתי שאתם לא צריכים לדבר, אבל
אני אתן לכם לדבר. מה הבעיה?

<< דובר >> חמד עמאר (ישראל ביתנו): << דובר >>

אדוני היושב-ראש, בנושא הזה התקיים דיון בנשיאות. הנושא עלה ולא רק עבר.
יושבים פה שניים שישבו בנשיאות. קיימנו דיון גם בנושא הזה. דחינו את הנושא
הזה ואישרנו שלוש הצעות אחרות.

<< יור >> היו"ר דוד ביטן: << יור >>

מה אתה טוען? שזה לא דחוף או שאחרות דחופות יותר?

<< דובר >> רויטל סויד (המחנה הציוני): << דובר >>

למה מתעקש שלא יהיה דיון על זה, חמד?

<< דובר >> חמד עמאר (ישראל ביתנו): << דובר >>

אני מייצג את הנשיאות.

<< דובר >> רויטל סויד (המחנה הציוני): << דובר >>

לא ידעתי. חשבתי שחבר הכנסת וקנין.

<< דובר >> יצחק וקנין (ש"ס): << דובר >>

הזעיקו אותי להצבעה.

<< דובר >> חמד עמאר (ישראל ביתנו): << דובר >>

לא טענו שזה דחוף. מהנתונים שקיבלנו בנשיאות, קודם כל, אין מוזיאון שנפתח
עד עכשיו. לא נפתח שום מוזיאון שמכחיש את השואה או לא מכחיש את השואה. לא
קיים דבר כזה. שנית, משבוע שעבר נדחו ארבע הצעות דחופות שאמורות לעלות
השבוע. אישרנו עוד שלוש הצעות, חוץ מהארבע משבוע שעבר.

זה אומר שיום רביעי יהיה יום ארוך מאוד. הדיון יתקיים. לא אמרנו שאנחנו לא
מאשרים בלי לקיים דיון בנושא. אמרנו שיש שתי סיבות שלא אישרנו: אחת, לא
נפתח מוזיאון שמכחיש את השואה; שתיים, יש עוד שלוש הצעות דחופות שאושרו
באותו יום ויש עוד הצעות דחופות משבוע שעבר. לכן לא ראינו לנכון לאשר את
ההצעות האלה השבוע.

<< יור >> היו"ר דוד ביטן: << יור >>

תודה רבה.

<< דובר >> דב חנין (הרשימה המשותפת): << דובר >>

אני רוצה להשלים, אדוני, משפט אחד.

<< דובר >> יצחק וקנין (ש"ס): << דובר >>

יש לי תשובה לדב. אתם הקדמתם את העגלה לסוסים. כל הדיון שאתם מנסים ליצור
על הנושא הזה, הוא עדיין אפילו לא בחיתולים שלו. אני חושב שאתם לא שמעתם את
הדברים ואתם מקדימים את הביצה לתרנגולת.

<< דובר >> פנינה תמנו (יש עתיד): << דובר >>

על סמך מה אתה אומר את זה?

<< דובר_המשך >> יצחק וקנין (ש"ס): << דובר_המשך >>

אני אומר את זה בידיעה. קראתי את החומר, אני מכיר את החומר, אני יודע על מה
מדובר.

<< דובר >> פנינה תמנו (יש עתיד): << דובר >>

חברי, אבל הם גם קראו.

<< דובר >> יצחק וקנין (ש"ס): << דובר >>

- - - ניזונים מתקשורת.

<< דובר >> פנינה תמנו (יש עתיד): << דובר >>

לא. לא הייתי מזלזלת בפרלמנטר מצטיין.

<< דובר_המשך >> יצחק וקנין (ש"ס): << דובר_המשך >>

כל הוויכוח כרגע הוא על התוכן. מישהו מנסה להשתלט על התוכן ולכן עושה את כל
המהלך הזה.

<< יור >> היו"ר דוד ביטן: << יור >>

אתה אומר שזה עדיין בחיתולים. אין דחיפות.

<< דובר >> דב חנין (הרשימה המשותפת): << דובר >>

אדוני היושב-ראש, בהתאם לעצתך, אתמול במליאה בשיחה - - -

<< יור >> היו"ר דוד ביטן: << יור >>

אמרתי לך לדבר עם היו"ר, נכון?

<< דובר >> דב חנין (הרשימה המשותפת): << דובר >>

ביקשת שאני אשוחח עם היו"ר והייתה לי שיחה עם היו"ר. היו"ר אמר לי כמו שאמר
חבר הכנסת חמד עמאר בצורה קצת אחרת. הוא אמר: אנחנו לא הבנו את מלוא
התמונה. למשל, לא היה ברור לו מה הקשר של משרד ראש הממשלה לעניין.

הסברתי לו את זה ונדמה לי, אני לא יכול לדבר בשמו של היו"ר, שאחרי שהסברתי
לו, לפחות התמונה למה זה נושא משמעותי וחשוב, הייתה ברורה לו.

<< דובר >> יצחק וקנין (ש"ס): << דובר >>

אם היושב-ראש ידע את התמונה – האדם שהולך להתמנות לניהול המוזיאון הזה יש
לו ניסיון של 30 שנה בארצות הברית. הוא הקים מוזיאון. אי אפשר לקחת את זה –
אתם פה עושים על זה סיבוב - - -

<< דובר_המשך >> דב חנין (הרשימה המשותפת): << דובר_המשך >>

האדם שממונה על המוזיאון זו הונגריה שהיא מכחישת שואה - - - מנהלת
המוזיאון.

<< יור >> היו"ר דוד ביטן: << יור >>

דב, מספיק, אמרת.

<< דובר >> איציק שמולי (המחנה הציוני): << דובר >>

אדוני היושב-ראש, גם אני לא זוכר מתי הגעתי לוועדת הכנסת עם ערעור. יש לי
הצעות דחופות שאני מקדם, אבל לא הגעתי לפה. ההצעה הזאת חשובה במיוחד, לא רק
לי באופן אישי. מספר הפניות שאנחנו מקבלים על זה יעיד בפני עצמו על החשיבות
של הנושא.

<< יור >> היו"ר דוד ביטן: << יור >>

ברגע שאתה כותב על השואה, ניצולי שואה פונים ובצדק. אין בעיה.

<< דובר >> איציק שמולי (המחנה הציוני): << דובר >>

הטיעון של נציג הנשיאות שיש סדר יום עמוס הוא לא מחזיק מים.

<< יור >> היו"ר דוד ביטן: << יור >>

אבל הוא השלים.

<< דובר >> יצחק וקנין (ש"ס): << דובר >>

יש דיסאינפורמציה. זה הכול.

<< דובר >> דב חנין (הרשימה המשותפת): << דובר >>

אז תענו על זה. תגידו את זה. זכותכם להגיד דעה אחרת.

<< דובר >> רויטל סויד (המחנה הציוני): << דובר >>

תנו לו לדבר.

<< דובר >> איציק שמולי (המחנה הציוני): << דובר >>

הטיעון שיש סדר יום עמוס הוא לא טיעון. כשיביאו את חוק נאמנות בתרבות או
חוק גדעון סער, אנחנו נשב פה גם שלושה ימים ושלושה לילות רצופים, זה ברור
לכולם. במובן התוכני, וזה מתייחס למה שווקנין אמר, אין שום ספק ואף אחד, לא
קואליציה ולא אופוזיציה, מטיל ספק בכך שלהונגרים היה חלק פעיל במנגנון
ההשמדה של הנאצים עם חוקי היהודים, עם עבודות הכפייה, עם כנופיות צלב החץ.
כל הדברים המזוויעים האלו שיהודים נטבחו ונזרקו לדנובה.

התפקיד של הכנסת, בסופו של דבר, זה להיות הגורם שמפקח על עבודת הממשלה. אם
אנחנו יודעים שיש מוזיאון, יש מבנה, ועכשיו הדיון הוא על התכנים - - -

<< יור >> היו"ר דוד ביטן: << יור >>

מאיפה אתה יודע שזה הדיון? שיש תוכן כזה, מאיפה אתה יודע?

<< דובר >> יצחק וקנין (ש"ס): << דובר >>

אין שום תוכן.

<< דובר >> איציק שמולי (המחנה הציוני): << דובר >>

זה מה שפורסם. ב', נציגי ממשלת הונגריה, בסמכות של ראש הממשלה אורבן נמצאים
כאן כדי לנהל משא ומתן על התכנים של המוזיאון. ג', אם אין כלום, למה למנוע
את הדיון?

<< יור >> היו"ר דוד ביטן: << יור >>

עם כל הכבוד לכם, יש לכם אפשרות להעלות את זה לסר היום על חשבון מכסת - - -
תעלה. אם זה כל כך דחוף - - - יוותרו על דברים ויתנו לכם.

<< דובר >> איציק שמולי (המחנה הציוני): << דובר >>

אני אגיד לך מה המקור ההתנגדות. אחרי הפולנים מגיע תורם של ההונגרים. העסקה
המתועבת היא מאוד מאוד ברורה. בתמורה לעוד איזו אצבע וחצי באו"ם, מנסים - -
-

<< יור >> היו"ר דוד ביטן: << יור >>

עם כל הכבוד, שמולי, אני אומר לך דבר פשוט. אם זה כל כך דחוף לסיעת העבודה
ולרשימה המשותפת, תוותרו על משהו ותשימו את זה בסדר היום לפי זכותכם. נתחיל
מזה. - - - אין דמגוגיה פה. תשים את זה אצלך - - -למה אתה לא מביא את זה?
תביא את זה על חשבון המכסה, מה הבעיה?

<< דובר >> דב חנין (הרשימה המשותפת): << דובר >>

- - -

<< קריאה >> קריאות: << קריאה >>

- - -

<< יור >> היו"ר דוד ביטן: << יור >>

יש לך מכסה, אבל אתה מעדיף איזושהי הצעת חוק על זה. אז תגיד את זה.

<< דובר >> פנינה תמנו (יש עתיד): << דובר >>

אפשר בבקשה לדבר בלי שצועקים? תודה.

<< יור >> היו"ר דוד ביטן: << יור >>

לא מגיע להם כלום, אני עונה לך. לא מגיע - - -

<< דובר >> יצחק וקנין (ש"ס): << דובר >>

- - - לא מקובל מה שדב אומר ומה אתה אומר, שמולי.

<< קריאה >> קריאות: << קריאה >>

- - -

<< דובר >> פנינה תמנו (יש עתיד): << דובר >>

תנו לדבר - - -

<< יור >> היו"ר דוד ביטן: << יור >>

יש לה זכות דיבור

<< דובר_המשך >> פנינה תמנו (יש עתיד): << דובר_המשך >>

זו ממש חוצפה. יש לי זכות דיבור. תכבדו את החברים שלכם, תהיו קולגיאליים.
אני רוצה לומר לך דווקא כמי שהייתה סגנית יושב-ראש הכנסת, אני באמת סומכת
ואני יכולה לחתום על עבודת הנשיאות ועד כמה היא נעשית בהדר ובממלכתיות, ועם
זאת, טוב שיש את התקנה הזאת שאפשר לערער כי לפעמים מחוסר זמן או תשומת לב
קורה שדווקא נושאים שחוצים אופוזיציה וקואליציה – כולנו פה, יש לנו את
הזכות בכלל לשבת בכנסת ישראל ולדון על השואה ולזכור שאין מה לעשות, אנחנו
נמצאים בתקופה שהאנטישמיות הולכת וגואה.

אני רוצה לומר לכם שכשיש ספק, אז אין ספק בנושא הזה. אם יש שאלות שעדיין
מעלים ישנם חברי כנסת רציניים – ואני לא הייתי ממהרת גם לזלזל בעיתונות –
עדיין יש פה שאלה על השולחן האם באותו מוזיאון התכנים ילכו לכיוון שיכול
להכחיש את השואה. לכן אני אומרת שבירור של הנושא הזה ותוספת של הדיון - - -

<< דובר >> איציק שמולי (המחנה הציוני): << דובר >>

וקנין, - - -

<< דובר_המשך >> פנינה תמנו (יש עתיד): << דובר_המשך >>

שמולי, תן לי לסיים.

<< דובר >> נורית קורן (הליכוד): << דובר >>

תן לה לסיים.

<< דובר >> איציק שמולי (המחנה הציוני): << דובר >>

אל תנהלו אותי, בבקשה. נורית, אל תנהלי אותי בבקשה, זה דיון שלי, אז אל
תנהלו אותי.

<< יור >> היו"ר דוד ביטן: << יור >>

תן לה לדבר - - -

<< דובר >> פנינה תמנו (יש עתיד): << דובר >>

אני פה כדי לתמוך בכם, שמולי.

<< דובר >> איציק שמולי (המחנה הציוני): << דובר >>

אפשר לחשוב שאתה בחיים לא קראת הערת ביניים לאף אחד.

<< דובר >> פנינה תמנו (יש עתיד): << דובר >>

שמולי, זה בסדר, לך אני מרשה גם להעיר לי, אבל תן לי לסיים. בואו נצא
מהמגננה של לנסות להצדיק למה זה הוסר מסדר היום. גם אם היינו עכשיו ש/ואלים
120 חברי כנסת, הרוב היו אומרים שזה בסדר לדון בנושא הזה - - -

<< יור >> היו"ר דוד ביטן: << יור >>

- - - לא לפי מה שקבעו. קבעו מראש שראש הממשלה מנהל משא ומתן. זה לא
נכון - - -

<< דובר_המשך >> פנינה תמנו (יש עתיד): << דובר_המשך >>

אתה הבנת – לא סיימתי – אתה הבנת למה הכוונה ואתה שמעת את הדברים המלומדים
של דב. אני חושבת שראוי לאשר את הדיון הזה, מה גם, בוא ונודה על האמת,
הפרקטיקה היא שאנשים שאכפת להם נשארים לאותן הצעות. לכן אין שום סיבה לא
לאשר את זה, רבותיי.

<< דובר >> איציק שמולי (המחנה הציוני): << דובר >>

תענו על שאלה אחת, אם התכנים לא בעייתיים, למה יש פה נציגים של ממשלת
הונגריה כדי לעשות עליהם משא ומתן?

<< יור >> היו"ר דוד ביטן: << יור >>

- - - אתם קובעים מראש שיש משא ומתן כזה, מי אמר?

<< קריאה >> קריאות: << קריאה >>

- - -

<< יור >> היו"ר דוד ביטן: << יור >>

אני מוכן להעביר את זה לוועדה, אין לי בעיה. אתם רוצים? נעשה על זה דיון
מהיר.

<< דובר >> דן מרזוק: << דובר >>

- - -

<< יור >> היו"ר דוד ביטן: << יור >>

אפשר - - - מה אתם עושים - - - על כלום? התקנון הזה נועד לשנות אותו טיפה.
זה לא חוקי?

<< דובר >> מזכירת הכנסת ירדנה מלר-הורוביץ: << דובר >>

הם הגישו ערעור על הצעות - - - אתה לא יכול את זה לוועדה. אתה יכול
להעביר - - -

<< דובר >> רויטל סויד (המחנה הציוני): << דובר >>

אני סגנית יושב-ראש הכנסת, היה לנו דיון ענייני מאוד. אני אתייחס לטיעונים
שהעלה פה עכשיו סגן היושב-ראש חמד עמאר. כשהוא אמר שלא ראינו את הדחיפות כי
לא נפתח שום מוזיאון – אז דובר בנשיאות אם יש או אין מבנה ואפילו היה משפט
שאם יהיה מבנה, נדבר. אז קודם כל, קיים מבנה.

הדיון הזה דחוף מכיוון שביום חמישי שעבר הגיעו שני נציגים מהונגריה להיפגש
עם ראובן עזר שהוא היועץ המדיני של נתניהו כדי לדון בדיוק על התוכן של
הנושאים. לשכת ראש הממשלה הוציאה בעצמה הודעה שיש דיון כזה.

תקשיבו על מה אנחנו מתווכחים, שבכנסת ישראל יש חברי כנסת, גם מהקואליציה
וגם מהאופוזיציה, שרוצים לקיים דיון על מוזיאון שהולך להיות נראטיב של
הכחשת שואה. זה הוויכוח.

<< יור >> היו"ר דוד ביטן: << יור >>

לא על זה הוויכוח. לא נכון. אל תהפכי את הדברים. את מעוותת את הדברים.
הוויכוח הוא על האם סיעת העבודה תכניס את זה במכסה שלה או לא. אם זה דחוף
לכם – תכניסו. זה הוויכוח פה. על זה הדיון, לא על משהו אחר. את תפילו - - -
את עניין הזה.

<< קריאה >> קריאות: << קריאה >>

- - -

<< דובר >> יצחק וקנין (ש"ס): << דובר >>

זה לא הוויכוח בכלל

<< יור >> היו"ר דוד ביטן: << יור >>

למה אתה לא מביא את זה? למה לא? תראה לי את הצעת החוק שלכם שהפעם אתם
מביאים, תראו לי.

<< דובר >> איציק שמולי (המחנה הציוני): << דובר >>

אם לא היה מוזיאון ולא היו נציגים, מילא - - -

<< יור >> היו"ר דוד ביטן: << יור >>

האם סיעת העבודה במכסה שלה

<< דובר >> רויטל סויד (המחנה הציוני): << דובר >>

אתם עכשיו מנסים למנוע דיון על נראטיב של הכחשת שואה - - -

<< יור >> היו"ר דוד ביטן: << יור >>

- - - הצעה לסדר רגילה על המכסה שלהם. אז מה אנחנו אשמים? למה מפילים עלינו
את התיק הזה? זה פייר להפיל עלינו את התיק?

<< קריאה >> קריאות: << קריאה >>

- - -

<< דובר >> נורית קורן (הליכוד): << דובר >>

לא נכון - - -

<< יור >> היו"ר דוד ביטן: << יור >>

יש לך עוד דקה. אני צריך לסגור את הישיבה. את מדברת חמש דקות כבר, יותר
מהמערער דיברת.

<< דובר >> רויטל סויד (המחנה הציוני): << דובר >>

עכשיו יותר מזה. אנחנו נמצאים פה בחלון הזדמנויות לתקן נזק היסטורי. ראינו
כולנו מה קרה עם הפולנים. אנחנו לא רוצים שזה יחזור עם ההונגרים. וקנין,
יואב בן צור, גם הוא הגיש בהצעה הזאת מכיוון שהעוול הזה הוא עוול שחוצה
קואליציה ואופוזיציה. אני לא מבינה, כשאנחנו פה שומעים שהיה סדר יום עמוס,
אנחנו אישרנו רק שלושה נושאים בגלל שיש נושאים מהפעם הקודמת ולכן הטיעון
הזה בכלל לא - - -

<< יור >> היו"ר דוד ביטן: << יור >>

יש עוד חבר כנסת שרוצה לדבר? יש לנו עוד דיון בוועדה אחרת.

<< דובר_המשך >> רויטל סויד (המחנה הציוני): << דובר_המשך >>

- - - כנסת ישראל יכולה לקיים דיון שישליך על הנראטיב של ההיסטוריה. אני לא
מבינה את ההתנגדות הגורפת - - -

<< יור >> היו"ר דוד ביטן: << יור >>

אנחנו לא מתנגדים. תסלחי לי, עם כל הכבוד, קודם כל - - -

<< דובר >> יצחק וקנין (ש"ס): << דובר >>

את לוקחת את זה למקום - - -

<< דובר >> רויטל סויד (המחנה הציוני): << דובר >>

שם אנחנו נמצאים, אחרת אנחנו - - -

<< יור >> היו"ר דוד ביטן: << יור >>

קודם כל הם צריכים לבדוק בנשיאות מה יותר דחוף ממה . זה התפקיד שלהם ועל זה
יש ערעור.

<< דובר >> רויטל סויד (המחנה הציוני): << דובר >>

אז יותר דחוף פינוי של משפחה. בוא נראה את הנושא שאושר: פינוי של משפחה
אחת - - -

<< דובר >> יצחק וקנין (ש"ס): << דובר >>

- - - את חברה בנשיאות - - -

<< דובר >> דב חנין (הרשימה המשותפת): << דובר >>

מותר לה להגיד. היא נמצאת - - -

<< דובר >> רויטל סויד (המחנה הציוני): << דובר >>

יש סדר יום - - -

<< קריאה >> קריאות: << קריאה >>

- - -

<< יור >> היו"ר דוד ביטן: << יור >>

מה הולך פה? - - -

<< דובר >> רויטל סויד (המחנה הציוני): << דובר >>

מה עולה לסדר היום? זה סוד? זה חסוי מה שעלה לסדר היום? אנחנו - - - משפחה
אחת יותר דחוף?

<< יור >> היו"ר דוד ביטן: << יור >>

רויטל, מספיק. דיברת חמש דקות. מה את רוצה? אתה רוצה לנהל פה את העסק? נתתי
לך לדבר חמש דקות. יותר ממנו אפילו. אני אומר שיש שני שיקולים: אחד, בודקים
את כל הבקשות ורואים מה יותר דחוף ממה. לא חייבים בנשיאות לאשר בכלל. לא
חובה לאשר שלוש, יכולים לאשר אחד. דבר נוסף, בודקים את הדחיפות של הבקשה
הספציפית. אני מאמין שהם בדקו את זה. את יושבת שם וראית. זה דבר ראשון.

דבר שני, אי אפשר להפיל עלינו את העניין הזה, להטיל את זה עלינו ולהגיד:
אתם אשמים בכול. אתם יכולים, אם הנושא דחוף כל כך – אתם קיבלתם החלטה לא
להכניס את זה על המכסה שלכם אלא לבוא עם הדחיפות. אתם החלטתם לעשות את זה –
אם החלטתם לעשות, כנראה זה פחות חשוב מבחינתכם.

<< קריאה >> קריאות: << קריאה >>

- - -

<< דובר >> רויטל סויד (המחנה הציוני): << דובר >>

- - - במקום להתמודד עם הנושא - - -

<< יור >> היו"ר דוד ביטן: << יור >>

את לא מתמודדת. יש לך אפשרות להכניס את זה במכסה הרגילה. אל תבלבלי את
המוח.

<< קריאה >> קריאות: << קריאה >>

- - -

<< דובר >> פנינה תמנו (יש עתיד): << דובר >>

- - - תתעלו על עצמכם - - -

<< קריאה >> קריאות: << קריאה >>

- - -

<< יור >> היו"ר דוד ביטן: << יור >>

- - - שאתם אומרים שאתם שאנחנו אשמים בזה, אז אני אומר לכם. אני לא רציתי
להיכנס לזה, אתם נכנסים לזה.

<< דובר >> פנינה תמנו (יש עתיד): << דובר >>

- - - אפשר לאשר את זה - - -

<< דובר >> איציק שמולי (המחנה הציוני): << דובר >>

- - -

<< יור >> היו"ר דוד ביטן: << יור >>

- - - זה שכתוב ב"הארץ", זה לא אומר שזה נכון.

<< דובר_המשך >> איציק שמולי (המחנה הציוני): << דובר_המשך >>

- - -פוחדים מהדיון - - -

<< יור >> היו"ר דוד ביטן: << יור >>

לא פוחדים. אתה פוחד מהדיון. אתה מעלה את זה בשביל להעלות את זה. תעלה את
זה - - -

<< קריאה >> קריאות: << קריאה >>

- - -

<< דובר >> רויטל סויד (המחנה הציוני): << דובר >>

- - - למה ההתנגדות? למה ההתנגדות?

<< דובר >> דב חנין (הרשימה המשותפת): << דובר >>

מה הפחד? מה הפחד?

<< יור >> היו"ר דוד ביטן: << יור >>

אין לנו פחד אבל אל תאשים אותנו שזה לא עולה. תעלה את זה במכסה שלך. זה
הכול. אל תפיל את זה עלינו. על זה אני מדבר - - -

<< קריאה >> קריאות: << קריאה >>

- - -

<< דובר >> פנינה תמנו (יש עתיד): << דובר >>

אדוני היושב-ראש, לדעתי אפשר להתעלות על עצמנו כי בסוף אנחנו מסכימים שצריך
להיות הדיון הזה - - -

<< דובר >> איציק שמולי (המחנה הציוני): << דובר >>

- - -

<< יור >> היו"ר דוד ביטן: << יור >>

אני מאוד מצטער. סיימנו. אתם לא מבינים את מה שאני אומר – אז אל תבינו. אני
אומר דבר פשוט: אמרתי תפנה ליו"ר, הוא יושב-ראש הנשיאות, תפנה אליו ותסביר
לו את העניין, אמת?

<< דובר >> דב חנין (הרשימה המשותפת): << דובר >>

נכון.

<< יור >> היו"ר דוד ביטן: << יור >>

זה לא שיש לי משהו נגד ההצעה. אני אעלה את זה להצבעה. מי שבעד הערעור,
יצביע בעד. מי שנגד הערעור, יצביע נגד. אבל אני אומר ומבקש מהנשיאות לבדוק
שוב את העניין הזה, את העובדות, האם באמת יש. שהיושב-ראש יבדוק את זה עם
לשכת ראש הממשלה, האם יש באמת משא ומתן כזה על הנושא הזה של הכחשת השואה.

<< דובר >> איציק שמולי (המחנה הציוני): << דובר >>

יצאה הודעה - - - מלשכת ראש הממשלה.

<< יור >> היו"ר דוד ביטן: << יור >>

אמרתי שיבדוק.

<< דובר >> רויטל סויד (המחנה הציוני): << דובר >>

היועץ המדיני של נתניהו נפגש עם - - -

<< קריאה >> קריאות: << קריאה >>

- - -

<< יור >> היו"ר דוד ביטן: << יור >>

אני מבקש שהיושב-ראש יבדוק עם הלשכה את האמיתות של העניין, אם באמת יש משא
ומתן, האם באמת זה דחוף מבחינת הדיונים שמתנהלים, אם מתנהלים. אם כן, אז
שיביאו את זה לדיון חוזר בשבוע הבא במסגרת הבקשות כי כמה ימים לפה או לפה
לא ישנו את הדחיפות.

אם זה נכון, שיהיה בנוסף למכסה בשבוע הבא, בסדר? זו הצעתי. אני חושב שזה
פותר לכם את הבעיה. יהיה ברור עובדתי מה נכון ומה לא נכון.

<< דובר >> פנינה תמנו (יש עתיד): << דובר >>

זה לא פותר את הבעיה - - -

<< דובר >> איציק שמולי (המחנה הציוני): << דובר >>

- - - יסתיים הברור, הנציגים ההונגרים - - -

<< יור >> היו"ר דוד ביטן: << יור >>

אם הוא יגיע - - -

<< דובר >> רויטל סויד (המחנה הציוני): << דובר >>

אחר כך תהיה פארסה כמו עם הפולנים שאי אפשר יהיה לתקן - - -

<< יור >> היו"ר דוד ביטן: << יור >>

אני סומך על היו"ר, אולי אתם לא סומכים אבל אני סומך, אם הוא יגיע למסקנה
שיש טעם להביא את זה לדיון חוזר בגלל מה שהוא ברר, הוא יביא. אם הוא לא
יביא, אז כנראה שאין טעם בזה והבירור שלו הוא בירור הפוך ממה שאתם אומרים.
אתה מסכים עם זה, כבוד הסגן? תודה.

אז מי בעד הערעור, בנוסף לדברים שאמרתי, שיצביע. מי שנגד – לא יצביע. אתם
לא יכולים להצביע.

<< דובר >> אתי בן יוסף: << דובר >>

המערערים לא מצביעים.

<< יור >> היו"ר דוד ביטן: << יור >>

המערערים לא מצביעים. זה התקנון. הנה, יש תקנון.

<< דובר >> איתן ברושי (המחנה הציוני): << דובר >>

אני מצביע.

<< קריאה >> קריאות: << קריאה >>

- - -

<< יור >> היו"ר דוד ביטן: << יור >>

ברושי, באתה ברגע האחרון. אתה יודע שיש תקנות שמי שלא משתתף בדיון לא יכול
להצביע?

<< דובר >> פנינה תמנו (יש עתיד): << דובר >>

הוא ממציא תקנון חדש.

<< יור >> היו"ר דוד ביטן: << יור >>

מי נגד הערעור?

<< דובר >> דב חנין (הרשימה המשותפת): << דובר >>

בושה לכנסת.

<< יור >> היו"ר דוד ביטן: << יור >>

לא בושה. זו בושה לכם – תביאו את זה.

<< דובר >> פנינה תמנו (יש עתיד): << דובר >>

זו בושה. ביטן, זו בושה - - -

הצבעה

בעד הערעור – מיעוט

נגד – רוב

נמנעים – אין

הערעור לא נתקבל.

<< יור >> היו"ר דוד ביטן: << יור >>

הערעור השלישי – המערער לא פה ולכן הערעור מתבטל לפי התקנון, נכון? מה אתם
רוצים? הוא יבדוק. הישיבה נעולה.

<< סיום >> הישיבה ננעלה בשעה 14:10. << סיום >>
