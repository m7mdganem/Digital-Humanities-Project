הכנסת העשרים

מושב שני

פרוטוקול מס' 93

מישיבת ועדת הכנסת

יום שני, כ"ג בטבת התשע"ו (04 בינואר 2016), שעה 15:55

סדר היום:

רביזיה לשם אישור הנוסח הסופי של הצעת חוק הכנסת (תיקון מס' 42) (שקיפות
בעבודת שדלנים), התשע"ו-2015, בקריאה השנייה והשלישית.

נכחו:

חברי הוועדה:

דוד ביטן – היו"ר

מרב מיכאלי

אלעזר שטרן

חברי הכנסת:

שלי יחימוביץ

מוזמנים:

  -----------------------------------------------------------------------
  שבי גטניו                   –    עמותה לדמוקרטיה מתקדמת
  --------------------------- ---- --------------------------------------
  אסף גולדפרב                 –    ועד היועצים הפרלמנטרים

  יעל שילוני                  –    מנכ"לית, גלעד לובינג

  חן אגא                      –    לוביסט, פרילוג

  מתן אלקלעי                  –    לוביסט, ברדוגו יועצים

  משה ביבי                    –    לוביסט, גורן עמיר

  גידי זאגא                   –    לוביסט, אימפקט

  סטיבן לוי                   –    לוביסט, אימפקט

  במבי צורי                   –    לוביסטית, גלעד

  אירדה קריימר                –    לוביסטית, אימפקט

  עידית שבתאי סידיס           –    לוביסטית, פוליסי
  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

טלי רם

רביזיה לשם אישור הנוסח הסופי של הצעת חוק הכנסת (תיקון מס' 42) (שקיפות
בעבודת שדלנים), התשע"ו-2015, בקריאה השנייה והשלישית

היו"ר דוד ביטן:

אני מפעיל את הרביזיה. מי בעד הצעת החוק?

ארבל אסטרחן:

קודם מי בעד הרביזיה.

היו"ר דוד ביטן:

מי בעד הרביזיה?

הצבעה

בעד – 3

הבקשה לרביזיה לשם אישור הנוסח הסופי של הצעת חוק הכנסת (תיקון מס' 42)
(שקיפות בעבודת שדלנים), התשע"ו-2015, נתקבלה.

אלעזר שטרן (יש עתיד):

רגע, דוד, שמעת מה אמרתי לך?

שלי יחימוביץ (המחנה הציוני):

שמענו. לא השתכנענו.

היו"ר דוד ביטן:

לא השתכנענו. ועזוב, אל תגיש הסתייגות כי זה יעשה צחוק מהחוק, אני אומר לך
את האמת. רק על זה תהיה רביזיה? על הנושא של העוזרים?

אלעזר שטרן (יש עתיד):

אבל תיקח מהיום. אתה רוצה, תיתן להם מהיום כמו לעובדי מדינה. תשווה את זה.

ארבל אסטרחן:

הוא צריך להיות חבר כנסת. בשביל להיות חבר כנסת, עובד מדינה וגם קצין שהוא
לא בדרגות הגבוהות, צריך להתפטר 100 יום לפני.

אלעזר שטרן (יש עתיד):

הנה יש מהיום צינון. תביא את המספר הזה שהוא קיים בצינונים.

שלי יחימוביץ (המחנה הציוני):

בסדר, אנחנו לא עוקבים את הדבר הזה. אנחנו מדברים כאן על זירה הרבה יותר
בעייתית, הרבה יותר נפיצה.

היו"ר דוד ביטן:

מי בעד הרביזיה, הצבענו. מי בעד הצעת החוק?

ארבל אסטרחן:

צריך להגיד מה שאמרנו, שזו תהיה הוראת מעבר שזה לא חל על מי שעובד כשדלן
ביום התחילה, שזה ה-1 בפברואר – לפרוטוקול.

היו"ר דוד ביטן:

אתם מוכנים להקטין חודש ולגמור?

שלי יחימוביץ (המחנה הציוני):

לא, לא. לא מוכנה.

היו"ר דוד ביטן:

עזוב את זה, אל תגיש רק על זה הסתייגות, זה נראה לא טוב. תאמין לי, זה נראה
לא טוב לכנסת, שעל העוזרים הפרלמנטרים יש הסתייגות.

מי בעד הצעת החוק כפי שניסחנו אותה?

הצבעה

בעד – 3

נגד – אין

נמנעים – אין

הצעת חוק הכנסת (תיקון מס' 42) (שקיפות בעבודת שדלנים), התשע"ו-2015,
נתקבלה לקריאה השנייה והשלישית.

היו"ר דוד ביטן:

תודה רבה, הישיבה נעולה.

הישיבה ננעלה בשעה 16:00.
