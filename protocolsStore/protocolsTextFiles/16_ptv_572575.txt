הכנסת השש-עשרה נוסח לא מתוקן

מושב שלישי

פרוטוקול מס' 255

מישיבת ועדת הכנסת

יום שלישי, י"ב בתמוז התשס"ה (19.7.2005), שעה 9:00

סדר היום:

ערעורים על החלטת יושב-ראש הכנסת והסגנים שלא לאשר דחיפות הצעות לסדר היום.

נכחו:

חברי הוועדה: רוני בר-און - היו"ר

עמרי שרון

מזכיר הכנסת אריה האן

סגן מזכיר הכנסת דוד לב

מוזמנים: גילה פינקלשטיין - סגנית יושב-ראש הכנסת

יועצת משפטית: ארבל אסטרחן

מנהלת הוועדה: אתי בן-יוסף

רשמה: תמר שפנייר

ערעורים על החלטת יושב-ראש הכנסת והסגנים שלא לאשר דחיפות הצעות לסדר היום

היו"ר רוני בר-און:

אני פותח את ישיבת ועדת הכנסת. סדר היום - ערעורים על החלטת היו"ר והסגנים
שלא לאשר דחיפות הצעות לסדר היום. אנחנו מקדמים בברכה את סגנית היושב-ראש,
חברת הכנסת גילה פינקלשטיין. יש ערעור אחד – של חברי הכנסת עמרי שרון ורומן
ברונפמן, נושא הפרטת חברת החשמל.

עמרי שרון:

להפרטת חברת החשמל יש כמה צדדים. ההצעה הזאת דנה בחוסן הכלכלי של החברה.
עקב המבנה של אגרות החוב שלה, הפרטה חושפת את החברה ומעלה את הסיכון, היא
יוצרת שינוי של המצב שהיה בפני הרוכשים של אגרות החוב. הדחיפות היא מכיוון
שבתקופה הקרובה יש כוונה להתחיל להאיץ את התהליך, לכן היה רצוי לדון בזה.
השינוי בגודל ובחוסן של החברה יוצר חשיפה מאוד בעייתית.

גילה פינקלשטיין:

אנחנו אישרנו 5 נושאים, כולל דיון אישי לפי סעיף 86 שכל חברי הכנסת ירצו
להשתתףבו. על הנושא של הפרטה במשק הישראלי דיברנו הרבה פעמים, גם במליאה
וגם בוועדות. חשבנו שיש דברים יותר חשובים.

עמרי שרון:

אדוני היושב-ראש, זה לא עניין של הפרטה, אנחנו לא נגד הפרטה. אבל עקב
החשיפה – יש מצב שלחברה יש אגרות חוב בחוץ בלא מעט מיליארדי שקלים.שינוי
המבנה יוצר שינוי מצב כלפי החברה. הפרטה היא חשובה ונחוצה, אבל יש פה משהו
שיכול להשפיע על המאזן והדירוג של כל המדינה בגלל השינוי בחשיפה, במהירות
שיידרשו לענות על זה מול הרוכשים של אגרות החוב.

היו"ר רוני בר-און:

באופן חריג ויוצא דופן לחלוטין, על הודעת הערעור של שרון כותב יושב-ראש
הכנסת שהוא מאשר את הערעור להגשה, כפי שהוא עושה תמיד, אבל גם ממליץ לקבל
את הערעור. זה הוא עוד לא עשה אף פעם. אני חושב שבנסיבות העניין, ומכיוון
שבוועדת הכנסת אנחנו בדרך כלל לא הולכים בניגוד לעמדתו של יושב-ראש הכנסת,
אני מעמיד את העניין להצבעה. חבר הכנסת שרון, אל תשתתף בהצבעה בבקשה.

מי מקבל ומי נגד, מי נמנע?

הצבעה

בעד הערעור - 1

נגד - אין

הערעור נתקבל.

היו"ר רוני בר-און:

אני קובע שפה אחד הערעור התקבל. אנחנו מאחלים לך הצלחה, ואנחנו כמובן
לסגנית היושב-ראש.

הישיבה ננעלה בשעה 9:10.
