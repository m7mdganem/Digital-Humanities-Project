הכנסת העשרים

מושב רביעי

פרוטוקול מס' 384

מישיבת ועדת הכנסת

יום שני, ח' בתשרי התשע"ט (17 בספטמבר 2018), שעה 13:30

סדר היום:

בחירת ממלא מקום ליושב-ראש הכנסת בעת היעדרו מהארץ

נכחו:

חברי הוועדה:

מכלוף מיקי זוהר – היו"ר

יואל חסון

מוזמנים:

מזכירת הכנסת ירדנה מלר-הורוביץ

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

הדר אביב

בחירת ממלא מקום ליושב-ראש הכנסת בעת היעדרו מהארץ

היו"ר מכלוף מיקי זוהר:

חברים, טוב לראות אתכם. אנחנו מתנצלים שהבאנו אתכם בזמן פגרה - - -

יואל חסון (המחנה הציוני):

האמת היא שאנחנו הבאנו אתכם.

היו"ר מכלוף מיקי זוהר:

למה?

יואל חסון (המחנה הציוני):

- - - של האופוזיציה.

היו"ר מכלוף מיקי זוהר:

אה, אוקיי. אז אנחנו מתנצלים גם מצד האופוזיציה.

יואל חסון (המחנה הציוני):

- - -

היו"ר מכלוף מיקי זוהר:

לא. הצעתם דיון חשוב, - - - חוק חשוב למניעת תכנים פורנוגרפיים לילדים.
אנחנו עובדים גם בפגרה.

סדר היום הוא בחירת ממלא מקום ליושב-ראש הכנסת בעת היעדרו מן הארץ. אני
אקצר לכם. אנחנו כבר עברנו את זה בזמן עזיבת יושב-ראש הכנסת את הארץ צריך
למנות לו מישהו מבין סגניו כדי שישמש כממלא מקומו. יושב-ראש הכנסת המליץ על
חברת הכנסת טלי פלוסקוב שאני גם מאוד בעדה. אני חושב שאפשר לעבור להצבעה.

קריאה:

תגיד את המועדים.

היו"ר מכלוף מיקי זוהר:

המועדים: החל ב-2 באוקטובר 2018, ישוב ארצה בעזרת ה' ב-7 באוקטובר 2018.

יואל חסון (המחנה הציוני):

אפשר התייעצות סיעתית?

היו"ר מכלוף מיקי זוהר:

אתה יכול. - - - אתה רוצה, אבל אתה יכול.

יואל חסון (המחנה הציוני):

- - -

היו"ר מכלוף מיקי זוהר:

אבל מועדים. מה נושא הדיון שעשית היום בסדר היום באופוזיציה?

יואל חסון (המחנה הציוני):

שרת המשפטים - - -

היו"ר מכלוף מיקי זוהר:

על איילת? בוא הנה, תשמעו, בקצב הזה היא באמת תהיה ראש ממשלה. אתם כל הזמן
מרימים לה.

יואל חסון (המחנה הציוני):

זה מה שאנחנו רוצים שיהיה.

היו"ר מכלוף מיקי זוהר:

האמת היא שאני חושב שהיא עושה עבודה מצוינת בתור שרת המשפטים.

מזכירת הכנסת ירדנה מלר-הורוביץ:

אנחנו נאשר את זה?

היו"ר מכלוף מיקי זוהר:

מי בעד? מי נגד? מי נמנע?

הצבעה

בעד – פה אחד

בחירת ממלא מקום ליושב-ראש הכנסת בעת היעדרו מהארץ אושרה.

היו"ר מכלוף מיקי זוהר:

ההחלטה התקבלה.

יואל חסון (המחנה הציוני):

רביזיה.

היו"ר מכלוף מיקי זוהר:

רביזיה נרשמה ותידון - - -

אתי בן יוסף:

נשארת עם הרביזיוניסטים - - -

היו"ר מכלוף מיקי זוהר:

פעם הוא היה רביזיוניסט.

יואל חסון (המחנה הציוני):

פעם רביזיוניסט תמיד רביזיוניסט.

היו"ר מכלוף מיקי זוהר:

לא, עזוב, נו.

יואל חסון (המחנה הציוני):

- - - אני חוזר בי מהרביזיה.

היו"ר מכלוף מיקי זוהר:

הוא חוזר בו גם מהרביזיה. הישיבה נעולה. תודה.

הישיבה ננעלה בשעה 13:38.
