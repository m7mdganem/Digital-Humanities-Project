הכנסת העשרים

מושב רביעי

פרוטוקול מס' 285

מישיבת ועדת הכנסת

יום שני, ג' בחשון התשע"ח (23 באוקטובר 2017), שעה 11:00

סדר היום:

1. קביעת מסגרת הדיון להודעת ראש הממשלה בפתיחת המושב הרביעי של הכנסת ה-20

2. בחירת ממלא מקום ליושב ראש הכנסת בעת העדרו מהארץ

נכחו:

חברי הוועדה:

יואב קיש – היו"ר

ישראל אייכלר

יואב בן צור

יואל חסון

אחמד טיבי

שולי מועלם-רפאלי

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

קביעת מסגרת הדיון להודעת ראש הממשלה בפתיחת המושב הרביעי של הכנסת ה-20

היו"ר יואב קיש:

בוקר טוב לכולם.

אתי בן יוסף:

בוקר אור.

היו"ר יואב קיש:

נפתח את הישיבה הראשונה של ועדת הכנסת למושב.

אני רוצה להגיד שקודם כל אני שמח שאנחנו פותחים את ישיבת ועדת הכנסת
הראשונה למושב. אני מודה שאני היום בבוקר פתחתי את שודל המחלות הנדירות עם
ה-SMA. זה היה הדיון הראשון שלי במושב הזה והיה מאוד חשוב ומרגש ואנחנו
נוביל שם מאבק להשגת התקציב לאותם ילדים שזקוקים לתרופה מצילת החיים הזו.

אחמד טיבי (הרשימה המשותפת):

איזו מחלה - - -?

היו"ר יואב קיש:

SMA. שאלה טובה, חבר הכנסת אחמד טיבי, כי יש עוד כמה – דושן – מחלות
יתומות.

אחמד טיבי (הרשימה המשותפת):

- - -

היו"ר יואב קיש:

אנחנו צריכים לטפל בכלל בתפיסה שלנו ושל הרשויות בנושא מחלות נדירות. אין
מספיק מודעות. יש התקדמות מאוד גדולה של המדע והטכנולוגיה וייצור תרופות
ביולוגיות ואישיות, שבעצם קודם לא היו. זאת אומרת, זה מצוין. הבעיה מהצד
השני שהמחיר של אותן תרופות זה מספרים שאף אחד לא יכול לעמוד בהם, ואז
ההורים מוצאים את עצמם בסיטואציות בלתי אפשריות של ילד שיודעים שיש לו
תרופה שיכולה, בין אם להציל חיים שלו או להקים אותו מכיסא גלגלים, והם לא
יכולים להביא לו את התרופה אז אני חושב שלעניין הזה אנחנו צריכים להקדיש
בסל התרופות תקציב מיוחד למחלות נדירות ולטפל בעניין הזה.

אבל זה לא לענייננו היום. אני הולך לסדר היום. ראשית, ברכות לחבר הכנסת
יואל חסון על תפקידו כיושב ראש - - -

יואל חסון (המחנה הציוני):

רכז.

היו"ר יואב קיש:

רכז. נכון, לא יושב ראש – מרכז האופוזיציה. מאחל לך בהצלחה.

יואל חסון (המחנה הציוני):

תודה רבה. תודה.

היו"ר יואב קיש:

הבנתי שאתה גם מתפטר מתפקידך כסגן היושב ראש פה. זה ההפסד שלנו.

טוב, לענייננו. אנחנו פותחים היום את המושב עם דיון של הודעת ראש הממשלה על
פעילות הממשלה בתקופה שחלפה מאז המושב הקודם ועל תכניות הממשלה למושב הקרוב
בהתאם לסעיף 20(ב). יש פה מכתב. כמובן, נמצאת איתנו, וסליחה שלא הזכרתי
קודם, מזכירת הכנסת, הגברת ירדנה מלר-הורוביץ, ויש לנו פה מכתב ממך שאכן
מדבר על פתיחת המושב והנושא של הדיון הסיעתי. ממה שהבנתי, סגרתם חמש
דקות - - -

מזכירת הכנסת ירדנה מלר-הורוביץ:

נכון. ועדת ההסכמות. נכון. החליטו על חמש דקות. מסגרת הודעות סיעות של חמש
דקות כל אחת.

אחמד טיבי (הרשימה המשותפת):

בהודעה המדינית?

יואל חסון (המחנה הציוני):

כן - - -

מזכירת הכנסת ירדנה מלר-הורוביץ:

- - -

היו"ר יואב קיש:

של הסיעה. של כל סיעה.

עכשיו, אני הבנתי שלא מגבילים. - - - אין הגבלה של הנשיא או של היושב ראש
או של ראש הממשלה.

יואל חסון (המחנה הציוני):

לא.

היו"ר יואב קיש:

לא.

מזכירת הכנסת ירדנה מלר-הורוביץ:

לא - - -

היו"ר יואב קיש:

אבל יש איזו אמירה של כמה זמן זה אמור לקחת?

מזכירת הכנסת ירדנה מלר-הורוביץ:

פחות או יותר זה יכול לקחת שעה.

היו"ר יואב קיש:

הכול ביחד.

מזכירת הכנסת ירדנה מלר-הורוביץ:

כן. כי יש גם השבעות של חברי הכנסת - - -

היו"ר יואב קיש:

לא, זה בנפרד. אני אומר: כמה זמן מדברים? הם עשר דקות, רבע שעה כל אחד?

מזכירת הכנסת ירדנה מלר-הורוביץ:

הם? הם רבע שעה, 20 דקות. זה יכול לקחת עד שעה. בין שלושת רבעי שעה לשעה.

היו"ר יואב קיש:

אוקיי. אז סדר היום יהיה סדר גודל של שעה של הדברים של בכירי הרשויות
בכללותם ולאחר מכן ההשבעה של - - -

מזכירת הכנסת ירדנה מלר-הורוביץ:

כן.

היו"ר יואב קיש:

הדיון?

מזכירת הכנסת ירדנה מלר-הורוביץ:

לא, לא, לא, ההשבעה.

היו"ר יואב קיש:

ההשבעה תבוא קודם.

מזכירת הכנסת ירדנה מלר-הורוביץ:

נכון.

היו"ר יואב קיש:

ואחר ההשבעה יהיה הדיון הסיעתי.

מזכירת הכנסת ירדנה מלר-הורוביץ:

נכון.

היו"ר יואב קיש:

אוקיי.

שלום, חברת הכנסת שולי מועלם רפאלי. אמנם, לא שמעת את הברכות שלנו פה,
כולם, אבל כמובן שמצרפים אותך לברכות של פתיחת המושב.

אז אם ככה, אני מעלה להצבעה את הנושא, - -

יואל חסון (המחנה הציוני):

את המסגרת.

היו"ר יואב קיש:

- - לפי סעיף 20(ב), את מסגרת הזמן לדיון סיעתי של חמש דקות לכל סיעה.

מי בעד שירים את ידו.

הצבעה

בעד – 5

נגד – אין

נמנעים – אין

קביעת מסגרת הדיון להודעת ראש הממשלה בפתיחת המושב הרביעי של הכנסת ה-20,
נתקבלה.

היו"ר יואב קיש:

פה אחד שנעשה את ההחלטה הראשונה של ועדת הכנסת. פה אחד, ההחלטה התקבלה.

בחירת ממלא מקום ליושב ראש הכנסת בעת העדרו מהארץ

היו"ר יואב קיש:

הנושא הבא זה נושא בחירת ממלא מקום ליושב ראש הכנסת בעת היעדרו מן הארץ.

מזכירת הכנסת ירדנה מלר-הורוביץ:

הוא יוצא לחוץ לארץ.

היו"ר יואב קיש:

בבקשה, מזכירת הכנסת. כן.

מזכירת הכנסת ירדנה מלר-הורוביץ:

כן, תודה.

יושב ראש הכנסת יצא את גבולות המדינה ביום רביעי, ה-1 בנובמבר, והוא עתיד
לשוב ארצה ביום ראשון, ה-5 בנובמבר, ולכן הוא מבקש שבעת היעדרו, בתקופה
האמורה, הוא ממליץ שוועדת הכנסת תאשר את חבר הכנסת יחיאל חיליק בר.

היו"ר יואב קיש:

טוב. יש לי שאלה על זה: זו נסיעה פרטית או של הכנסת?

מזכירת הכנסת ירדנה מלר-הורוביץ:

לא. זו נסיעה. הוא נוסע לקפריסין. זה מפגש טרילטרלי. זה כבר מפגש שלישי, אם
אני לא טועה, בין ישראל, קפריסין ויוון.

היו"ר יואב קיש:

כן, כן.

מזכירת הכנסת ירדנה מלר-הורוביץ:

וביום שישי הוא ממשיך לביקור רשמי בקפריסין, ולכן הוא עתיד לחזור ביום
ראשון.

היו"ר יואב קיש:

אוקיי. אני חושב שבסך הכול אני יכול להגיד פה ולא חושב ששומעים את זה הרבה,
ואמנם אני בסיעה שלו ואני גם מאוד מעריך אותו, אבל אני חושב שהעבודה שעושה
יושב ראש הכנסת בנושא חיזוק הקשרים הפרלמנטריים עם בתי פרלמנט שונים בעולם,
בטח באזור שלנו, היא מאוד-מאוד חשובה, ובהחלט הנסיעה הזו זו דוגמה לעשייה
מאוד משמעותית.

מזכירת הכנסת ירדנה מלר-הורוביץ:

ברור. אנחנו אירחנו אותם בארץ עכשיו.

היו"ר יואב קיש:

אני יודע. אנחנו אירחנו אותם, הם היו בוועדות השונות, הייתי שותף - - -.
אני אומר: יש פה עשייה מאוד משמעותית. לא תמיד יודעים עליה, אבל אני חושב
שזה סך הכול עבודה מאוד חשובה של יושב ראש הכנסת.

אחמד טיבי (הרשימה המשותפת):

יש הצעה חלופית של חבר הכנסת ישראל אייכלר.

היו"ר יואב קיש:

כן, חבר הכנסת ישראל אייכלר, בבקשה.

אחמד טיבי (הרשימה המשותפת):

יש הצעה חלופית של חבר הכנסת ישראל אייכלר. בבקשה.

היו"ר יואב קיש:

בוקר טוב לחבר הכנסת ישראל אייכלר.

ישראל אייכלר (יהדות התורה):

בוקר טוב.

אחמד טיבי (הרשימה המשותפת):

הוא מציע אותי, בקיצור. הוא מציע אותי.

ישראל אייכלר (יהדות התורה):

לא הייתה לי הצעה. שאלתי את חבר הכנסת אחמד טיבי אם קרה פעם שימנו גם אותו
לממלא מקום יושב ראש הכנסת בעת נסיעה כלשהי. אז הוא אמר לי: זה לא קרה
הפעם.

אחמד טיבי (הרשימה המשותפת):

לא. קרה פעם עם חבר הכנסת ראובן ריבלין ליום. חצי יום.

ישראל אייכלר (יהדות התורה):

הפעם. אני מדבר בקדנציה הזאת.

היו"ר יואב קיש:

חברים, אני רק חושב, דרך אגב, יש פה בכל זאת סגן יושב ראש מהאופוזיציה. דרך
אגב, זה גם לא תופעה - - -

מזכירת הכנסת ירדנה מלר-הורוביץ:

מה שקורה ביום רביעי, קודם כל הוא מבקש שהוא ימלא את מקומו. ביום רביעי
הבא, ה-1 בנובמבר, אנחנו נציין בישיבה מיוחדת אחר הצהריים את יום השנה
להירצחו של ראש הממשלה ושר הביטחון לעבר יצחק רבין.

היו"ר יואב קיש:

והוא לא יהיה? היושב ראש, חבר הכנסת יולי יואל אדלשטיין, לא יהיה?

מזכירת הכנסת ירדנה מלר-הורוביץ:

והיושב ראש דיבר עם משפחת רבין, הוא הסביר להם את החשיבות של הנסיעה
שנקבעה, שאי אפשר היה לשחק פה עם התאריכים והם קיבלו את זה, והוא אמר להם
שחבר הכנסת יחיאל בר ימלא את מקומו וזה לשביעות רצון כל הגורמים ולכבוד: גם
למשפחה וגם לכנסת.

היו"ר יואב קיש:

הבנתי את זה. הבנתי. אז חבל שלא אמרת קודם, כי באמת לא שמתי לב שה-1
לנובמבר זה - - -

שולי מועלם-רפאלי (הבית היהודי):

זה התאריך העברי של רצח רבין.

מזכירת הכנסת ירדנה מלר-הורוביץ:

י"ב בחשוון.

היו"ר יואב קיש:

כן. שזה היום שבו יתקיים פה, בכנסת, יום לזכרו של ראש ממשלת ישראל.

מזכירת הכנסת ירדנה מלר-הורוביץ:

נכון. בבוקר תהיה ישיבה רגילה, היא תסיים בצהריים, יעלו להר הרצל, יחזרו
מהר הרצל, וב-17:00 תתקיים ישיבה מיוחדת.

שולי מועלם-רפאלי (הבית היהודי):

גברתי, הכנסת מציינת גם בישיבה מיוחדת את 100 השנים להצהרת בלפור? להבדיל,
כמובן.

מזכירת הכנסת ירדנה מלר-הורוביץ:

- - -

היו"ר יואב קיש:

לא יודע אם בישיבה, אבל יש פה אירוע גדול. חברת הכנסת שולי מועלם רפאלי, יש
פה אירוע גדול, אבל זה לא יום מיוחד.

שולי מועלם-רפאלי (הבית היהודי):

בסדר. רק בשביל השיח. להבדיל, כמובן - - -

היו"ר יואב קיש:

זה לא יום שנתי.

מזכירת הכנסת ירדנה מלר-הורוביץ:

- - -

היו"ר יואב קיש:

אני מצרף להחלטה הזו גם את סיום המושב. כולם שואלים אותי מתי מסתיים המושב.

מזכירת הכנסת ירדנה מלר-הורוביץ:

אני רוצה להגיד שאני הבאתי הצעה – הבאנו, היושב ראש – לוועדת ההסכמות שישבה
בבוקר, ואת ההצעה הזו הוא יבוא בדברים עם גורמים בקואליציה ובאופוזיציה
והוא יביא את זה לישיבת הנשיאות, כפי שהתקנון מחייב, להתייעצות, ובסיום
ההתייעצות, מה שיוחלט, אנחנו נעביר לוועדת הכנסת כדי שתוכל לקבוע את זה.

ישראל אייכלר (יהדות התורה):

מה הייתה ההצעה שלו?

מזכירת הכנסת ירדנה מלר-הורוביץ:

דברו, אני מציעה - - -

ישראל אייכלר (יהדות התורה):

מותר לנו לדעת עוד לפני הישיבה - - -

יואל חסון (המחנה הציוני):

אבל אני רוצה להגיד - - - בנושא - - -

מזכירת הכנסת ירדנה מלר-הורוביץ:

- - -

היו"ר יואב קיש:

תראה, הם עוד לא סגורים. זה עוד לא סגור.

מזכירת הכנסת ירדנה מלר-הורוביץ:

זה לא סגור - - -

יואל חסון (המחנה הציוני):

אני לא פותח את הנושא, אני רק ארצה להגיד שלדעתי לעתיד, וצריך שוועדת הכנסת
תיתן את דעתה בנושא – ראוי שאנחנו נקבע את מסגרות היציאה והכניסה, פתיחת
מושב, סגירת מושב, מראש, מפתיחת הכנסת, לאורך כל שנות כהונתה של הכנסת
הנוכחית, ולא לעשות את זה בזמן שמעת לעת כל הזמן, אלא פשוט להגדיר את
זה - - -

מזכירת הכנסת ירדנה מלר-הורוביץ:

- - - כל מושב - - -

יואל חסון (המחנה הציוני):

לא לעשות את זה בכל מושב יותר, אלא פשוט לעשות את זה בפתיחת הכנסת - - -

היו"ר יואב קיש:

אני אגיד לך מה צריך לעשות: קצת שנים קדימה זה קצת הרבה. מה שאני מציע
לעשות זה כמו כשיוצאים ומסיימים מושב קובעים מתי תאריך הפתיחה, אז גם את
הסגירה, ואז כל מושב אתה יודע את המושב קדימה. זה, אני חושב, צריך להספיק.

יואל חסון (המחנה הציוני):

גם אפשרות. כי מה יקרה עכשיו? אתה רק חזרת למושב ואתה כבר הולך לדון עכשיו
בתאריכים של יציאה לפגרה.

היו"ר יואב קיש:

נכון.

יואל חסון (המחנה הציוני):

ציבורית זה באמת נראה לא טוב.

היו"ר יואב קיש:

גם ציבורית זה לא נראה טוב.

יואל חסון (המחנה הציוני):

עכשיו, צריך להגיד: עניינית, למרות שציבורית זה לא נראה טוב, אבל צריך
להסביר ציבורית שזה נחוץ כדי שהכנסת תוכל לתכנן את ההתנהלות שלה ואם זו
המזכירות - - -

היו"ר יואב קיש:

חד משמעית. יש פה משמעות לכל הבית הזה.

יואל חסון (המחנה הציוני):

נכון, נכון.

היו"ר יואב קיש:

וזה נכון היה לעשות את זה כשיצאנו. ואז אתה אומר: תתכנן תמיד מושב קדימה.

יואל חסון (המחנה הציוני):

נכון. אולי הוועדה צריכה לדון להבא שמהכנסת הבאה אנחנו נעשה את זה - - -
מתחילת - - -

היו"ר יואב קיש:

לא מהכנסת, מהמושב הבא.

מזכירת הכנסת ירדנה מלר-הורוביץ:

הפרוצדורה היא כזו: כשיושב ראש הכנסת מביא הצעה להתייעצות עם הנשיאות – זה
על פי התקנון – לאחר שהוא קיים את ההתייעצות עם הנשיאות, הוא מעביר את זה
לוועדת הכנסת. ועדת הכנסת סוברנית או לאשר את זה או להכניס - - -

היו"ר יואב קיש:

לא, זה - - -

מזכירת הכנסת ירדנה מלר-הורוביץ:

לא?

ארבל אסטרחן:

לא - - -

היו"ר יואב קיש:

שלום, היועצת המשפטית ארבל אסטרחן.

מה שאני מבקש זה רק - - -

מזכירת הכנסת ירדנה מלר-הורוביץ:

הבנתי – אתם רוצים תכנית שנתית.

היו"ר יואב קיש:

לא שנתית אפילו. מספיק לי כל פעם - - -

אתי בן יוסף:

- - -

היו"ר יואב קיש:

לא יודע אם זה החצי – כנס או מושב. אני כל פעם לא זוכר.

מזכירת הכנסת ירדנה מלר-הורוביץ:

אני מביאה למושב ופתיחת המושב החמישי.

אתי בן יוסף:

חורף וקיץ.

ארבל אסטרחן:

- - -

מזכירת הכנסת ירדנה מלר-הורוביץ:

נכון.

אתי בן יוסף:

חורף וקיץ.

מזכירת הכנסת ירדנה מלר-הורוביץ:

זה מה שאני מביאה. בדיוק.

יואל חסון (המחנה הציוני):

- - -

היו"ר יואב קיש:

חורף וקיץ.

מזכירת הכנסת ירדנה מלר-הורוביץ:

אני מביאה שנה.

יואל חסון (המחנה הציוני):

- - -

היו"ר יואב קיש:

לי לא משנה אם זה כנס אפילו. הרעיון הוא שלא נצא לכנס גם אם זה בין מושבים.

מזכירת הכנסת ירדנה מלר-הורוביץ:

תמיד אתם יוצאים ואתם יודעים מתי אתם חוזרים.

היו"ר יואב קיש:

זה כן, אבל שנדע גם מתי נגמר.

יואל חסון (המחנה הציוני):

מתי יוצאים - - -

מזכירת הכנסת ירדנה מלר-הורוביץ:

אתם יודעים.

היו"ר יואב קיש:

לא.

יואל חסון (המחנה הציוני):

לא.

היו"ר יואב קיש:

עובדה שחזרנו עכשיו ואנחנו לא יודעים מתי - - -

יואל חסון (המחנה הציוני):

אבל לא אישרנו את זה.

מזכירת הכנסת ירדנה מלר-הורוביץ:

אהההה - - - אתה רוצה את זה ארבע שנתי.

היו"ר יואב קיש:

לא, לא, לא.

תקשיבי: אנחנו יצאנו. מתי זה היה שיצאנו?

מזכירת הכנסת ירדנה מלר-הורוביץ:

אוגוסט.

קריאה:

תחילת אוגוסט.

היו"ר יואב קיש:

תחילת אוגוסט כשיצאנו, - -

מזכירת הכנסת ירדנה מלר-הורוביץ:

ידעת שאתה חוזר ב-22 לאוקטובר.

היו"ר יואב קיש:

- - והיה צריך אז לסגור גם את הסוף במארס.

מזכירת הכנסת ירדנה מלר-הורוביץ:

אבל את ההצעה של אוגוסט כבר הבאתי באוקטובר בשנה שעברה.

היו"ר יואב קיש:

אז את יודעת מה? אני אומר: אפילו זה מוקדם מדי.

מזכירת הכנסת ירדנה מלר-הורוביץ:

זה מה שחבר הכנסת יואל חסון אומר.

היו"ר יואב קיש:

אז אני אומר: לסגור שנה קדימה בלי שאתה סוגר - - - צריך לסגור סוף. לא יכול
להיות שאנחנו יוצאים לפגרה ולא יודעים על הכנס הצמוד אליה, בין אם זה בין
שנים, שהוא מתחיל ונגמר. זה חשוב.

מזכירת הכנסת ירדנה מלר-הורוביץ:

מאה אחוז - - - יושב ראש הכנסת.

יואל חסון (המחנה הציוני):

- - -

ישראל אייכלר (יהדות התורה):

אם אני זוכר טוב, המזכירה, אם אני זוכר טוב, היית מפרסמת בעבר את הכנס הבא
מהתחילה והסוף.

מזכירת הכנסת ירדנה מלר-הורוביץ:

בוודאי.

ישראל אייכלר (יהדות התורה):

זה לא משהו חדש. היא הייתה מודיעה - - -

מזכירת הכנסת ירדנה מלר-הורוביץ:

- - -

היו"ר יואב קיש:

אז הנה, עובדה שעכשיו חזרנו לכנס הזה - - -

מזכירת הכנסת ירדנה מלר-הורוביץ:

ועכשיו אתה מביא את המושב הרביעי עם הפתיחה של המושב החמישי, יהיה לך. ואתה
רוצה שכבר - - -

ארבל אסטרחן:

עכשיו זה שנה.

היו"ר יואב קיש:

לא, לא, אין לי בעיה, תביאי את הפתיחה, אבל לקראת היציאה לפגרה שלפני
הפתיחה של המושב החמישי, נגיד מתי הוא יסתיים.

מזכירת הכנסת ירדנה מלר-הורוביץ:

אוקיי.

היו"ר יואב קיש:

את מבינה? אין לי בעיה. לא עכשיו.

מזכירת הכנסת ירדנה מלר-הורוביץ:

הבנתי. הבנתי.

היו"ר יואב קיש:

אני רוצה להימנע מסיטואציה - - -

יואל חסון (המחנה הציוני):

אדוני היושב ראש - - - אתה מבין שהדיון הזה זה למטיבי לכת בלבד? - - -

היו"ר יואב קיש:

לא, לא. אני רוצה שלא נגיע לסיטואציה שאנחנו חוזרים מפגרה ולא יודעים להגיד
מתי נגמר הכנס. זה הכול.

יואב בן צור (ש"ס):

יש תאריך - - - או אין תאריך?

יואל חסון (המחנה הציוני):

לא עכשיו - - -

ארבל אסטרחן:

- - - בשבוע הבא.

מזכירת הכנסת ירדנה מלר-הורוביץ:

לא עכשיו. יביאו את זה לנשיאות והנשיאות - - -

היו"ר יואב קיש:

שלום לחבר הכנסת יואב בן צור.

מזכירת הכנסת ירדנה מלר-הורוביץ:

שלום, אדוני.

יואב בן צור (ש"ס):

שלום וברכה.

מזכירת הכנסת ירדנה מלר-הורוביץ:

שלום. חורף טוב ובריא.

היו"ר יואב קיש:

אנחנו רוצים לברך אותך שהצטרפת, וגם את חברי הכנסת שולי מועלם רפאלי וישראל
אייכלר שהצטרפתם – הם כבר קודם. אני פשוט מנצל את ההזדמנות – לדיון הראשון
של ועדת הכנסת. אני כבר אומר לכם שאני את הבוקר התחלתי בדיון לטובת גיוס
חירום של כספים לטובת ילדי SMA שצריכים תרופה מצילת חיים.

שולי מועלם-רפאלי (הבית היהודי):

פה עשיתם את הדיון? פה?

היו"ר יואב קיש:

עשיתי בכנסת, כן. הם באו - - -

שולי מועלם-רפאלי (הבית היהודי):

לא ידעתי.

היו"ר יואב קיש:

חבל, הם הודיעו. חבר הכנסת בצלאל סמוטריץ' היה, הודיעו לכולם. אני אומר
לכם: זה מאבק שכל הכנסת צריכה להיות מאחוריו, זה לא מאבק קואליציה
אופוזיציה.

שולי מועלם-רפאלי (הבית היהודי):

ברור.

היו"ר יואב קיש:

אנחנו, בשדולת המחלות הנדירות, מובילים את זה יחד עם חבר הכנסת איציק
שמולי. ואני אומר: אנחנו צריכים להביא את הכסף הזה. יושבים הילדים וקשה
להסתכל להם בעיניים. הם לא יודעים אם הם ישרדו את השנה הזו בגלל הדבר הזה.
אז את זה אני אומר לכם שתהיו מודעים גם לעניין הזה. והנה טוב, חברת הכנסת
שולי מועלם רפאלי, שעדכנו אותך בעניין הזה.

אז חברים, אנחנו נביא להצבעה את בקשת היושב ראש. אני מזכיר שמדובר על ה-1
לנובמבר לספירתם.

מזכירת הכנסת ירדנה מלר-הורוביץ:

עד ה-5 לנובמבר.

ישראל אייכלר (יהדות התורה):

באמת, צריך להגיד י"ב חשוון.

היו"ר יואב קיש:

י"ב חשוון. י"ב חשוון התשע"ח. שזה התאריך שבו הכנסת תקיים את הדיון לזכרו
של ראש הממשלה המנוח יצחק רבין והיושב ראש לא יהיה בארץ בגלל שלא ניתן היה
לשנות את התאריכים. אני מניח שהנסיעה היא נסיעה מאוד מורכבת.

מזכירת הכנסת ירדנה מלר-הורוביץ:

נכון.

היו"ר יואב קיש:

בתיאום עם המשפחה, ונבחר לבקשתם ולבקשתו סגן יושב ראש הכנסת, חבר הכנסת
יחיאל חיליק בר. אני חושב שראוי לכבד את הבקשה.

מי בעד, שירים את ידו.

הצבעה

בעד – 5

נגד – אין

נמנעים – אין

ההצעה לבחירת סגן יושב ראש הכנסת, חבר הכנסת יחיאל חיליק בר, לתפקיד ממלא
מקום יושב ראש הכנסת בעת העדרו מהארץ, נתקבלה.

היו"ר יואב קיש:

ההצעה התקבלה פה אחד.

מישהו רוצה עוד משהו לומר לסיכום הדיון או משהו? אז תודה רבה לכם, שיהיה
לנו מושב מוצלח.

מזכירת הכנסת ירדנה מלר-הורוביץ:

תודה רבה.

היו"ר יואב קיש:

תודה, הישיבה נעולה.

הישיבה ננעלה בשעה 11:22.
