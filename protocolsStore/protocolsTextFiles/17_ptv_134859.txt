הכנסת השבע-עשרה נוסח לא מתוקן

מושב שלישי

פרוטוקול מס' 166

מישיבת ועדת הכנסת

יום רביעי, ד' בכסלו התשס"ח (14 בנובמבר 2007), שעה 17:30

סדר היום: א. הצעת חוק ההסדרים במשק המדינה (תיקוני חקיקה להשגת יעדי
התקציב והמדיניות הכלכלית לשנת הכספים 2008), התשס"ח-2007 – חלוקת ההצעה
וקביעת ועדות לדיון לפי סעיפים 117 ו121 לתקנון הכנסת.

נכחו:

חברי הוועדה: דוד טל-היו"ר

חיים אורון

סטס מיסז'ניקוב

מיכאל מלכיאור

נדיה חילו

גדעון סער

ראובן ריבלין

שלי יחימוביץ

אלי אפללו

יצחק גלנטי

אחמד טיבי

משה גפני

דוד רותם

מאיר פרוש

אלחנן גלזר

איתן כבל

מיכאל נודלמן

דוד אזולאי

אמנון כהן

זבולון אורלב

אלי גבאי

יעקב מרגי

אביגדור יצחקי

רוברט אילטוב

אורי אריאל

רונית תירוש

גלעד ארדן

שמואל הלפרט

אמיל חיים אמסלם

מגלי והבה

מוזמנים: קובי הבר- הממונה על התקציבים, משרד האוצר

שרון גמבשו- אגף תקציבים, משרד האוצר

ייעוץ משפטי: ארבל אסטרחן

מנהלת הוועדה: אתי בן-יוסף

רשמת פרלמנטרית: יפעת שפרכר

הצעת חוק ההסדרים במשק המדינה (תיקוני חקיקה להשגת יעדי התקציב והמדיניות

הכלכלית לשנת הכספים 2008), התשס"ח-2007 – חלוקת ההצעה

וקביעת ועדות לדיון לפי סעיפים 117 ו-121 לתקנון הכנסת

היו"ר דוד טל:

אני מתכבד לפתוח את ישיבת ועדת הכנסת. על סדר יומנו סעיפים שיפוצלו מההצעה
וועדת הכנסת ממליצה שהכנתם תסתיים עד 31 בדצמבר 2007. ההצבעה במליאה תתקיים
במועד נפרד ממועד ההצבעה על הצעת חוק ההסדרים.

אנחנו נמצאים בעמוד 5. הנושא הראשון: הסדרים לשיבוב ודרכי מימונו. יש הצעה
של הייעוץ המשפטי להעביר את זה לוועדת העבודה והרווחה.

אלי אפללו:

אנחנו מבקשים שזה יועבר לוועדת הכספים.

היו"ר דוד טל:

מי בעד ועדת הכספים?

ה צ ב ע ה

בעד – רוב

ההצעה תועבר לוועדת הכספים

הסדרת עניין החלפת ספק גז בידי צרכן, הסמכה להטלת עיצומים כספיים על ספקי
גז. ההצעה של הייעוץ המשפטי להעביר את זה לוועדת כלכלה.

אלי אפללו:

אנחנו מסכימים שזה יועבר לוועדת כלכלה.

היו"ר דוד טל:

מי בעד ועדת כלכלה?

ה צ ב ע ה

בעד – רוב

סעיף 2,3,4,5 עוברים לוועדת כלכלה.

אני עובר לסעיפים שיאושרו כחלק מהצעת חוק ההסדרים. 1. מטרה. ההצעה של
הייעוץ המשפטי שזה יועבר לוועדת כספים.

אלי אפללו:

אנחנו מסכימים שזה יועבר לוועדת כספים.

היו"ר דוד טל:

מי בעד ועדת כספים?

ה צ ב ע ה

בעד – פה אחד

ההצעה תועבר לוועדת הכספים של הכנסת

2. הטלת תפקיד של רשות אחת על אחרת. ההצעה של הייעוץ המשפטי להעביר את זה
לוועדת הפנים.

אלי אפללו:

אני מציע ועדת פנים.

היו"ר דוד טל:

מי בעד ועדת פנים?

ה צ ב ע ה

בעד - רוב

הנושא יועבר לוועדת הפנים של הכנסת

3. תיקון חוק הרשויות המקומיות (מימון בחירות). ההצעה שלנו להעביר את זה
לוועדת הפנים.

אלי אפללו:

אני מבקש שזה יועבר לוועדת כספים.

אחמד טיבי:

אני מבקש לפצל את מימון בחירות לרשויות מקומיות.

היו"ר דוד טל:

ההצעה של חבר הכנסת טיבי אומרת להוציא את זה מחוק ההסדרים. הצעה אחרת של
חבר הכנסת אפללו מדברת על להעביר את זה לוועדת כספים. מי בעד לפצל את הצעת
החוק, ירים את ידו?

ה צ ב ע ה

בעד – רוב

נגד – 3

הצעתו של חבר הכנסת טיבי התקבלה

אלי אפללו:

אני מבקש רוויזיה.

היו"ר דוד טל:

מי בעד הרוויזיה?

ה צ ב ע ה

בעד – 3

נגד – רוב

הרוויזיה לא עברה

הנושא שהתקבל פוצל. הכלל שחל על הפיצול בבוקר יחול על הפיצול הזה. יש הצעה
להעביר את מה שפוצל לוועדת הכספים. מי בעד?

ה צ ב ע ה

בעד – רוב

ההצעה תועבר לוועדת הכספים.

אלי אפללו:

זה סעיף תקציבי.

קובי הבר:

אפשר לדון בו עד ה31 בדצמבר.

אלי אפללו:

אנחנו מבקשים לדון בו עד 31 בדצמבר 2007. זאת הצעתי. אני מבקש הצבעה על
העניין הזה.

היו"ר דוד טל:

הפיצול הזה התבקש לפי התנאים שהיו בבוקר.

אחמד טיבי:

אני מבקש רוויזיה לגבי הפיצול. הסעיף הזה מדבר על העברה, על סיפוח רשויות.
לרשות חלשה לוקחים את התקציב ומעבירים אותו לרשות חזקה.

אביגדור יצחקי:

אתה מטעה את כולם.

אחמד טיבי:

זה החוק. זה מה שעשו לפני שבועיים. בית המשפט אסר עליהם לעשות את זה. אתה
גם טועה וגם מטעה.

היו"ר דוד טל:

מי בעד הרוויזיה של חבר הכנסת טיבי, ירים את ידו?

ה צ ב ע ה

בעד –מיעוט

נגד – רוב

הרוויזיה לא התקבלה

אלי אפללו:

יש הסתייגות של חבר הכנסת סטס.

סטס מיסז'ניקוב:

אני מבקש לדון בזה עד 31 בדצמבר 2007.

היו"ר דוד טל:

לא ידונו בזה לפני 1 בינואר או לפני הצבעה על חוק ההסדרים. אני הודעתי שזה
התקבל בתנאים כפי שפיצלנו בבוקר. הם טוענים שנכון היה לומר את הדברים האלה
טרם ההצבעה.

חיים אורון:

אני הצבעתי נגד הפיצול, אבל ברגע שהתקבלה פה החלטה על הפיצול זה בסמכות
הוועדה. היא יכולה להחליט על זה היום, היא יכולה להחליט על זה בישיבה הבאה.

היו"ר דוד טל:

אני מקבל את הפרשנות הזאת. המשמעות היא שהוועדה דנה בזה עד 31 בדצמבר. הם
יכולים לסיים את זה גם קודם.

גדעון סער:

זה לא מה שהוחלט.

היו"ר דוד טל:

הייתה הצבעה לגבי פיצול ותו לא. הפיצול יהיה עד 31 בדצמבר. הוא לא יהיה חלק
מחוק ההסדרים, אלא יוצבע בנפרד עד 31 בדצמבר.

סטס מיסז'ניקוב:

זאת המלצה בלבד. היא לא מחייבת את יושב ראש הוועדה.

גדעון סער:

פיצלנו 5 סעיפים בתנאים מסוימים. אין המלצה.

ארבל אסטרחן:

הוועדה הצביעה על הצעתו של חבר הכנסת טיבי, האם לפצל את זה מתוך חוק
ההסדרים. בעת ההצבעה לא דובר האם זה עניין שיתחילו בו לדון אחרי חוק
ההסדרים, או האם זה עניין שיסתיים עד 31 בדצמבר. אחרי ההצבעה אמר יו"ר
הוועדה שזה מצטרף לעניינים שהחליטו עליהם בבוקר, דהיינו הדיון יתחיל אחרי
31 בדצמבר. הצביעו על רוויזיה, אבל הרוויזיה הייתה רק על הפיצול. אין החלטה
על תאריך.

היו"ר דוד טל:

אנחנו צריכים להחליט אם הפיצול שהתקבל כאן יהיה עד 31 בדצמבר.

גדעון סער:

אני מציע שלא יהיה מועד.

היו"ר דוד טל:

אפשרות אחת היא פיצול עד 31 בדצמבר. האפשרות השנייה היא בלי תאריך. מי בעד
האפשרות השנייה, דהיינו בלי תאריך?

ה צ ב ע ה

בעד – רוב

ההצעה של חבר הכנסת סער התקבלה, דהיינו זה יהיה בלי תאריך.

תיקון חוק פיצוי לנפגעי פוליו. ההצעה שלנו שזה יעבור לוועדת העבודה
והרווחה. מי בעד?

ה צ ב ע ה

בעד- רוב

ההצעה תועבר לוועדת עבודה ורווחה.

תוכניות השב"ן. ההצעה שלנו שזה יעבור לוועדת עבודה ורווחה.

אלי אפללו:

אנחנו מציעים שזה יהיה בוועדת כספים.

היו"ר דוד טל:

מי בעד ועדת כספים? חברת הכנסת רונית תירוש מבקשת שזה יהיה בוועדת עבודה
ורווחה.

ה צ ב ע ה

בעד – רוב

ההצעה תועבר לוועדת הכספים.

עלות סל שירותי הבריאות. אנחנו מציעים שזה יועבר לוועדת עבודה ורווחה.

אלי אפללו:

אנחנו מציעים ועדת כספים.

היו"ר דוד טל:

מי בעד ועדת הכספים?

ה צ ב ע ה

בעד – רוב

הנושא יועבר לוועדת כספים

היקף הוצאות קופת חולים לרכישת שירותים מבית חולים כללי. ההצעה שלנו שזה
יועבר לוועדת עבודה ורווחה.

אלי אפללו:

אנחנו מציעים שזה יועבר לוועדת כספים.

היו"ר דוד טל:

מי בעד להעביר לוועדת כספים?

ה צ ב ע ה

בעד – רוב

הנושא יועבר לוועדת הכספים

שינויים בהסדרי ההתחשבנות של קופות החולים. הצעתנו שזה יועבר לוועדת העבודה
והרווחה.

אלי אפללו:

אנחנו מציעים כספים.

היו"ר דוד טל:

מי בעד כספים, ירים את ידו?

ה צ ב ע ה

בעד – רוב

הנושא יועבר לוועדת הכספים.

ביטול מס מעסיקים. אנחנו מציעים להעביר את זה לוועדת כספים. מי בעד?

ה צ ב ע ה

בעד – פה אחד

הנושא יועבר לוועדת הכספים.

ייעוץ פנסיוני. ההצעה היא לוועדת כספים. מי בעד ועדת כספים?

ה צ ב ע ה

בעד – רוב

ההצעה תועבר לוועדת הכספים

הקפאת קצבאות הביטוח הלאומי. אנחנו מציעים את ועדת העבודה והרווחה. מי בעד?

ה צ ב ע ה

בעד – רוב

הנושא יועבר לוועדת העבודה.

ביטול הכיסוי לגירעון בענף אבטלה. הסיכום עם האוצר שהנושא הזה יועבר כהוראת
שעה לשנתיים. ההצעה היא להעביר את זה לוועדת העבודה והרווחה.

אלי אפללו:

אנחנו מציעים את ועדת הכספים.

היו"ר דוד טל:

מי בעד ועדת הכספים, ירים את ידו?

ה צ ב ע ה

בעד כספים – רוב

ההצעה תועבר לוועדת הכספים. זאת הוראת שעה לשנתיים.

חיוב עקרות בית בתשלום דמי ביטוח בריאות.

סמדר אלחנני:

המס הזה בוטל. בדברי ההסבר לחוק היה כתוב שזה מס הבריאות על עקרת הבית.

היו"ר דוד טל:

אנחנו מציעים להעביר את זה לוועדת העבודה והרווחה.

אלי אפללו:

אנחנו מציעים ועדת כספים.

גדעון סער:

אין הרבה בקשות לפיצול סעיפים, אבל את הסעיף הזה של עקרות הבית שיש לו
התנגדות מקיר לקיר אין שום סיבה לא לפצל. אני מבקש לפצל אותו. אם עמדתי לא
תתקבל אני מבקש להעביר את זה לוועדה לקידום מעמד האישה, כי שם אין סיכוי
שזה לא יעבור. אני מבקש הצבעה שמית בסעיף הזה.

היו"ר דוד טל:

יש הצעה שזה יועבר לוועדת הכספים, ויש הצעה לפיצול. אנחנו עוברים להצבעה
שמית בנושא חוק עקרות הבית. מי בעד הפיצול?

ה צ ב ע ה

אלי אפללו – נגד

אביגדור יצחקי – נגד

מגלי והבה- נגד

שלי יחימוביץ – בעד

איתן כבל – נגד

נדיה חילו – בעד

דוד אזולאי – נגד

אמנון כהן – נגד

יעקב מרגי – נגד

יצחק גלנטי – נגד

אלחנן גלזר – נגד

משה גפני – בעד

גדעון סער – בעד

גלעד ארדן – בעד

סטס מיסז'ניקוב – נגד

רוברט אילטוב – נגד

אורי אריאל – בעד

אלי גבאי – נגד

חיים אורון – בעד

אחמד טיבי – בעד

רונית תירוש – נמנעת

בעד – 8

נגד – 12

הפיצול לא התקבל.

גדעון סער:

אני מבקש רוויזיה.

היו"ר דוד טל:

מי בעד הרוויזיה?

ה צ ב ע ה

בעד – 8

נגד – רוב

הרוויזיה לא התקבלה

גדעון סער:

אני מבקש שזה יהיה בוועדה לקידום מעמד האישה.

היו"ר דוד טל:

ההמלצה שלנו היא לוועדת עבודה ורווחה. ההמלצה של יושב-ראש הקואליציה היא
ועדת כספים. מי בעד ועדת כספים?

ה צ ב ע ה

בעד – רוב

הנושא יועבר לוועדת כספים

ביטול פטור מתשלום דמי ביטוח לאומי. ההצעה שלנו היא ועדת העבודה והרווחה.

אלי אפללו:

אנחנו מציעים ועדת כספים.

היו"ר דוד טל:

מי בעד כספים?

ה צ ב ע ה

בעד – רוב

הנושא יועבר לוועדת הכספים של הכנסת

הקפאת קצבאות גמלת הבטחת הכנסה. ההצעה שלנו עבודה ורווחה. מי בעד?

ה צ ב ע ה

בעד – רוב

הנושא יועבר לוועדת העבודה והרווחה

קיצוץ קצבאות הביטוח הלאומי ב4%. אנחנו מציעים שזה יהיה בוועדת עבודה
ורווחה.

משה גפני:

אני מבקש לפצל את זה.

היו"ר דוד טל:

מי בעד הפיצול?

ה צ ב ע ה

בעד – 6

נגד – רוב

הפיצול לא התקבל

מי בעד להעביר את זה לוועדת העבודה והרווחה?

ה צ ב ע ה

בעד - מיעוט

מי בעד ועדת כספים?

ה צ ב ע ה

בעד – רוב

הנושא יועבר לוועדת הכספים של הכנסת.

פרק י"ד. – הוראות שעה לשנת 2008. ההצעה שלנו שזה יועבר לוועדת העבודה
והרווחה. מי בעד?

ה צ ב ע ה

בעד – רוב

הנושא יעבור לוועדת העבודה והרווחה

סל קליטה. אנחנו מציעים שזה יועבר לוועדת העבודה והרווחה. מי בעד?

ה צ ב ע ה

בעד – רוב

הנושא יועבר לוועדת העבודה והרווחה

תיקון חוק הפחתת הגרעון.

אלי אפללו:

אנחנו מציעים שזה יועבר לוועדת כספים.

היו"ר דוד טל:

מי בעד כספים?

ה צ ב ע ה

בעד – רוב

הנושא יועבר לוועדת הכספים.

הפחתת תקציב קרן חיילים משוחררים. אנחנו ממליצים את ועדת העבודה והרווחה.

אלי אפללו:

כספים.

היו"ר דוד טל:

מי בעד ועדת הכספים?

ה צ ב ע ה

בעד – רוב

הנושא יועבר לוועדת הכספים

המשך התליית המענק לרוכשי דירה או מרחיבי דירה בירושלים.

משה גפני:

מדובר בחוק שעבר לאחר דיונים ארוכים.משרד האוצר הקפיא את החוק הזה. הגיע
הזמן להפסיק את ההתליה הזאת. מכיוון שמדובר בחוק של מאיר פרוש אני מבקש
מסיעת ש"ס..

יעקב מרגי:

אנחנו מתנגדים.

גדעון סער:

מדובר במענקים לרוכשי דירות בירושלים. אני מבקש לפצל את ההצעה.

היו"ר דוד טל:

מי בעד הפיצול?

ה צ ב ע ה

בעד – מיעוט

נגד – רוב

הפיצול לא התקבל

מי בעד להעביר את זה לוועדת כספים?

ה צ ב ע ה

בעד – רוב

הנושא יועבר לוועדת הכספים

ביטול התיקון לחוק לימוד חובה. יש הצעה להעביר את זה לוועדת חינוך, ויש
הצעה להעביר את זה לוועדה משותפת של חינוך וכספים. מי בעד שזה יועבר לוועדה
המשותפת?

ה צ ב ע ה

בעד – רוב

הנושא יועבר לוועדת המשותפת

דחיית תחילתו של חוק השאלת ספרי לימוד ב-4 שנים. ההצעה שלנו שזה יועבר
לוועדת חינוך.

אלי אפללו:

אנחנו מציעים שזה יועבר לוועדה משותפת של חינוך וכספים.

אחמד טיבי:

אני מבקש לפצל.

היו"ר דוד טל:

מי בעד הצעת הפיצול של טיבי, ירים את ידו?

ה צ ב ע ה

בעד – מיעוט

נגד - רוב

הפיצול לא התקבל

מי בעד הוועדה המשותפת?

ה צ ב ע ה

בעד – רוב

הנושא יועבר לוועדת המשותפת של חינוך וכספים.

דחיית מועד סיום ההחלה של חוק יום חינוך ארוך. אנחנו מציעים חינוך. ההצעה
כאן היא להעביר את זה לוועדה המשותפת חינוך וכספים. מי בעד הוועדה המשותפת?

ה צ ב ע ה

בעד – רוב

הנושא יועבר לוועדה המשותפת חינוך וכספים

תחילה.

חיים אורון:

יש ועדות שונות שמצביעות על חוקים שונים. אם כל סעיפי התחולה היו בוועדת
כספים, אז ועדת הכספים הייתה מחזיקה את המפתח לכל החוקים.

ארבל אסטרחן:

סעיף התחילה הוא חלק מהותי מההסדר שלגביו תחליט כל ועדה לגבי כל נושא. יש
סעיף תחילה לגבי החוק שתחילתו ב-1 בינואר. אם ועדה מסוימת לגבי נושא מסוים
תחליט על מועד אחר, היא רשאית לעשות את זה. זה חלק מההחלטה הכללית שלה לגבי
אותו הסדר.

היו"ר דוד טל:

ההצעה היא ועדת כספים.

ה צ ב ע ה

בעד – רוב

זה יעבור לוועדת הכספים

גלעד ארדן:

בדרך כלל הסעיפים שהכנסת מפצלת אלה סעיפים שעושים בהם דברים מהותיים שאולי
אין לגביהם קונצנזוס. פוצל סעיף 31 בפרק אחד.

אביגדור יצחקי:

הוא לא בקונצנזוס.

גלעד ארדן:

מהותו הוא שאזרחי המדינה יוכלו לקבל 5 ערוצים בחינם בלי להיות מנויים על
הכבלים או הלווין. יש לי יכולת וזמן בוועדה להתחיל לדון בזה כבר כעת. אני
מבקש שהוועדה תמליץ למליאה לתקן את ההחלטה מהבוקר לגבי הסעיף הזה, כדי
שיתאפשר לוועדת הכלכלה להתחיל לדון בזה.

היו"ר דוד טל:

אם אני אפתח את הסעיף הזה יהיו סעיפים נוספים. רבותיי, הישיבה נעולה.

הישיבה ננעלה בשעה 18:40
