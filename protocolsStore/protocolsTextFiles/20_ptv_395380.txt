הכנסת העשרים

מושב רביעי

פרוטוקול מס' 302

מישיבת ועדת הכנסת

יום רביעי, י"ח בכסלו התשע"ח (06 בדצמבר 2017), שעה 10:45

סדר היום:

רביזיה על החלטת ועדת הכנסת בדבר טענות נושא חדש בעת הדיון בוועדת הפנים
והגנת הסביבה בהצ"ח סדר הדין הפלילי (תיקון מס' 81) (הוראות לעניין המלצה
של רשות חוקרת), התשע"ח-2017 (כ/744)

נכחו:

חברי הוועדה:

יואב קיש – היו"ר

ישראל אייכלר

דוד אמסלם

יואב בן צור

אברהם נגוסה

רועי פולקמן

חברי הכנסת:

קארין אלהרר

איתן ברושי

ענת ברקו

חמד עמאר

לאה פדידה

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

אושרה עצידה

רביזיה על החלטת ועדת הכנסת בדבר טענות נושא חדש בעת הדיון בוועדת הפנים
והגנת הסביבה בהצ"ח סדר הדין הפלילי (תיקון מס' 81) (הוראות לעניין המלצה
של רשות חוקרת), התשע"ח-2017 (כ/744)

היו"ר יואב קיש:

אני מתכבד לפתוח את ישיבת ועדת הכנסת.

האם יש פה מישהו מיש עתיד? האם אפשר להתקשר למיקי ולהגיד לו שאם הוא לא
מגיע אז הרביזיה שלו - - -

בבקשה, קארין, תציגי. אם את לא רוצה, הוא לא הגיע ואני אבטל.

קארין אלהרר (יש עתיד):

תודה רבה, אדוני היושב-ראש. תודה שקבעת מועד לדיון על הרביזיה. אני אציג
בקצרה. כל ההתנהלות שהיתה כאן קודם היא התנהלות שמבישה את הכנסת בסופו של
דבר. ועדת הכנסת אמורה לשמור על יוקרתה של - - - ולא לבייש. זה לא נהוג
להפסיק את היועצת המשפטית באמצע המשפט.

היו"ר יואב קיש:

היא סיימה את דבריה.

קארין אלהרר (יש עתיד):

לא, היא לא סיימה את דבריה - זה בדיוק העניין. היא גם אמרה לך: אני רוצה
להשלים.

היו"ר יואב קיש:

נתתי לה להשלים את הדברים.

קארין אלהרר (יש עתיד):

בסדר, אבל - - -

היו"ר יואב קיש:

עם כל הכבוד, יש אמת. אי-אפשר להתכחש לאמת. פייק ניוז - בסדר, לא בוועדה
הזו. אני נתתי לה. כולם הקשיבו בשקט והיא סיימה את דבריה.

קארין אלהרר (יש עתיד):

אז אני הרגשתי אחרת. יכול להיות שההרגשה - - -

היו"ר יואב קיש:

אוקי, הדעה שלך - סבבה. אני לא מתווכח.

קארין אלהרר (יש עתיד):

חברתי לאה פדידה רוצה ללכת אז אני אקצר.

איתן ברושי (המחנה הציוני):

גם אני צריך ללכת. אתם מתישים את האופוזיציה תמיד.

היו"ר יואב קיש:

חברת הכנסת קארין אלהרר, סיימת או שאת רוצה להגיד עוד משהו?

קארין אלהרר (יש עתיד):

לא, רגע. אני מבקשת בהזדמנות הזו, פונה ללב של חברי הקואליציה - -

היו"ר יואב קיש:

לשנות את החלטתם.

קארין אלהרר (יש עתיד):

- - תקבלו את הרביזיה. היא נכונה וצודקת. תודה.

היו"ר יואב קיש:

תודה רבה.

אני מעלה להצבעה את הרביזיה. מי בעד הרביזיה? ירים את ידו - שלושה. מי נגד?

הצבעה

בעד הרביזיה - 3

נגד - רוב

נמנעים - אין

הרביזיה על החלטת ועדת הכנסת בדבר טענות נושא חדש בעת הדיון בוועדת הפנים
והגנת הסביבה בהצ"ח סדר הדין הפלילי (תיקון מס' 81) (הוראות לעניין המלצה
של רשות חוקרת), התשע"ח-2017 (כ/744), לא נתקבלה.

היו"ר יואב קיש:

ההצעה לא עברה. תודה רבה.

לפני שאני סוגר יש התייחסות של היועצת המשפטית לאיזה הבהרה שהיא נשאלה
קודם, בבקשה.

ארבל אסטרחן:

נשאלתי בישיבה הבוקר לגבי החובה לצרף את הצעת החוק לבקשת הפטור. למרות שזה
נשאל למעלה מן הצורך - כאילו בקשת הפטור ירדה מסדר היום - אני רוצה לציין
כך: לפי התקנון כאשר יש בקשה לפטור מחובת הנחה יש לצרף את הצעת החוק לוועדת
הכנסת.

אני רוצה לומר שבמקרה הזה בכל מקרה יש את הנוסח הכחול שעבר בקריאה הראשונה,
וגם ועדת הפנים העבירה את הנוסח שנדון בה ללא ההסתייגויות שעדיין מוגשות.

בכל מקרה כאשר הוועדה תדון בבקשת הפטור, יונח לפניה הנוסח.

היו"ר יואב קיש:

אז יהיה נוסח לפנינו.

תודה רבה, הישיבה סגורה.

הישיבה ננעלה בשעה 10:48.
