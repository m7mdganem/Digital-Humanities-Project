פרוטוקולים/ועדת הכנסת/2003

ירושלים, י"א בחשון, תשס"א

9 בנובמבר, 2000

הכנסת החמש-עשרה נוסח לא מתוקן

מושב שני

פרוטוקול מס' 32

מישיבת ועדת הכנסת

יום שני, י"ג בכסלו התש"ס (22.11.1999), שעה 11:00

נכחו:

חברי הוועדה:

מוחמד ברכה - מ"מ היושב ראש

עבד אלמאלכ דהאמשה

רחבעם זאבי

יאיר פרץ

יורי שטרן

מוזמנים:

אריה האן - מזכיר הכנסת

גב' שושנה כרם - סגנית מזכיר הכנסת

דוד לב - סגן מזכיר הכנסת

גב' ארבל אסטרחן - הלשכה המשפטית

יועץ משפטי:

צבי ענבר

מנהלת הוועדה:

אתי בן-יוסף

קצרנית:

חנה אלטמן

סדר היום:

קביעת מסגרת הדיון להצעות להביע אי אמון בראש הממשלה.

קביעת מסגרת הדיון להצעות להביע אי אמון בראש הממשלה

היו"ר מוחמד ברכה:

בוקר טוב, אני מתכבד לפתוח את ישיבת ועדת הכנסת.

על סדר יומנו רק סעיף אחד והוא קביעת מסגרת הדיון בהצעות להביע אי אמון
בראש הממשלה של סיעות: הליכוד, ישראל ביתנו האיחוד הלאומי ורע"ם.

יאיר פרץ:

יש לוועדת הכנסת הצעת נוסחה קבועה.

היו"ר מוחמד ברכה:

על פי הנוהל - הסיעות: ישראל אחת, הליכוד וש"ס תקבלנה 15 דקות, סיעת מרצ
תקבל 10 דקות, ושאר הסיעות תקבלנה 7 דקות.

יאיר פרץ:

לא מפצלים את 7 הדקות.

היו"ר מוחמד ברכה:

האם ההצעה מקובלת עליכם?

רחבעם זאבי:

אני מבקש להציע נוהל קבוע שאם אין חבר ועדה שמציע לשנות את הנוסחה הזאת -
היא תישאר קבועה. היום, לדוגמה, לפי זה, לא היה צריך לקיים את הישיבה הזאת
בכלל.

היו"ר מוחמד ברכה:

מקובל עליי. אני אעביר את ההצעה שלך ליושב ראש הקבוע של ועדת הכנסת.

אני מעמיד להצבעה את ההצעה לאשר קביעת מסגרת דיון להצעות להביע אי אמון
בראש הממשלה, לשלושת הסיעות הגדולות 15 דקות, לסיעת מרצ 10 דקות ולשאר
הסיעות 7 דקות.

הצבעה

ההצעה אושרה.

היו"ר מוחמד ברכה:

אני מודה לכם. הישיבה נעולה.

הישיבה ננעלה בשעה 11:03
