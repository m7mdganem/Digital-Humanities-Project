הכנסת העשרים-ושלוש

מושב שני

פרוטוקול מס' 80

מישיבת ועדת הכנסת

יום שני, כ"ט בחשון התשפ"א (16 בנובמבר 2020), שעה 11:30

סדר היום:

<< נושא >> 1. בקשת יושב-ראש ועדת העבודה, הרווחה והבריאות להקדמת הדיון
בהצעת חוק התכנית לסיוע כלכלי (נגיף הקורונה החדש) (הוראת שעה) (תיקון מס'
3), התשפ"א-2020 (מ/1368), לפני הקריאה השנייה והשלישית. << נושא >>

<< נושא >> 2. קביעת ועדה לפי חוק שירות לאומי-אזרחי, התשע"ד-2014 – פניית
שר ההתיישבות. << נושא >>

<< נושא >> 3. רוויזיה על החלטת ועדת הכנסת בדבר הוספת ממלא מקום קבוע
בוועדת החוץ והביטחון, מטעם סיעת הליכוד. << נושא >>

נכחו:

חברי הוועדה:

איתן גינזבורג – היו"ר

עוזי דיין

אוסנת הילה מארק

יצחק פינדרוס

טלי פלוסקוב

תהלה פרידמן

אלעזר שטרן

חברי הכנסת:

שלמה קרעי

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

חנה כהן

<< נושא >> בקשת יושב-ראש ועדת העבודה, הרווחה והבריאות להקדמת הדיון בהצעת
חוק התוכנית הכלכלית (נגיף הקורונה החדש) (הוראת שעה) (תיקון מס' 3),
התשפ"א–2020 (מ/1368), לפני הקריאה השנייה והקריאה השלישית<< נושא >>

<< יור >> היו"ר איתן גינזבורג: << יור >>

שלום לכולם - - -

<< דובר >> אלעזר שטרן (יש עתיד-תל"ם): << דובר >>

יש לי הצעה לסדר.

<< יור >> היו"ר איתן גינזבורג: << יור >>

בוא נפתח קודם את הדיון. בוקר טוב, אני מתכבד לפתוח את ישיבת ועדת הכנסת.
היום יום שני, כ"ט בחשון תשפ"א, 16 בנובמבר 2020. ראשית, אני רוצה להתנצל
על האיחור. היינו באירוע בוועדת הפנים ביחס לרוויזיה שהוגשה על-ידי הליכוד
לגבי הבחירות בתל מונד ולכן נאלצתי להיות שם, כדי לנסות לפתור את הבעיה.

חבר הכנסת שטרן, בבקשה.

<< דובר >> אלעזר שטרן (יש עתיד-תל"ם): << דובר >>

היושב-ראש, אתה רוצה שאנחנו נתייחס בכבוד לוועדה הזאת, ואני מבין אותך, אבל
אני חושב שגם אנחנו יכולים לבקש ממך להתייחס בכבוד אלינו, ואתה לא מתייחס.
האיחור הזה של הרבע שעה – תודיע. הרי מתי הודעת על הישיבה הזאת? לפני פחות
משעה.

<< דובר >> עוזי דיין (הליכוד): << דובר >>

ב-11.

<< דובר >> אלעזר שטרן (יש עתיד-תל"ם): << דובר >>

לפני פחות משעה, שזה כשלעצמו מטורף. זה מזלזל, זה הופך אותנו לכלבלבים שלך.
אתה תחליט מתי אתה רוצה אותנו, מתי אתה לא רוצה, מה יהיה בדיוק בהתרעה של
שלושת-רבעי שעה. אני לא מכיר את ההתנהלויות האלה. כבר אמרנו, אתה תחליט מתי
חוק יסוד הוא חוק יסוד, בסדר. אבל באמת, אתה אומר לנו לבוא ב-11, מנהלת
הוועדה מתקשרת לשאול אם נבוא, אנחנו מאשרים לה שנבוא, ובסוף אתה לא בא. אני
לא יודע אם מישהו יכול להחליף אותך שם בוועדה, יש לכם מספיק עריקים או
עריקות שאתה יכול לשים - - -

<< יור >> היו"ר איתן גינזבורג: << יור >>

חבר הכנסת שטרן, אני מבין שבאת קרבי היום.

<< דובר >> אלעזר שטרן (יש עתיד-תל"ם): << דובר >>

לא, נשבע לך שלא.

<< יור >> היו"ר איתן גינזבורג: << יור >>

נשבע לך שכן, כך זה לפחות נראה.

<< דובר >> אלעזר שטרן (יש עתיד-תל"ם): << דובר >>

"קרביים" – תשאיר לי את המושגים האלה.

<< יור >> היו"ר איתן גינזבורג: << יור >>

נכון, בגלל זה השתמשתי בביטוי הזה. אני כבר מבין שאני עם חוקי יסוד, שיש
עריקים.

<< דובר >> אלעזר שטרן (יש עתיד-תל"ם): << דובר >>

אל תתחמק, איתן.

<< יור >> היו"ר איתן גינזבורג: << יור >>

אני לא מתחמק, התחלתי ופתחתי בזה, ואם תרצה – תכף אני אומר עוד דבר.

<< דובר >> אלעזר שטרן (יש עתיד-תל"ם): << דובר >>

אני רוצה שתגיד, כן. אני אגיד לך ממה אתה מתחמק – מזה שאתה מקפיץ אותנו. אם
אתה משתמש במונחים קרביים, תשאל את עוזי דיין והוא יגיד לך למה מקפיצים
בהתרעות כאלה ובהתרעות קצרות יותר ולמה לא מקפיצים בהתרעות כאלה, בגלל
שרוצים שתהיה תרבות של ניהול. להקפיץ ב-11 ל-11 וחצי ולבוא ברבע ל-12, זה
אומר שאתה לא מתייחס אלינו בכבוד הראוי. לא לכל אחד מאיתנו, אלא למושג הזה
של חבר ועדה שלך. זה דבר אחד.

הדבר השני, אם אתה כבר מקפיץ אותנו ואתה מודיע לנו היום על מחר, וכדי שגם –
אני אגלה לך משהו, גם לנו יש לוחות זמנים. דרך אגב, אני רוצה שתדע את זה –
אני יושב פה ביום רביעי עם העוזרים והיועצים ואנחנו עוברים על הוועדות
ומחליטים לאיפה לבוא ולאיפה לא לבוא. אנחנו חברים, ישנן התנגשויות ואנחנו
מחליטים לפי זה איזה עוד פגישות לעשות. אנחנו מחליטים לאיזה ועדות ללכת או
איזה עוד פגישות לעשות במסגרת העבודה, בגלל שאלה הוועדות שאנחנו רוצים
להיות בהן. אני מסתכל על הלו"ז של היום ושל מחר – שגם את של מחר קיבלנו
באותו זמן בדיוק – ושאלתי למה אם זה הלו"ז, למה לא מאחדים כבר את הדיונים.
אז אתה מסתכל ואומר: אוקיי, אני מקבל שלושת-רבעי שעה קודם התרעה על ועדה,
אבל אני לא מבין את החלוקה הזאת שהיא מהיום למחר. אני אומר לך, יש לנו
פגישות ויש לנו עבודה ואחרי הכול אתה עוד אומר שאתה בא ברבע שעה איחור ואתה
מתנצל. אתה יודע כמה פעמים כבר התנצלת פה על איחורים, נכון? אני לא צריך
לספור לך את זה. אז מה זה קשור עכשיו למצב רוח קרבי? אם אתה קורא לזה מצב
רוח קרבי, אז יש לזה אשם אחד בחדר, וזה אתה. כל פעם שנמתח ביקורת תגיד "מצב
רוח קרבי"? אם אתה או מישהו מהנוכחים כאן יגיד במה אני לא צודק, במה הגזמתי
– אפשר לדבר על זה. אבל אם מה שתיארתי זה אוסף של עובדות שהתרחשו בשעה
האחרונה - - -

<< דובר >> שלמה קרעי (הליכוד): << דובר >>

אבל אתה מתעלם, חבר הכנסת שטרן. הוא הביא לך את זה בהצבעה.

<< דובר >> אלעזר שטרן (יש עתיד-תל"ם): << דובר >>

אני לא יודע מי אתה, אני לא רואה אותך עכשיו.

<< דובר >> שלמה קרעי (הליכוד): << דובר >>

תגיד תודה שקיבלת הצבעה.

<< דובר >> אלעזר שטרן (יש עתיד-תל"ם): << דובר >>

עכשיו אני עם היושב-ראש. יש מספיק חברי כנסת שאפשר להקפיץ אותם, כמו שאפשר
להקפיץ אותנו. שיקפיצו אחרים לדיונים בוועדת הפנים.

<< יור >> היו"ר איתן גינזבורג: << יור >>

תודה, חבר הכנסת שטרן. ועדת הכנסת, בשונה מוועדות אחרות, היא ועדה תפעולית.
היא ועדה שמתכנסת בעיקר לפי צורך. לא תכננתי לכנס את הוועדה היום. תעיד על
זה מנהלת הוועדה, לא התכוונתי. הטעם היחידי שהחלטתי לכנס אותה הוא הוא בקשת
יושב-ראש ועדת העבודה והרווחה להקדים דיון להיום במליאה על הצעת חוק לסיוע
כלכלי לפי חוק הקורונה. אחרת לא היינו מתכנסים היום.

<< דובר >> אלעזר שטרן (יש עתיד-תל"ם): << דובר >>

אז תחברו את זה לדיונים של מחר.

<< יור >> היו"ר איתן גינזבורג: << יור >>

מה לעשות, אבל הוא רוצה היום להצביע על החוק הזה במליאה. כשיש ועדה שמבקשת
פטור - - -

<< דובר >> אלעזר שטרן (יש עתיד-תל"ם): << דובר >>

דרך אגב, אם הייתה תרבות אחרת, גם הוא היה מבקש את זה אתמול או שלשום. זה
לא נחת עליו בהפתעה.

<< יור >> היו"ר איתן גינזבורג: << יור >>

יכול להיות, אבל הוא סיים את זה היום.

<< דובר >> אלעזר שטרן (יש עתיד-תל"ם): << דובר >>

תאמין לי, אני מכיר אותו, הוא ידע שהוא יסיים את זה היום.

<< יור >> היו"ר איתן גינזבורג: << יור >>

אני לא מתחיל לבדוק כיצד עבדו ועדות אחרות.

<< דובר >> אלעזר שטרן (יש עתיד-תל"ם): << דובר >>

למה?

<< יור >> היו"ר איתן גינזבורג: << יור >>

אני כן מונע, ככול שאני יכול, מהצעות חוק ממשלתיות להגיע בפטור. למשל, הם
רוצים להגיש בקשה לפטור הצעת חוק שקשורה לאנרגיה בגלל הקורונה. זו הצעת חוק
שנידונה בממשלה כבר לפני שבועיים ולא הביאו את זה לסדר היום. היום הם ביקשו
פטור להיום, אבל אני אמרתי שלא יהיה להם פטור להיום, בדיוק מאותו טעם. אבל
אם ועדת הרווחה סיימה את העבודה בדחיפות – ואני יודע שהם התכנסו לדון בזה
בצורה אינטנסיבית – ורוצים להצביע על זה היום, אז אנחנו מתכנסים ודנים בזה.
אתה יודע מה הכי מעצבן אותי עכשיו? כשהתיישבתי קיבלתי פה הודעה שהם הסירו
את הבקשה. זה הכי מעצבן אותי.

<< דובר >> טלי פלוסקוב (הליכוד): << דובר >>

כי הדיון לא הסתיים.

<< דובר >> אלעזר שטרן (יש עתיד-תל"ם): << דובר >>

אתה אומר לי שמפרפרים אותך ואתה מפרפר אותנו.

<< יור >> היו"ר איתן גינזבורג: << יור >>

זה לא עניין של מפרפר, אלעזר. כמו ששמו אותי יושב-ראש ועדה, אם שמו אותך
בוועדה כחבר, תדע שהוועדה הזאת היא לא ככול ועדה, היא ועדה שדנה בדברים אד
הוק. אתה ותיק ממני בכנסת, אתה יודע מספיק טוב שהוועדה הזאת - - -

<< דובר >> אלעזר שטרן (יש עתיד-תל"ם): << דובר >>

אני מכיר היטב - - -

<< יור >> היו"ר איתן גינזבורג: << יור >>

יפה. כמו שבשבוע שעבר התכנסנו אחרי המליאה לצורך מתן איזה הארכה לוועדת
החוקה שלא הספיקה לדון באיזה תקנות, ודנו בעשר בלילה בהארכת תוקף לשלושה
ימים, כך גם דנו בזה עכשיו.

<< דובר >> אלעזר שטרן (יש עתיד-תל"ם): << דובר >>

דיברתי איתך רק על דברים שאפשר היה לדעת אותם קודם וגם אפשר עכשיו לדעת
אותם קודם לגבי מחר. רק על זה דיברתי איתך, לא על דברים של התקלות. תביא לי
דבר אחד שלא אפשר היה לדעת קודם. גם ועדת העבודה והרווחה, שלדבריך בסוף
משכו את זה, יושב-ראש הוועדה הרי ידע, לפחות באותה סבירות שעכשיו הוא ביטל
אותה, הוא חשב שתהיה הצבעה. אם הוא מכבד אותנו או אותך, שיגיד יום קודם או
יומיים קודם: אני אגמור את הדיון הזה. אני מכיר אותו, הוא תכנן לגמור את
הדיון הזה. זו תרבות ארגונית, זה הכול.

<< דובר >> טלי פלוסקוב (הליכוד): << דובר >>

ברשותכם, אני רוצה להגיד שוועדת העבודה, הרווחה והבריאות ישבה אתמול כמה
שעות טובות כדי להספיק להביא את זה היום, ואז הגענו לעוד שיפור. אני חוזרת
ואומרת, משפרים עוד את מצבם של המעסיקים ודברים שלא יכולנו לסגור אתמול.
לכן נפתח דיון מחדש. בעצם זו הייתה רוויזיה ונפתח דיון מחדש.

<< יור >> היו"ר איתן גינזבורג: << יור >>

אמרתי, לא הייתי מקיים את הישיבה היום על הנושאים האלה, רק בגלל שביקשו
פטור על החוק הזה.

במסגרת ההחלטות הדמוקרטיות שלי, אני שואל אם אתם רוצים לדון בשאר הנושאים,
שהם נושאים לא בוערים שאפשר לדחות אותם למחר, או לא.

<< דובר >> אלעזר שטרן (יש עתיד-תל"ם): << דובר >>

למה אי אפשר להקדים את הנושאים של מחר?

<< יור >> היו"ר איתן גינזבורג: << יור >>

כי אחד מהנושאים של מחר הוא חוק. אני חושב שאם מדובר בחוק, צריך זמן
להתכונן אליו. אי אפשר להביא את זה מעכשיו לעכשיו. אם הייתי שם עכשיו בסדר
היום את המשך הדיון לקריאה שנייה ושלישית של החוק, היית כועס עליי ואומר
איך אתה עושה דיון על חוק בהתרעה של חצי שעה.

<< דובר >> אלעזר שטרן (יש עתיד-תל"ם): << דובר >>

נכון, אבל איתן, אני כועס עליך שלא אמרת את זה ביום רביעי. אנחנו יודעים את
זה וזה בדיוק העניין.

<< יור >> היו"ר איתן גינזבורג: << יור >>

יכול להיות. מכיוון שאמרת שהנחיתו אותי לכאן ושמו אותי כאן, ומכיוון שאני
צעיר, פרח, ינוקא – איך שתרצה לכנות אותי – אחד שלא מבין, עושה חוקי יסוד,
שמעתי שגם היושב-ראש שלך כתב עליי היום איזה מאמר - - -

<< דובר >> אלעזר שטרן (יש עתיד-תל"ם): << דובר >>

הוא לא כתב עליך.

<< יור >> היו"ר איתן גינזבורג: << יור >>

חצי מאמר היה עליי. אז מציע - - -

<< דובר >> טלי פלוסקוב (הליכוד): << דובר >>

לא חבל על הזמן?

<< דובר >> אלעזר שטרן (יש עתיד-תל"ם): << דובר >>

דרך אגב, אני מסכים עם המאמר הזה.

<< יור >> היו"ר איתן גינזבורג: << יור >>

חשבתי שהוא לא כתב...

אז אני מציע שתכבד את הסדר שלי ולהבין שגם אני לומד ואולי את החוק הבא נביא
בהתרעה של כמה ימים ולא בהתרעה של יום אחד.

<< דובר >> יצחק פינדרוס (יהדות התורה): << דובר >>

תאר לך שגפני היה כותב מאמר ואני הייתי אומר שאני לא מסכים.

<< דובר >> אוסנת הילה מארק (הליכוד): << דובר >>

אלעזר, אם לא תסכים, לא תהיה בכנסת הבאה. מה לא הבנת?

<< דובר >> אלעזר שטרן (יש עתיד-תל"ם): << דובר >>

למה? אשתו של לפיד תגיד לי? אל תתחילי איתי, אוסנת, לא מתאים לך.

<< דובר >> שלמה קרעי (הליכוד): << דובר >>

כמו שאת עופר שלח הוצאתם מהווטסאפ.

<< דובר >> אוסנת הילה מארק (הליכוד): << דובר >>

אני לא רוצה להתחיל איתך, רק פשוט אתה צריך להסכים לזה.

<< דובר >> יצחק פינדרוס (יהדות התורה): << דובר >>

תאר לך שגפני היה כותב מאמר, הייתי יכול להגיד שאני לא מסכים איתו?

<< יור >> היו"ר איתן גינזבורג: << יור >>

כאמור, הנושא הראשון ירד מסדר היום לבקשת יושב-ראש הוועדה.

<< נושא >> קביעת ועדה לאישור חקיקת משנה לפי חוק שירות לאומי-אזרחי,
התשע"ד-2014 – פניית שר ההתיישבות << נושא >>

<< דובר >> טלי פלוסקוב (הליכוד): << דובר >>

הנושא השני הוא קביעת ועדה לאישור חקיקת משנה לפי חוק שירות לאומי-אזרחי.
להזכירכם, זה כבר היה פה.

<< יור >> היו"ר איתן גינזבורג: << יור >>

יש פנייה של השר צחי הנגבי לאשר לקבוע ועדה לפי חוק שירות לאומי-אזרחי, כפי
שקבעו את החוק בכנסת הקודמת בוועדה דומה, ועדה משותפת - - -

<< דובר >> אלעזר שטרן (יש עתיד-תל"ם): << דובר >>

לדעתי בכנסת הקודמת, הקודמת, קודמת, קודמת.

<< יור >> היו"ר איתן גינזבורג: << יור >>

בכנסת העשרים, אתה צודק. ועדה דנה בחוק הזה ועכשיו נדרש לקבוע תקנות. הוא
ביקש להעביר את זה לוועדת העבודה והרווחה ואנחנו חשבנו שנכון להעביר את זה
לוועדה משותפת של ועדת העבודה והרווחה וועדת החוץ והביטחון.

<< דובר >> טלי פלוסקוב (הליכוד): << דובר >>

בראשותו של חבר הכנסת חיים כץ.

<< יור >> היו"ר איתן גינזבורג: << יור >>

בראשותו של יושב-ראש ועדת העבודה והרווחה.

ההרכב המוצע, על פי שיח עם הסיעות, הוא כדלקמן: מטעם ועדת העבודה והרווחה
יכהנו – חיים כץ – יושב-ראש הוועדה; חבר הכנסת טסלר; חברת הכנסת אתי עטייה;
חברת הכנסת הילה שי וזאן וחבר הכנסת עידן רול. דרך אגב, זה לאחר שהתייעצתי
עם ראשי הסיעות ומרכז האופוזיציה.

מטעם ועדת החוץ והביטחון יכהנו – חברי הכנסת עוזי דיין; מיכאל מלכיאלי;
נפתלי בנט; אביגדור ליברמן ואלעזר שטרן.

זה ההרכב המוצע – חמישה חברים מוועדת החוץ והביטחון, חמישה חברים מוועדת
העבודה והרווחה באופן שווה.

<< דובר >> נועה בירן - דדון: << דובר >>

חבר הכנסת טסלר עדיין לא חבר בוועדת העבודה והרווחה.

<< יור >> היו"ר איתן גינזבורג: << יור >>

בסדר, אבל זה מה שהם ביקשו.

<< דובר >> ארבל אסטרחן: << דובר >>

אתה לא תוכל להכריז על זה במליאה אם לא יודיעו לך קודם על זה.

<< יור >> היו"ר איתן גינזבורג: << יור >>

חבר הכנסת פינדרוס, מכיוון שעדיין לא הודעתם שטסלר הוא חבר ועדת העבודה
והרווחה, כרגע יהיה מקום פנוי ליהדות התורה. אתם תצטרכו להודיע לוועדת
הכנסת שהוא חבר ועדת העבודה והרווחה ואז הוא יוכל להיות בוועדת המשותפת.

<< דובר >> ארבל אסטרחן: << דובר >>

כשבוחרים ועדה משותפת, זה שמי ולא על מקום פנוי.

<< דובר >> טלי פלוסקוב (הליכוד): << דובר >>

אפשר להכניס שם של מישהו אחר שהיום כן חבר ועדה ואחר כך תשנו את זה.

<< דובר >> ארבל אסטרחן: << דובר >>

מתי תוכלו להודיע את השם?

<< דובר >> יצחק פינדרוס (יהדות התורה): << דובר >>

מה שקרה זה שליצמן החליף. לא רציתי לפגוע באף אחד ולא עשיתי מינויים חדשים.
השארתי את מי שהיה. הוא היה ממלא-מקום שלו, אז מבחינתי הוא היה בפנים. אם
לא, אני אטפל בזה.

<< דובר >> ארבל אסטרחן: << דובר >>

אם אפשר, אז לעשות את זה לפני שמוסרים את ההודעה במליאה.

<< יור >> היו"ר איתן גינזבורג: << יור >>

אוקיי, רק אם תוכל לעשות את זה לפני שאני מודיע במליאה. אני מבקש שתודיע על
זה עכשיו, בצוהריים, כדי שכשאני מודיע על זה בארבע במליאה, יהיה חבר הכנסת
טסלר חבר בוועדה המשותפת.

<< דובר >> יצחק פינדרוס (יהדות התורה): << דובר >>

בסדר.

<< דובר >> אלעזר שטרן (יש עתיד-תל"ם): << דובר >>

אנחנו יכולים לאשר את זה למרות שהם עוד לא הודיעו?

<< דובר >> ארבל אסטרחן: << דובר >>

בכפוף לכך שהוא יודיע.

<< יור >> היו"ר איתן גינזבורג: << יור >>

בכפוף לכך שהוא יודיע, אבל יש מקום שמור ליהדות התורה.

יש מישהו שרוצה להתייחס? אין. אם כך, נעבור להצבעה – מי בעד הקמת הוועדה?
מי נגד? מי נמנע?

הצבעה

בעד – 6

נגד – אין

נמנעים – 1

ההצעה התקבלה.

<< יור >> היו"ר איתן גינזבורג: << יור >>

ההצעה התקבלה.

<< נושא >> רוויזיה על החלטת ועדת הכנסת בדבר הוספת ממלא מקום קבוע בוועדת
החוץ והביטחון, מטעם סיעת הליכוד << נושא >>

<< דובר >> אלעזר שטרן (יש עתיד-תל"ם): << דובר >>

איתן, אני מושך את סעיף ג'.

<< יור >> היו"ר איתן גינזבורג: << יור >>

סעיף ג' – הרוויזיה נמשכה.

<< דובר >> ארבל אסטרחן: << דובר >>

אם כך, ההחלטה בתוקף.

<< דובר >> שלמה קרעי (הליכוד): << דובר >>

התלוננת שהורסים לך את הלו"ז והרסת לנו את הלו"ז, אנחנו נמצאים פה סתם רבע
שעה.

<< יור >> היו"ר איתן גינזבורג: << יור >>

לפיכך ההחלטה שהתקבלה אז בדבר ממלא-מקום קבוע לוועדת החוץ והביטחון, בתוקף.

בכך אני נועל את הישיבה. תודה רבה לכולם.

<< סיום >> הישיבה ננעלה בשעה 12:00. << סיום >>
