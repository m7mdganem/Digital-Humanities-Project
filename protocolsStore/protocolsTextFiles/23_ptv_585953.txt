הכנסת העשרים-ושלוש

מושב שני

פרוטוקול מס' 69

מישיבת ועדת הכנסת

יום רביעי, כ"ו בתשרי התשפ"א (14 באוקטובר 2020), שעה 14:10

סדר היום:

<< נושא >> בקשת הממשלה להקדמת הדיון בהצעת חוק הביטוח הלאומי (הוראת שעה)
(מענק חד-פעמי חלף הגדלת קצבאות הנכות לשנת 2020), התשפ"א-2020 (מ/1367) ,
לפני הקריאה הראשונה << נושא >>

נכחו:

חברי הוועדה:

איתן גינזבורג – היו"ר

עוזי דיין

אופיר כץ

מיכאל מלכיאלי

טלי פלוסקוב

עינב קאבלה

הילה שי וזאן

חברי הכנסת:

קארין אלהרר

מוזמנים:

  -----------------------------------------------------------------------
  נתנאל אשרי     –   רפרנט ביטוח לאומי באגף תקציבים, משרד האוצר
  -------------- --- ----------------------------------------------------

  -----------------------------------------------------------------------

מנהלת הוועדה:

נועה בירן - דדון

רשמת פרלמנטרית:

שרון רפאלי

<< נושא >> בקשת הממשלה להקדמת הדיון בהצעת חוק הביטוח הלאומי (הוראת שעה)
(מענק חד-פעמי חלף הגדלת קצבאות הנכות לשנת 2020), התשפ"א-2020 (מ/1367) ,
לפני הקריאה הראשונה << נושא >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. היום יום רביעי כ"ו תשרי
התשפ"א, 14 באוקטובר 2020. על סדר היום בקשת הממשלה להקדמת הדיון בהצעת חוק
הביטוח הלאומי (הוראת שעה) (מענק חד-פעמי חלף הגדלת קצבאות הנכות לשנת
2020), התשפ"א-2020, לפני הקריאה הראשונה. ינמק ויציג את הבקשה נציג משרד
האוצר מר נתנאל אשרי, רפרנט ביטוח לאומי באגף התקציבים. שלום, אדוני.

<< דובר >> נתנאל אשרי: << דובר >>

צהריים טובים. אנחנו מבקשים לקצר את ההליך לאור הדחיפות בהעברת המענק
החד-פעמי הזה. מדובר במענק חד פעמי שחלף העלאת קצבאות הנכים אנחנו מעבירים
אותו בצורה הזאת ולא כהעלאה קבועה בגלל התנאים של התקציב ההמשכי שלא
מאפשרים העלאה פרמננטית. זה תהליך שהיה אמור להתקבל כבר מזמן. בוודאי בגלל
הקורונה הצרכים של הקהילה הזאת עלו מאוד, ואנחנו רוצים לאפשר להם לקבל את
הכסף כמה שיותר מוקדם.

<< יור >> היו"ר איתן גינזבורג: << יור >>

תודה רבה, אדוני. חברת הכנסת אלהרר, בבקשה.

<< דובר >> קארין אלהרר (יש עתיד-תל"ם): << דובר >>

אני רוצה לשאול את נציג האוצר שאלה: האם המענק הזה יינתן גם לילדים? אני
רואה שזה לא מופיע בהצעת החוק. אם כן, באיזה אופן.

<< דובר >> נתנאל אשרי: << דובר >>

אני אגיד מה מופיע בהצעת החוק ומה לא. כרגע מה שמופיע בהצעת החוק זה מענק
שיינתן לילדים ברמות של 118%-112% בפועל לפי רמת תפקוד. אנחנו יודעים
שהנושא עלה וגם קיבלנו הנחיות מהשר מטעמנו לבדוק את כל האפשרויות לתת גם
לשאר הילדים בתיקונים שייעשו בוועדת עבודה ורווחה בהמשך. אנחנו בטוחים
שנמצא את הדרך לפתרון וגם בטוחים שכך יהיה.

<< יור >> היו"ר איתן גינזבורג: << יור >>

אתה מתכוון ל-50 עד 100?

<< דובר >> נתנאל אשרי: << דובר >>

נכון.

<< יור >> היו"ר איתן גינזבורג: << יור >>

תודה. מישהו רוצה להתייחס עוד? יש שאלות?

<< קריאה >> קריאה: << קריאה >>

אתה לא יכול להצביע.

<< יור >> היו"ר איתן גינזבורג: << יור >>

כן, אני מבין. חסרים - -

<< דובר >> אופיר כץ (הליכוד): << דובר >>

עוד אחד, לא שניים. הנה טלי.

<< דובר >> טלי פלוסקוב (הליכוד): << דובר >>

אני נכנסתי לכאן רק מכיוון שמדובר בנכים. עד שמנהל הסיעה שלכם לא מתנצל
בפני היועצת שלי אני לא אכנס לוועדה הזאת. ואני עכשיו נמצאת כאן רק מכיוון
שמדובר בחוק לנכים.

<< יור >> היו"ר איתן גינזבורג: << יור >>

אני מכבד את ההחלטה שלך וגם את המהלך שלך, למרות שנראה לי שצריך להפריד בין
הדברים.

<< דובר >> טלי פלוסקוב (הליכוד): << דובר >>

אני עדכנתי אותך אבל אתה לא מצאת לנכון לדבר איתו ולשכנע בן-אדם להתנצל.

<< יור >> היו"ר איתן גינזבורג: << יור >>

מאיפה את יודעת שלא דיברתי איתו?

<< דובר >> טלי פלוסקוב (הליכוד): << דובר >>

אני לא יודעת. אם בן אדם לא מקבל החלטה כזאת - -

<< יור >> היו"ר איתן גינזבורג: << יור >>

אבל אל תקבעי שלא מצאתי לנכון.

<< דובר >> טלי פלוסקוב (הליכוד): << דובר >>

זה לא המקום אבל פשוט - -

<< יור >> היו"ר איתן גינזבורג: << יור >>

נכון. אבל בחרת לעשות את זה.

<< דובר >> טלי פלוסקוב (הליכוד): << דובר >>

- - אני רותחת אז הרשיתי לעצמי להגיד פה. קצת כבוד.

<< יור >> היו"ר איתן גינזבורג: << יור >>

איפה מלכיאלי?

<< דובר >> קארין אלהרר (יש עתיד-תל"ם): << דובר >>

אדוני, קודם כול, אני מברכת על כך שלמרות הכול ההצעה הזאת תעלה היום במליאת
הכנסת. ההצעה הזאת מתקבלת יותר מדי מאוחר. מדובר באוכלוסייה שבאמת זקוקה
לכספים. אני מצרה על כך שגם על נושא כל כך טעון וחשוב ובנפשם של אנשים – גם
על זה היו מחלוקות פוליטיות. זה מסב באמת קורת-רוח לכל מי שאמור לקבל את
הכסף. חבל מאוד.

<< יור >> היו"ר איתן גינזבורג: << יור >>

אני חושב שיש בבית קונצנזוס מקיר לקיר על החשיבות של המתווה והמענק הזה.
ראוי לכנסת ולציבור שהחוק הזה יעבור, ולכן ראוי גם להקדים את הדיון בו. לכן
נעלה את זה להצבעה ונחזור למליאה.

מי בעד הקדמת הדיון בחוק? מי נגד? מי נמנע?

הצבעה

בעד – 7

נגד – אין

נמנעים – אין

אושרה

<< יור >> היו"ר איתן גינזבורג: << יור >>

בעד- 7, אין מתנגדים, אין נמנעים. ההצבעה עברה פה-אחד. אנחנו מאשרים את
הקדמת הדיון לפני הקריאה הראשונה. הישיבה נעולה. תודה רבה לכולם.

<< סיום >> הישיבה ננעלה בשעה 14:43. << סיום >>
