הכנסת העשרים-ושלוש

מושב ראשון

פרוטוקול מס' 34

מישיבת ועדת הכנסת

יום שני, י"ד בתמוז התש"ף (06 ביולי 2020), שעה 18:06

סדר היום:

<< נושא >> בקשת הממשלה להקדמת הדיון בהצעת חוק לתיקון ולקיום תוקפן של
תקנות שעת חירום (נגיף הקורונה החדש – הגבלת פעילות) (תיקון), התש"ף-2020
(מ/1338), בכל הקריאות – רביזיה. << נושא >>

נכחו:

חברי הוועדה:

איתן גינזבורג – היו"ר

הילה וזאן

בועז טופורובסקי

אופיר כץ

חמד עמאר

יצחק פינדרוס

טלי פלוסקוב

עינב קאבלה

אלעזר שטרן

חברי הכנסת:

אוסאמה סעדי

מנהלת הוועדה:

נועה בירן-דדון

רישום פרלמנטרי:

הדר אביב

<< נושא >> בקשת הממשלה להקדמת הדיון בהצעת חוק לתיקון ולקיום תוקפן של
תקנות שעת חירום (נגיף הקורונה החדש – הגבלת פעילות) (תיקון), התש"ף-2020
(מ/1338), בכל הקריאות - רביזיה. << נושא >>

<< יור >> היו"ר איתן גינזבורג: << יור >>

אנחנו מחדשים את הדיון.

<< דובר >> בועז טופורובסקי (יש עתיד-תל"ם): << דובר >>

מה קורה אם יש תיקו?

<< יור >> היו"ר איתן גינזבורג: << יור >>

אם יש תיקו זה נופל.

<< דובר >> בועז טופורובסקי (יש עתיד-תל"ם): << דובר >>

אז עכשיו אני צריך להסביר את זה?

<< יור >> היו"ר איתן גינזבורג: << יור >>

רצית לנמק, לא? בבקשה, חבר הכנסת טופורובסקי ינמק את הרוויזיה.

<< דובר >> בועז טופורובסקי (יש עתיד-תל"ם): << דובר >>

אבל יש כמה רביזיות.

<< יור >> היו"ר איתן גינזבורג: << יור >>

אבל רק אחד מנמק רביזיות. ככה זה.

<< דובר >> בועז טופורובסקי (יש עתיד-תל"ם): << דובר >>

חמד, אתה רוצה?

<< יור >> היו"ר איתן גינזבורג: << יור >>

חמד, בבקשה, נמק את הרוויזיה.

<< דובר >> חמד עמאר (ישראל ביתנו): << דובר >>

אנחנו הגשנו רוויזיה רק בשביל מטרה אחת.

<< יור >> היו"ר איתן גינזבורג: << יור >>

למשוך את הזמן.

<< דובר_המשך >> חמד עמאר (ישראל ביתנו): << דובר_המשך >>

הייתה אפשרות לממשלה, כבר היום בבוקר, לפעול לפי חוק, חוק שהכנסת חוקקה רק
בשבוע שעבר. להביא את כל הצווים שהיא רוצה, לדון בהם בוועדת הקורונה, ולאשר
אותם. אני לא הייתי צריך היום לשבת כל הלילה, לעשות חוק בקריאה ראשונה,
קריאה שנייה וקריאה שלישית. נציג היועץ המשפטי לממשלה אמר את זה. זה לא
מקובל שביום אחד מחוקקים חוק בקריאה ראשונה, שנייה ושלישית, כשאנחנו פוגעים
בזכות הקניין של אנשים, כשאנחנו גורמים לאנשים לפשוט רגל, כשאנחנו גורמים
לאנשים להיות רעבים לפת לחם.

יש רעבים במדינת ישראל. תאמינו לי שיש רעבים במדינת ישראל. לכן אני חושב
שאתה כיושב-ראש ועדה היית צריך להגיד לממשלה, במקום שתעסיקו אותנו כוועדת
הכנסת שהיא ועדה כל כך חשובה וכל כך עסוקה בנושא הזה, תואילו להביא את
הצווים בבוקר, תעבירו אותם לוועדת קורונה. אתם שולטים בוועדת קורונה. הרי
מי שיושב בוועדת קורונה הוא מהקואליציה, לא מהאופוזיציה. אם האופוזיציה
הייתה יושבת בוועדת קורונה, ויש לה רוב, הייתי אומר, בסדר, הממשלה רוצה
לעקוף את הכול ולהביא את זה ישירות לממשלה והיא תאשר. אבל לממשלה יש רוב.
הרי אתם הצבעתם על יושב-ראש של ועדת קורונה, אתם הרכבתם את הוועדה שיהיה
לכם רוב ורוב דורסני, ואין לכם שום בעיה.

לכן אני חושב, צריכים כולם להצביע עכשיו עם הרוויזיה שלי ולהוריד את החוק
הזה מסדר יומה של הכנסת, כי יש חוק במדינת ישראל שמאפשר לממשלה לעשות את
זה, אבל היא פשוט צריכה להתייעץ ולעבוד לפי החוק; לתת לכנסת, למחוקק,
לריבון – הריבון במדינת ישראל זה לא הממשלה, זה הכנסת. אתה חבר כנסת כבר
שנה וחצי. אנחנו הריבון, לא הממשלה. לכן אנחנו כאן צריכים להחליט החלטות
קשות כאלה לציבור ולאזרחים, ולהחליט אם אותו אזח סוגר את האולם שלו או לא
סוגר את האולם שלו. מספיק עם הבלבול.

אתם יודעים מה זה מישהו שיש לו חתונה הערב? אני לא מדבר על החתן והכלה
שהשכירו את האולם. אני מדבר על בעל האולם שהזמין את הכול, והחתן והכלה
והמשפחות שלהם הוציאו את הכסף שלהם ושילמו מראש כסף. והיום אומרים להם, אתם
לא יכולים לעשות את החתונה. הם שילמו על 250 איש, כי הם התחייבו ל-250 איש.
אנחנו הורסים לאנשים את הפרנסה.

<< יור >> היו"ר איתן גינזבורג: << יור >>

תודה.

<< דובר_המשך >> חמד עמאר (ישראל ביתנו): << דובר_המשך >>

אנחנו הורסים לאנשים את החיים שלהם. תפקידך, ואתה הגעת ממפלגה – יש עתיד,
כחול לבן, הייתם ביחד, תל"ם, אני לא זוכר אפילו את השמות שלכם.

<< דובר >> בועז טופורובסקי (יש עתיד-תל"ם): << דובר >>

ישראל בעלייה.

<< דובר >> חמד עמאר (ישראל ביתנו): << דובר >>

כחול לבן, הסתובבתם בכל מקום. אני שמעתי אתכם. אתם נתתם תקווה לאנשים,
הצביעו בשבילכם 33 מנדטים, ואתם כאן באים להרוס את הדמוקרטיה בזכות 33
מנדטים שקיבלתם, כי אתם עכשיו מתנהגים נגד כל מה שאמרתם במערכת הבחירות.

<< יור >> היו"ר איתן גינזבורג: << יור >>

תודה, חבר הכנסת עמאר. אני מבקש להעלות את הרוויזיה להצבעה.

<< קריאה >> קריאה: << קריאה >>

- - -

<< יור >> היו"ר איתן גינזבורג: << יור >>

כן, אבל תמיד יש רק מנמק אחד לרוויזיה. מי בעד הרוויזיה? ירים את ידו. מי
נגד?

הצבעה

בעד – 4

נגד – 6

הרוויזיה לא אושרה.

<< יור >> היו"ר איתן גינזבורג: << יור >>

הרוויזיה לא התקבלה. תודה רבה. הישיבה נעולה.

<< סיום >> הישיבה ננעלה בשעה 18:11. << סיום >>
