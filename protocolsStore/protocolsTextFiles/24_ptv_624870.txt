הכנסת העשרים-וארבע

מושב שני

פרוטוקול מס' 95

מישיבת ועדת הכנסת

יום שני, ט"ו באייר התשפ"ב (16 במאי 2022), שעה 12:10

סדר היום:

<< הצח >> קביעת ועדה לדיון בהצעת חוק לביטול קובלנה (תיקוני חקיקה),
התשפ"ב-2022 (פ/3412/24), של ח"כ צבי האוזר << הצח >>

נכחו:

חברי הוועדה:

ניר אורבך – היו"ר

יבגני סובה

חברי הכנסת:

צביקה האוזר

שמחה רוטמן

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הילה מליחי

<< נושא >> קביעת ועדה לדיון בהצעת חוק לביטול קובלנה (תיקוני חקיקה),
התשפ"ב-2022, פ/3412/24 << נושא >>

<< יור >> היו"ר ניר אורבך: << יור >>

צוהריים טובים. אני מתכבד לפתוח את ישיבת ועדת הכנסת. היום יום שני, ט"ו
באייר התשפ"ב, 16 במאי 2022. על סדר-היום: קביעת ועדה לדיון בהצעת חוק
לביטול קובלנה (תיקוני חקיקה), התשפ"ב-2022, פ/3412/24, של חבר הכנסת צבי
האוזר. המלצת הלשכה המשפטית היא להעביר את זה לוועדת החוקה, חוק ומשפט. כמו
כן, נשמעו הצעות במליאה להעביר את זה לוועדת הכספים או לוועדה לקידום מעמד
האישה. אנחנו נעבור להצבעה לגבי ועדת חוקה, חוק ומשפט. מי בעד? ירים את
ידו.

הצבעה

בעד העברת הצעת החוק לדיון בוועדת החוקה, חוק ומשפט – פה אחד

אושר פה אחד.

<< דובר >> שמחה רוטמן (הציונות הדתית): << דובר >>

אין טיעונים, כלום?

<< יור >> היו"ר ניר אורבך: << יור >>

לא. מי נגד? זו לא רביזיה.

<< דובר >> ארבל אסטרחן: << דובר >>

זה היה כבר בישיבה הקודמת.

<< דובר >> שמחה רוטמן (הציונות הדתית): << דובר >>

אני מגיש רביזיה כדי שתיתן לי לדבר.

<< יור >> היו"ר ניר אורבך: << יור >>

אני אתן לך לדבר עכשיו. זה עבר פה אחד. תודה רבה, חבר הכנסת האוזר. חבר
הכנסת שמחה רוטמן, רצית לומר משהו?

<< דובר >> שמחה רוטמן (הציונות הדתית): << דובר >>

כן. אני רציתי לומר שהצעת החוק הזאת לביטול קובלנה, היה צריך לשים אותה
דווקא בוועדת הכנסת. אבל כבר הצבעתם. היה צריך לשים אותה בוועדת הכנסת כי
חלק משמעותי מביטול הקובלנה הוא חיזוק היועץ המשפטי. הייתה במקביל הצעת חוק
שעלתה לבטל את הקובלנה רק בדיני בחירות, שמוסד הקובלנה קיים בהם. נכון
שוועדת החוקה דנה גם בדיני בחירות, אבל לצערי, אני יכול לומר שהאיזונים שיש
בוועדת חוקה לכוח של משטרת ישראל, של היועץ המשפטי לממשלה, אל מול נבחרי
הציבור בהרכב הנוכחי שלה, הוא לא מהמשופרים. אני מקווה שבוועדת הכנסת המצב
פוטנציאלית היה יכול להיות מעט שונה. כמובן שאפשר לשנות את הרכב הוועדות
ואז לפתור בכלל את הבעיה, אבל זה בהקדם.

אני חושב שהכוח הרב שביטול הקובלנה בכלל וביטול הקובלנה בדיני בחירות בפרט
יעניק ליועץ המשפטי לממשלה – ויעקר את היכולת לנהל הליכים ללא הפעלת שיקול
הדעת בשאלת נקיטת ההליך על ידי היועץ המשפטי, כאשר לפעמים מי שמרוויח או מי
שהרוויח מתוצאות בחירות מסוימות הם דווקא אותם מוסדות וארגונים – היועץ
המשפטי לממשלה, משטרת ישראל – שיש להם אינטרס לא לחקור כיצד הם עלו לשלטון
או כיצד הם קיבלו כוח. אלו יכולים להיות הגופים האלה עצמם, וזה יכול להיות
מי שמינה אותם. ודווקא בגלל זה נקבעה הקובלנה. הקובלנה נקבעה מתוך תפיסה
היסטורית שמדברת על כך שגופו או רכושו של האדם לא צריכים להיות תלויים רק
בשאלה אם יש עניין לציבור הגדול כמכלול בשאלה אם יינקטו הליכים, אלא האדם
יוכל להגן על עצמו גם אם היועץ המשפטי והמשטרה חושבים שהתקיפה שהוא עבר היא
לא מספיק חשובה. הוא יוכל להגן על עצמו ולנקוט את ההליכים בעצמו. מרכוז
הכוח הזה בידיים של גופי האכיפה, לצערי, הוא הטיה של ועדת החוקה בהרכבה
הנוכחי ולכן הייתי רוצה שזה ייעשה במקום אחר. המעשה כבר עשוי, ועובדה
שחלוקת הוועדות וכוח ההצבעה בהן הן כפי שהן ידועה ומוכרת, אבל היה חשוב לי
לומר את הדברים האלו.

<< יור >> היו"ר ניר אורבך: << יור >>

תודה על ההערה.

<< דובר >> ארבל אסטרחן: << דובר >>

פה בוועדת הכנסת היה ביטול קובלנה נגד חברי כנסת.

<< דובר >> שמחה רוטמן (הציונות הדתית): << דובר >>

זה דבר חשוב. זה דבר חשוב.

<< דובר >> צבי האוזר (תקווה חדשה): << דובר >>

אפשר לומר שלושה משפטים לפרוטוקול? כי יבדקו בעוד 100 שנה את הפרוטוקולים.

<< יור >> היו"ר ניר אורבך: << יור >>

חבר הכנסת האוזר, אני אתן לך, אני רק מדגיש שהצבענו לפני כי זו כבר הצבעה
שנייה. את הזמן לדיון נתנו בדיון הקודם.

<< דובר >> שמחה רוטמן (הציונות הדתית): << דובר >>

אני לצערי, הייתי בשדולת הזהות היהודית.

<< יור >> היו"ר ניר אורבך: << יור >>

אני גם רציתי להגיע לשם, אבל נאלצתי להיות פה.

<< דובר >> צבי האוזר (תקווה חדשה): << דובר >>

בכל מקרה, בכמה משפטים. אסור שהשוליים יהפוך למרכז והאינטרס המרכזי של
אזרחי ישראל יהפוך לאינטרס שולי. אני מתפלא על חברי, חבר הכנסת רוטמן,
שאיבד את חדוות היעילות של הרשות השופטת, בזה הדבר לא מפריע לו. כשאנחנו
בוחנים את מוסד הקובלנה, אנחנו רואים שקודם כל מדובר באירוע שאין רבים
שמבחינים בהפרזת כוחו של היועץ המשפטי לממשלה. אנחנו מדברים על סדר גודל של
כ-100 קובלנות בשנה שלוקחות זמן משפט. כשמנכים את הכול, יש סדר גודל של
כ-95 מתוך 100 שיוצאים בלא כלום. חלקן לא שלא בלא כלום, חלקן או רובן הם
אנשים שמוצאים את עצמם מותקפים בצורה לא הגונה, לא ראויה, לעיתים גם על ידי
מסעי הפחדה ואיומים או ניסיון לתבוע אנשים באישום פלילי שאיש מתעמר ברעהו.
זו תמונת המצב של הקובלנה במדינת ישראל. אותם מקרים ספורים שהם פחות מיד
אחת בשנה מסרבלים מערכת שלמה ויוצרים שובל עצום של התעללויות והתנכלויות של
זוכים אחד בשני, ובשביל זה אנחנו נשאיר את המתכונת הזו? אני מתפלא, אז
ביעילות צריכה להיות - - -

<< דובר >> שמחה רוטמן (הציונות הדתית): << דובר >>

על 100 תיקים מתוך 854,000 בשנת 2019? אנחנו מנהלים - - -

<< דובר >> צבי האוזר (תקווה חדשה): << דובר >>

אנחנו נוריד את האפשרות לאנשים להתעמר אחד בשני על ידי הקובלנה הזאת, ואם
יהיו אותם מקרים שהם חושבים והפרקליטות תדחה את הבקשה, יש הליך של ערר.
נדמה לי שגם הליך הערר כפוף לביקורת שיפוטית, תמיד אפשר להגיש בג"ץ
בשלושה-ארבעה מקרים בשנה שאתה אומר שהם לכאורה זועקים לשמיים. אני מסתכל על
ה-95 האלה שרובם הם כלי התעמרות אחד בשני, הם מבזבזים זמן בית משפט. אנחנו
עושים את כל המאמץ לייעל את המערכת, ובמקום 100 תיקים הלא מהותיים האלה
שמבזבזים את הזמן, ייכנסו 100 תיקים ויקדמו 100 תיקים נוספים.

<< יור >> היו"ר ניר אורבך: << יור >>

תודה רבה. אני נועל את הישיבה.

<< דובר >> שמחה רוטמן (הציונות הדתית): << דובר >>

שנייה, רק רציתי לברך אותך על מה שהיה בישיבה הקודמת. בקצרה ממש, במשפט.
רציתי לברך אותך. שנייה, רק לפרוטוקול, כי רציתי לברך אותך לפרוטוקול.
שנייה.

<< יור >> היו"ר ניר אורבך: << יור >>

אתה יודע מה, הברכות שלך מפחידות אותי.

<< דובר >> שמחה רוטמן (הציונות הדתית): << דובר >>

רציתי לברך אותך שאת כל החוקים שהיו עמוק-עמוק בתוך הנפטלין ניערת. אני
חושב שצריך להגיד תודה רבה לחברת הכנסת עידית סילמן, שרק בזכותה החוקים
האלה מנוערים מהנפטלין. הם חיכו כל כך הרבה זמן על שולחנך, וכל מה שהיה
צריך זה שעידית סילמן תוציא הודעה, וחבל שזה לא קרה קודם.

<< יור >> היו"ר ניר אורבך: << יור >>

אני מוכן לתת את הקרדיט.

<< סיום >> הישיבה ננעלה בשעה 12:20. << סיום >>
