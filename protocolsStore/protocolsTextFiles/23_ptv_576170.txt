הכנסת העשרים-ושלוש

מושב ראשון

פרוטוקול מס' 3

מישיבת ועדת הכנסת

יום שני, ט' בסיון התש"ף (01 ביוני 2020), שעה 12:15

סדר היום:

<< נושא >> 1. רביזיה על החלטת הוועדה בדבר שינויים בהרכב הסיעתי של ועדות
הכנסת << נושא >>

<< נושא >> 2. קביעת ממלאי מקום קבועים בוועדות הכנסת << נושא >>

<< נושא >> 3. בקשת הממשלה להקדמת הדיון בהצעת חוק מענק לעידוד תעסוקה
(הוראת שעה – נגיף הקורונה החדש), התש"ף-2020 (מ/1311), לפני קריאה ראשונה
<< נושא >>

נכחו:

חברי הוועדה:

איתן גינזבורג – היו"ר

מאי גולן

עוזי דיין

בועז טופורובסקי

אופיר כץ

מיכאל מלכיאלי

טלי פלוסקוב

אלכס קושניר

חברי הכנסת:

יעקב אשר

מיקי חיימוביץ'

אחמד טיבי

מיקי לוי

אנטאנס שחאדה

קטי קטרין שטרית

עפר שלח

רם שפע

משתתפים באמצעים מקוונים:

  ------------------------------------------------------------------------
  טלי ארפי                        –       משרד האוצר
  ------------------------------- ------- --------------------------------
  איציק דניאל                     –       משרד האוצר

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הילה מליחי

<< נושא >> 1. רביזיה על החלטת הוועדה בדבר שינויים בהרכב הסיעתי של ועדות
הכנסת << נושא >>

<< נושא >> 2. קביעת ממלאי מקום קבועים בוועדות הכנסת << נושא >>

<< יור >> היו"ר איתן גינזבורג: << יור >>

אני מתכבד לפתוח את הישיבה.

<< דובר >> אחמד טיבי (הרשימה המשותפת): << דובר >>

הערה לסדר, אדוני.

<< דובר >> מיקי לוי (יש עתיד-תל"ם): << דובר >>

גם אני.

<< יור >> היו"ר איתן גינזבורג: << יור >>

רק שנייה אחת. לגבי הרביזיה על החלטת הוועדה בדבר שינויים בהרכב הסיעתי,
מציע הרביזיה, אלכס קושניר, לא נמצא, ולכן הרביזיה נדחית. אנחנו מבקשים
לקבוע כממלא מקום – קודם אני השמטתי שם אחד בוועדת החוץ והביטחון, את רם
שפע כממלא מקום קבוע בוועדת החוץ והביטחון של מיקי חיימוביץ'.

<< דובר >> מיקי לוי (יש עתיד-תל"ם): << דובר >>

הוא לא יודע כבר כמה יש לו. רם, כמה יש לך?

<< דובר >> רם שפע (כחול לבן): << דובר >>

שמונה.

<< דובר >> עפר שלח (יש עתיד-תל"ם): << דובר >>

איתן, רשומים לך ממלאי המקום של יש עתיד?

<< יור >> היו"ר איתן גינזבורג: << יור >>

כבר הצבענו עליהם. כבר הצבענו עליהם. אני מוסיף גם ממלאי מקום בחוץ וביטחון
– של מיכאל מלכיאלי יהיה ינון אזולאי, ובכספים, מיכאל מלכיאלי יהיה ממלא
מקום של ינון אזולאי. אחד בחוץ וביטחון ואחד בכספים. מי בעד?

<< דובר >> יעקב אשר (יהדות התורה): << דובר >>

רגע, רגע, הודעה בשם סיעת יהדות התורה. את השמות שלנו אנחנו נמסור בישיבה
הקרובה שתהיה.

<< יור >> היו"ר איתן גינזבורג: << יור >>

מאה אחוז.

<< דובר >> אחמד טיבי (הרשימה המשותפת): << דובר >>

הודעה בשם סיעת המשותפת – את כלל השמות שלנו נמסור היום. לגבי מ"מ, גם כן
נמסור היום.

<< יור >> היו"ר איתן גינזבורג: << יור >>

מי בעד ממלאי המקום כפי שהקראתי? להרים את ידו. עשרה בעד. יש מתנגדים? מי
נגד? מי נמנע? אין.

הצבעה

בעד אישור ממלאי המקום – 10

אושר.

<< יור >> היו"ר איתן גינזבורג: << יור >>

אני קובע שנקבעו ממלאי המקום. אני עובר לפטור. קיבלנו בקשה - - -

<< דובר >> אחמד טיבי (הרשימה המשותפת): << דובר >>

הערה לסדר.

<< יור >> היו"ר איתן גינזבורג: << יור >>

רגע, האמת שביקשו לפניך. עוזי דיין ביקש לומר לפניך משהו.

<< דובר >> עוזי דיין (הליכוד): << דובר >>

האירוע הזה הוא אירוע חמישי שלי הבוקר עד הצוהריים, ועוד צפויים אירועים
ועדתיים. לכן יש לי בקשה, שהשימוש בכלי של הרביזיה, שהוא כמובן דמוקרטי
והכרחי וכולי, ייעשה רק במקומות שמניחים שהוא יביא תוצאה, אחרת הוא מה
שקוראים אצלנו מסל"מ – מסע סרק להרגעת המצפון. אתה עושה את זה ואתה יודע
שזה לא יעשה כלום חוץ מקצת ינדנד וירגיז, ובעיקר יפריע לכאלה שצריכים להיות
במספר מקומות. זה לא יעזור בסוף.

<< דובר >> מיקי לוי (יש עתיד-תל"ם): << דובר >>

עוזי, אם הייתי מקשיב לך, יכולתי להישאר בבית – רביזיה, התייעצויות,
הסתייגויות. הכול. אלה הכלים הדמוקרטיים שיש. אין לאופוזיציה כלים אחרים.
אם הקואליציה הייתה נורמלית ומחזירה - - -

<< יור >> היו"ר איתן גינזבורג: << יור >>

מיקי, אני מעביר לך את רשות הדיבור.

<< דובר >> מיקי לוי (יש עתיד-תל"ם): << דובר >>

לעוזי נתת לדבר. אם היו נותנים את הנציג שמגיע לנו בוועדה לבחירת שופטים
ואת ועדת הכלכלה, הייתי מאזין לך. אבל אני לא יכול להאזין לך.

<< דובר >> עוזי דיין (הליכוד): << דובר >>

- - - לצורך דיוני, ולא ישיג את מטרתו, ולכן כל מה שאני אומר, צמצמו - - -

<< יור >> היו"ר איתן גינזבורג: << יור >>

מיקי, רצית לומר דבר מה.

<< דובר >> מיקי לוי (יש עתיד-תל"ם): << דובר >>

אתה יודע כמה דברים לא משיגים את מטרתם במדינה הזו?

<< יור >> היו"ר איתן גינזבורג: << יור >>

מיקי, בבקשה, הצעה לסדר.

<< דובר >> מיקי לוי (יש עתיד-תל"ם): << דובר >>

תודה רבה, אדוני היושב-ראש.

<< דובר >> עוזי דיין (הליכוד): << דובר >>

רגע. צמצמו מהלכים לדברים שמביאים תוצאות.

<< דובר >> מיקי לוי (יש עתיד-תל"ם): << דובר >>

אני נאלץ להגיד לא.

<< יור >> היו"ר איתן גינזבורג: << יור >>

מיקי, זו הצעה שלו, עכשיו תורך לדבר.

<< דובר >> מיקי לוי (יש עתיד-תל"ם): << דובר >>

אני נאלץ להגיד לו לא. הדיון הקודם, אדוני, שעסק באותן הארכות של חוקי העזר
העירוניים בנושא שמירה – מבדיקה שעשיתי פעם נוספת, והיא עדיין לא הסתיימה,
לכן אני מסייג אותה, עולה כי האגרות כלולות בתוך החוק. גם בדברי ההסבר של
החוק – אני פשוט מכה את עצמי, לא עשיתי שיעורי בית כמו שצריך, לא קראתי את
זה, פספסתי. אני מחכה לייעוץ המשפטי של הוועדה, ואנחנו כמובן נדון בזה. אני
אומר את זה רק לפרוטוקול, כי זה היה כנראה לא בסדר. אם אני אטעה, אני
אתנצל. תודה.

<< דובר >> אחמד טיבי (הרשימה המשותפת): << דובר >>

בפרסום של הוועדה לגבי הרכב הוועדות נפלה טעות. מתברר לפי ההודעה שאין לנו
מקום בביקורת המדינה, ובמקומנו בטעות הוכנס נציג ימינה. אני מבקש לחזור גם
לפרוטוקול וגם לסיכומים שהודענו עליהם, גם כאן בוועדה, עפר שלח ואני.
להזכיר, היו לנו שני מקומות – אחד נתנו לקארין אלהרר, שנמצאת עכשיו על תקן
של המשותפת, והשני שהוא נציג שלנו.

<< יור >> היו"ר איתן גינזבורג: << יור >>

אמרתם את זה שנייה לפני שנכנסתם. אנחנו בהחלט נבדוק את זה, ובמידה ונפלה
טעות, כפי שאתם טוענים, אנחנו נתקן את זה, כמובן, ללא דיחוי.

<< נושא >> 3. בקשת הממשלה להקדמת הדיון בהצעת חוק מענק לעידוד תעסוקה
(הוראת שעה – נגיף הקורונה החדש), התש"ף-2020 (מ/1311), לפני קריאה ראשונה
<< נושא >>

<< יור >> היו"ר איתן גינזבורג: << יור >>

אני רוצה לעבור לנושא של בקשת הפטור שמבקשת הממשלה, חוק מענק עידוד תעסוקה
(הוראת שעה – נגיף קורונה החדש), בכל הנוגע להענקת 7,500 שקל מענק לאותם
מעסיקים שיחזירו לעבודה עובדים, וכמובן, 3,500 בהתאמה למי שיחזירו לפני.
הממשלה הצביעה על כך אתמול, בצוק העתים, כדי לאפשר דיון בוועדה ולאפשר את
העברת הכספים במהירות האפשרית. אני מעלה את הנושא לבקשה לפטור כפי שביקשה
הממשלה בקריאה ראשונה. נציג הממשלה פה? למרות כל מה שאמרתי קודם, אמרנו שכן
נעלה דברים בנושא של נגיף הקורונה החדש, אבל אני עוד לא הספקתי לדבר עם
הממשלה על השיח שהיה פה, ואנחנו נעמוד על כך. טלי ארפי ואיציק דניאל, נציגי
משרד האוצר, נמצאים?

<< דובר >> טלי ארפי: << דובר >>

שלום, צוהריים טובים.

<< יור >> היו"ר איתן גינזבורג: << יור >>

יש לך גם וידאו שאת יכולה להפעיל? את כרגע בלי וידאו.

<< דובר >> טלי ארפי: << דובר >>

אני בלי וידאו. כמו שציינת, אנחנו מביאים הצעת חוק שהמטרה שלה היא לעודד
החזרת עובדים שפוטרו או הוצאו לחל"ת. הצעת החוק מתייחסת לשלוש קבוצות של
עובדים – כאלה שנרשמו והתייצבו בשירות התעסוקה מינואר עד ה-28 בפברואר, ולא
השתלבו בחזרה בשוק העבודה החל ממועד רישומם. קבוצה שנייה היא קבוצה שפוטרה
או הוצאה לחל"ת מה-1 במרץ ועד ה-30 באפריל, בין אם היא נרשמה ובין אם לא
נרשמה. קבוצה שלישית היא קבוצה שמתייחסת לזכאי קצבת אבטלה בחודש מאי
ולזכאים לגמלת אבטחת הכנסה בחודש מאי, וזכאים למענק הסתגלות לבני 67, מענק
שקבוע בתקנות שעת חירום, שניתן מענק לבני 67 עם הכנסה מסוימת. הממשלה ביקשה
לתת מענה סוציאלי, מאחר ובני 67 לא זכאים לדמי אבטלה. גם אלה ייכללו בקבוצת
העובדים שבגינם ישתלם מענק.

גובה המענק, כפי שציינת, לגבי עובדים שהחלו לעבוד במאי – יינתן מענק בסך
875 שקלים חדשים לחודש, 3,500 בסך הכול. לגבי עובדים שהחלו בעבודתם מה-1
ביוני, 1,875. החוק כולל הוראות שמתייחסות לאופן תשלום המענק, איך מגישים
את הבקשה. מי שמתפעל את המענק יהיה שירות התעסוקה, כאשר התשלום בפועל ישתלם
על ידי רשות המיסים. יש הוראות שמתייחסות לאופן העברת המידע מרשות המיסים
לשירות התעסוקה, ומידע שיגיע מהמוסד לביטוח לאומי, הוראות שקשורות לאופן
הגשת הבקשה, הן על ידי המעסיק והן על ידי העובד. יש סעיף שמתנה את הכניסה
של החוק לתוקף בתיקון לחוק יסוד, שמאפשר את ההעמדה של המקור התקציבי ליישום
החוק בסך 5.5 מיליארד.

אני מבינה שהיום הצעת החוק עתידה להידון במליאה. בגלל הדחיפות והרצון
להתחיל להתניע את תשלום המענק כמה שיותר מהר, אנחנו מבקשים את הקיצור.

<< יור >> היו"ר איתן גינזבורג: << יור >>

תודה. חבר הכנסת מיקי לוי.

<< דובר >> טלי פלוסקוב (הליכוד): << דובר >>

תברך, למה לא? מיקי, רק דברים לא טובים? תגיד משהו טוב.

<< דובר >> מיקי לוי (יש עתיד-תל"ם): << דובר >>

אנחנו נצביע בעד, זה ברכה. נצביע בעד, זה ברכה. טלי, את היית איתי בכספים.
מה שלטובת הציבור ומדינת ישראל, אני תמיד בעד.

<< דובר >> טלי פלוסקוב (הליכוד): << דובר >>

נכון, לכן אני מצפה ממך שתגיד דברים טובים.

<< דובר >> מיקי לוי (יש עתיד-תל"ם): << דובר >>

אני מברך על היוזמה.

<< יור >> היו"ר איתן גינזבורג: << יור >>

אני רק רוצה להגיד אמירה אחת בנושא כי הוא נושא חשוב, ואני אומר את זה
לנציגי משרד האוצר, ואנחנו נעמוד על כך. יש בתוך החוק הזה גם עיוותים. אחד
העיוותים הוא למשל שמי שהוא חבר אגודה שיתופית לא מקבל בגין זה מענק. נוצר
מצב מעוות שמעסיקים שיש להם עובדים שהם שייכים לאגודה שיתופית לא יחזירו
אותם לעבודה כי בגינם הם לא יקבלו מענק, לכן זה דבר שחייב להיות מוסדר.
אנחנו נעמוד על כך. אנחנו נצביע עכשיו על הפטור, אבל אנחנו נעמוד על כך
בוועדת הכספים, שהדבר הזה חייב לבוא לידי פתרון, כי לא יכול להיות שיהיו פה
אזרחים שבגלל שהם חיים בצורה משותפת, באגודה שיתופית, בגינם לא יקבלו מענק,
ויתר האזרחים יקבלו מענק. זה לא צודק.

<< קריאה >> קריאה: << קריאה >>

זה הועלה כבר בוועדת כספים שהייתה.

<< יור >> היו"ר איתן גינזבורג: << יור >>

במסגרת החוק הזה יצטרכו לתקן את זה. מי בעד מתן הפטור לחוק? ירים את ידו.
מי נגד? מי נמנע?

הצבעה

בעד מתן פטור מחובת הנחה לחוק – 13

אושר.

<< יור >> היו"ר איתן גינזבורג: << יור >>

אני קובע שהפטור ניתן. תודה רבה לחברי הוועדה על ההבנה.

<< דובר >> מיקי לוי (יש עתיד-תל"ם): << דובר >>

למרות שזה עוד פעם פטור מחובת הנחה.

<< יור >> היו"ר איתן גינזבורג: << יור >>

אמרתי. אמרתי, פתחתי בזה.

<< דובר >> מיקי לוי (יש עתיד-תל"ם): << דובר >>

אני יודע, שמעתי שאמרת.

<< יור >> היו"ר איתן גינזבורג: << יור >>

תודה רבה, אני נועל את הישיבה.

<< סיום >> הישיבה ננעלה בשעה 12:40. << סיום >>
