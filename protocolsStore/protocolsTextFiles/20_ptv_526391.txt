הכנסת העשרים

מושב חמישי

פרוטוקול מס' 400

מישיבת ועדת הכנסת

יום שני, ב' בטבת התשע"ט (10 בדצמבר 2018), שעה 11:30

סדר היום:

1.  בקשה להעברת הצעת חוק מעונות סטודנטים התשע"ח-2018 (פ/5509/20) מוועדה
      הכלכלה לדיון בוועדת הפנים והגנת הסביבה.

2.  קביעת ועדות לדיון בהצעת חוק המקרקעין (תיקון – התקנת מעלית מטעמים
      מיוחדים), התשע"ח-2018 (פ/5503/20) של חברי הכנסת טלי פלוסקוב ודב
      חנין.

נכחו:

חברי הוועדה:

מכלוף מיקי זוהר – היו"ר

דוד אמסלם

יואל חסון

חברי הכנסת:

טלי פלוסקוב

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

רויטל יפרח

<< נושא >> 1. הצעת חוק מעונות סטודנטים, התשע"ח-2018, פ/5509/20, הצעת ח"כ
רועי פולקמן << נושא >>

<< יור >> היו"ר מכלוף מיקי זוהר: << יור >>

שלום לכולם. אני מתכבד לפתוח את ישיבת ועדת הכנסת.

שני נושאים קצרים על סדר היום: בקשה להעברת חוק מעונות הסטודנטים,
התשע"ח-2018, מוועדת הכלכלה לדיון בוועדת הפנים והגנת הסביבה. מי זה המציע?

<< דובר >> אתי בן יוסף: << דובר >>

רועי פולקמן וזה בהסכמה.

<< יור >> היו"ר מכלוף מיקי זוהר: << יור >>

רועי פולקמן וזה בהסכמה.

<< דובר >> יואל חסון (המחנה הציוני): << דובר >>

אדוני היושב ראש, מה יהיה עם חוק הפורנו שלך?

<< יור >> היו"ר מכלוף מיקי זוהר: << יור >>

תכף נדבר גם על זה. האם אתם בעד העברת החוק בהסכמה? האם אתם נגד?

הצבעה

בעד – הרוב

נגד – אין

נמנעים – אין

ההחלטה התקבלה.

<< דובר >> אתי בן יוסף: << דובר >>

הם לא בהקשבה...

<< יור >> היו"ר מכלוף מיקי זוהר: << יור >>

לא הצבעת? אז האם אתה בעד העברת החוק בהסכמה?

<< דובר >> יואל חסון (המחנה הציוני): << דובר >>

אולי תנשום קצת. זה ועדה בכנסת, זה לא ערב עם חברים. כמו כן, תסביר על מה
אתה מצביע. אין לי מושג.

<< יור >> היו"ר מכלוף מיקי זוהר: << יור >>

יש חוק של חבר הכנסת פולקמן – הצעת חוק מעונות הסטודנטים, שהוא רוצה להעביר
אותו מוועדת הכלכלה לוועדת הפנים. ההעברה מתבצעת בהסכמת ראשי הוועדות.

<< דובר_המשך >> יואל חסון (המחנה הציוני): << דובר_המשך >>

את זה לא שמעתי קודם כי אתה דיברת לעצמך.

<< יור >> היו"ר מכלוף מיקי זוהר: << יור >>

מי בעד ירים את ידו? מי נגד? מי נמנע?

הצבעה

בעד – הרוב

נגד – אין

נמנעים – אין

ההחלטה התקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 2. הצעת חוק המקרקעין (תיקון - התקנת מעלית מטעמים מיוחדים),
התשע"ח-2018, פ/5503/20, הצעת ח"כ טלי פלוסקוב << נושא >>

<< יור >> היו"ר מכלוף מיקי זוהר: << יור >>

סעיף 2: קביעת ועדות לדיון בהצעת חוק המקרקעין של חברת הכנסת טלי פלוסקוב.
כן גברתי.

<< דובר >> טלי פלוסקוב (כולנו): << דובר >>

כעיקרון, ההמלצה של היועץ המשפטי היתה להעביר את הדיון לוועדת החוקה. אנחנו
ביקשנו להעביר את זה לוועדת העבודה הרוויחה והבריאות כי מדובר באנשים עם
מוגבלויות מצד אחד ומהצד השני, כדי שבאמת נספיק להעביר את החוק הזה כמה
שיותר מהר.

<< יור >> היו"ר מכלוף מיקי זוהר: << יור >>

עמדת היועמ"ש?

<< דובר >> דן מרזוק: << דובר >>

מבחינתנו אפשר להעביר את זה גם לוועדת העבודה.

<< דובר >> יואל חסון (המחנה הציוני): << דובר >>

למה לא בוועדת חוקה באמת?

<< דובר >> דן מרזוק: << דובר >>

כי חוק המקרקעין באופן המסורתי נדון בוועדת החוקה אבל במקרה הספציפי הזה
אין לנו בעיה שזה יעבור לוועדת העבודה כי הנושא הוא בגדול נגישות בעסקים
משותפים, והיו כבר סעיפים בחוק המקרקעין שנחקקו בוועדת העבודה בעבר בעניין
הזה.

<< דובר >> טלי פלוסקוב (כולנו): << דובר >>

תודה רבה אדוני.

<< יור >> היו"ר מכלוף מיקי זוהר: << יור >>

מי בעד?

הצבעה

בעד – הרוב

נגד – אין

נמנעים – אין

ההחלטה התקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

תודה רבה. הישיבה נעולה.

<< סיום >> הישיבה ננעלה בשעה 11:35. << סיום >>
