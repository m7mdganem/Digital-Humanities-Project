הכנסת העשרים

מושב רביעי

פרוטוקול מס' 343

מישיבת ועדת הכנסת

יום רביעי, כ' באדר התשע"ח (07 במרץ 2018), שעה 10:15

סדר היום:

א. פעילות ועדות הכנסת בפגרת הפסח

ב. בקשת הממשלה להקדמת הדיון בהצעת חוק הסמים המסוכנים (עבירת קנס מיוחדת –
הוראת שעה), התשע"ח - 2018 (מ/1211) לפני הקריאה הראשונה

ג. בקשת יו"ר ועדת הפנים והגנת הסביבה למיזוג הצעות חוק הבאות לפי סעיף
84(ד) לתקנון

הכנסת ובקשה לפטור מחובת הנחה לפי סעיף 88(ב) לתקנון הכנסת:

1. הצעת חוק המאבק בטרור (תיקון מס' 3), התשע"ח - 2018 (מ/ 1201)

2. הצעת חוק לתיקון פקודת המשטרה (לוויה וקבורה של מפגעים), התשע"ח - 2018
(פ/ 4827/20), של חה"כ בצלאל סמוטריץ

3. הצעת חוק לתיקון פקודת המשטרה (לוויה וקבורה של מפגעים), התשע"ח - 2018
(פ/ 4828/20), של חה"כ ענת ברקו

ד. בקשת יו"ר ועדת העבודה, הרווחה והבריאות למיזוג הצעות חוק הבאות:

1. הצעת חוק ההתייעלות הכלכלית (תיקוני חקיקה להשגת יעדי התקציב לשנת
התקציב 2019), התשע"ח - 2018 (מ/ 1196), סעיף 24(2)(ב) ו-(3) שעניינו תוספת
ותק וקצבת אזרח ותיק

2. הצעת חוק ההתייעלות הכלכלית (תיקוני חקיקה ליישום המדיניות הכלכלית
לשנות התקציב 2017 ו- 2018)(תיקון תוספת ותק לקצבת זקנה), התשע"ח - 2018
(פ/ 5018/20)

ה. בקשת יו"ר ועדת החוקה, חוק ומשפט להקדמת הדיון בהצעות חוק הבאות לפני
הקריאה

השנייה והשלישית:

1. הצעת חוק חסימת מספר טלפון לשם מניעת ביצוע עבירות, התשע"ז - 2017
(מ/1147)

2. הצעת חוק יסודות המשפט (תיקון)(עקרונות המשפט העברי), התשע"ז - 2017
(כ/717)

ו. קביעת ועדה לדיון בהצעות חוק:

1. ביטוח בריאות ממלכתי (תיקון – תחרות הוגנת ומבוקרת בין קופות החולים),
התשע"ח -

2017, של חה"כ דוד אמסלם (פ/ 4472/20)

2. הצעת חוק נכי רדיפות הנאצים (תיקון מס' 20)(תיקון - הארכת מועד להגשת
בקשה

להחזרת עודף שכר טרחה), התשע"ח - 2018, של חה"כ טלי פלוסקוב (פ/ 5119/20)

3. הצעת חוק נכי רדיפות הנאצים (תיקון מס' 20)(תיקון - הארכת מועד להגשת
בקשה

להחזרת עודף שכר טרחה), התשע"ח - 2017, של חה"כ אלעזר שטרן (פ/ 4810/20)

נכחו:

חברי הוועדה:

מכלוף מיקי זוהר – היו"ר

אמיר אוחנה

רוברט אילטוב

דוד אמסלם

דוד ביטן

אברהם נגוסה

רועי פולקמן

חברי הכנסת:

קארין אלהרר

מנחם אליעזר מוזס

טלי פלוסקוב

מוזמנים:

מזכירת הכנסת ירדנה מלר-הורוביץ

  -----------------------------------------------------------------------
  ליאור חיימוביץ    –   יועץ השר לביטחון הפנים, המשרד לביטחון הפנים
  ----------------- --- -------------------------------------------------
  עידו בן יצחק      –   יועץ משפטי, ועדת הפנים והגנת הסביבה, הכנסת

  גור בליי          –   יועץ משפטי, ועדת החוקה, חוק ומשפט, הכנסת
  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

אושרה עצידה

  א. פעילות ועדות הכנסת בפגרת הפסח

היו"ר מכלוף מיקי זוהר:

שלום לכולם, אני מתכבד לפתוח את ועדת הכנסת. הנושא הראשון על סדר היום הוא
פעילות ועדות הכנסת בפגרת פסח, התשע"ח-2018.

תציג את הפרטים מזכירת הכנסת.

מזכירת הכנסת ירדנה מלר-הורוביץ:

לקראת הפגרה אנחנו נוהגים הרי שוועדת הכנסת תקבל החלטה על פעילות ועדות
הכנסת בעת החופשה. אנחנו ממליצים שוועדות הכנסת, לרבות ועדות מיוחדות,
ועדות משותפות, ועדות משנה וועדות חקירה, יוכלו להמשיך בעבודתן בימי הפגרה,
אולם מספר הישיבות לא יעלה על 4. לעניין הזה, סיורי ועדה הם כישיבות ועדה.

אבקש להזכיר כי יושב-ראש הכנסת רשאי להתיר במקרים מיוחדים קיום ישיבות
נוספות בהתאם לסמכותו לפי סעיף 112(ב) לתקנון.

יש החרגה לוועדת הכספים ולוועדת החוץ והביטחון. אני מבקשת לחדד, כי זה כבר
נוהל שהתגבש אצלנו בשנים האחרונות, הזמנה לישיבות הוועדה בפגרה שנקבעו לפי
סעיף 112(א) תימסר לכל חברי הוועדה מוקדם ככל האפשר, ולפחות ארבעה ימים
מראש.

במניין הימים ייכללו יום ההזמנה ויום הישיבה, וכן ימי שבת, חג ומועד. אולם,
אם ביום כינוס ישיבת הוועדה התכנסה גם מליאת הכנסת, ניתן למסור את ההזמנה
שלושה ימים מראש כאמור.

שוב, ההוראה הזו לא תחול על ועדת החוץ והביטחון, אך גם שם תימסר הודעה
מוקדם ככל האפשר.

לא ניתן לקיים ישיבות נוספות בוועדה ביום שבו נקבעה הישיבה או להוסיף
נושאים לסדר היום, אלא בהודעה מראש של ארבעה ימים כאמור.

יובהר כי משך כל אחת מהישיבות בפגרה לא יחרוג מהמקובל בוועדה.

התכנסה מליאת הכנסת בתקופת הפגרה לדיון בהצעת חוק או בנושא אחר, רשאיות
ועדות הכנסת הנוגעות בדבר להתכנס באותו יום לצורך דיונים בקשר לאותה הצעת
חוק או בקשר לאותו נושא, ולא יחולו לעניין ישיבות אלה ההגבלות האמורות
בהחלטה זו לעניין מסירת ההזמנה מראש, מספר הישיבות ומשך הזמן שלהן.

כמובן שזה על דעת יושב-ראש הכנסת.

דוד ביטן (הליכוד):

מה קורה עם ועדות משותפות?

מזכירת הכנסת ירדנה מלר-הורוביץ:

כתבנו, ארבע.

היו"ר מכלוף מיקי זוהר:

תודה.

מי בעד ההחלטה הזו שהוצגה על ידי המזכירה? ירים את ידו. מי נגד? מי נמנע?

הצבעה

בעד – פה אחד

פעילות ועדת הכנסת בפגרת הפסח התשע"ח-2018, נתקבלה.

היו"ר מכלוף מיקי זוהר:

ההחלטה התקבלה.

ב. בקשת הממשלה להקדמת הדיון בהצעת חוק הסמים המסוכנים (עבירת קנס מיוחדת –
הוראת שעה), התשע"ח - 2018 (מ/1211) לפני הקריאה הראשונה

היו"ר מכלוף מיקי זוהר:

הסעיף השני על סדר היום הוא בקשת הממשלה להקדמת הדיון בהצעת חוק הסמים
המסוכנים (עבירת קנס מיוחדות – הוראת שעה), התשע"ח-2018, לפני הקריאה
הראשונה.

ליאור חיימוביץ, נציג הממשלה, בבקשה.

ליאור חיימוביץ:

בוקר טוב. אנחנו מבקשים היום לפטור מהנחה את הצעת החוק שהיא תוצר של עבודת
מטה והיא נמשכה למעלה משנה, מאומצת, מקצועית, מקיפה, בהובלת השר לביטחון
הפנים ובהשתתפות כל המשרדים הרלוונטיים. חוק הסמים המסוכנים - מדובר במודל
האכיפה החדש בכל הנוגע לשימוש בקנביס.

המודל הזה הוצג כבר לציבור והוא אושר בממשלה. הוא הוצג כאן בכנסת בוועדת
הסמים. אנחנו מבקשים לפטור אותו מהנחה כדי להעלות אותו היום לקריאה ראשונה.

היו"ר מכלוף מיקי זוהר:

מישהו מחברי הכנסת רוצה להתייחס?

אני רוצה לעבור להצבעה. מי בעד הקדמת הדיון בהצעת חוק הסמים המסוכנים? מי
נגד? מי נמנע?

הצבעה

בעד – פה אחד

בקשת הממשלה להקדמת הדיון בהצעת חוק הסמים המסוכנים (עבירת קנס מיוחדת –
הוראת שעה), התשע"ח 2018 (מ/1211) לפני הקריאה הראשונה, נתקבלה.

היו"ר מכלוף מיקי זוהר:

ההחלטה התקבלה.

ג. בקשת יו"ר ועדת הפנים והגנת הסביבה למיזוג הצעות חוק הבאות לפי סעיף
84(ד) לתקנון

הכנסת ובקשה לפטור מחובת הנחה לפי סעיף 88(ב) לתקנון הכנסת:

1. הצעת חוק המאבק בטרור (תיקון מס' 3), התשע"ח - 2018 (מ/ 1201)

2. הצעת חוק לתיקון פקודת המשטרה (לוויה וקבורה של מפגעים), התשע"ח - 2018,

(פ/ 4827/20), של חה"כ בצלאל סמוטריץ

3. הצעת חוק לתיקון פקודת המשטרה (לוויה וקבורה של מפגעים), התשע"ח - 2018,

(פ/ 4828/20), של חה"כ ענת ברקו

היו"ר מכלוף מיקי זוהר:

סעיף 3 - בקשת יו"ר ועדת הפנים והגנת הסביבה למיזוג הצעות חוק הבאות לפי
סעיף 84(ד) לתקנון הכנסת ובקשה לפטור מחובת הנחה לפי סעיף 88(ב) לתקנון
הכנסת: 1. הצעת חוק המאבק בטרור (תיקון מס' 3), התשע"ח - 2018, 2. הצעת חוק
לתיקון פקודת המשטרה (לוויה וקבורה של מפגעים) התשע"ח - 2018, של חבר הכנסת
בצלאל סמוטריץ, 3. הצעת חוק לתיקון פקודת המשטרה (לוויה וקבורה של מפגעים),
התשע"ח- 2018, של חברת הכנסת ענת ברקו.

מישהו מהחברים רוצה לומר משהו בנושא? אני מניח שלא, ולכן אנחנו עוברים
להצבעה.

ארבל אסטרחן:

זה היה כאן בקביעת ועדה. ועדת הכנסת כבר סידרה שזה יידון ביחד, זה אותו
נושא.

היו"ר מכלוף מיקי זוהר:

בשמחה.

מי בעד? ירים את ידו. מי נגד? מי נמנע?

הצבעה

בעד – פה אחד

בקשת יו"ר ועדת הפנים והגנת הסביבה למיזוג הצעות חוק הבאות לפי סעיף 84(ד)
לתקנון הכנסת ובקשה לפטור מחובת הנחה לפי סעיף 88(ב) לתקנון הכנסת: 1. הצעת
חוק המאבק בטרור (תיקון מס' 3), התשע"ח - 2018, 2. הצעת חוק לתיקון פקודת
המשטרה (לוויה וקבורה של מפגעים) התשע"ח - 2018, של חה"כ בצלאל סמוטריץ, 3.
הצעת חוק לתיקון פקודת המשטרה (לוויה וקבורה של מפגעים), התשע"ח- 2018, של
חה"כ ענת ברקו, נתקבלה.

היו"ר מכלוף מיקי זוהר:

ההחלטה התקבלה.

ד. בקשת יו"ר ועדת העבודה, הרווחה והבריאות למיזוג הצעות חוק הבאות:

1. הצעת חוק ההתייעלות הכלכלית (תיקוני חקיקה להשגת יעדי התקציב לשנת
התקציב

2019), התשע"ח- 2018 (מ/ 1196), סעיף 24 (2)(ב) ו-(3) שעניינו תוספת ותק
וקצבת אזרח

ותיק

2. הצעת חוק ההתייעלות הכלכלית (תיקוני חקיקה ליישום המדיניות הכלכלית
לשנות

התקציב 2017 ו- 2018)(תיקון תוספת ותק לקצבת זקנה), התשע"ח - 2018 (פ/
5018/20)

היו"ר מכלוף מיקי זוהר:

סעיף ד - בקשת יו"ר ועדת העבודה, הרווחה והבריאות למיזוג הצעות חוק
הבאות: 1. הצעת חוק ההתייעלות הכלכלית (תיקוני חקיקה להשגת יעדי התקציב
לשנת התקציב 2019), התשע"ח - 2018, סעיף 24 (2)(ב) ו-(3) שעינינו תוספת ותק
וקצבת אזרח ותיק, 2. הצעת חוק ההתייעלות הכלכלית (תיקוני חקיקה ליישום
המדיניות הכלכלית לשנות התקציב 2017 ו- 2018) (תיקון תוספת ותק לקצבת
זקנה), התשע"ח - 2019.

מישהו מהחברים רוצה להתייחס? אני מניח שלא, ולכן נעבור להצבעה. מי בעד
מיזוג הצעות החוק? ירים את ידו. מי נגד? מי נמנע?

הצבעה

בעד – רוב

נגד – מיעוט

בקשת יו"ר ועדת העבודה, הרווחה והבריאות למיזוג הצעות החוק הבאות: 1. הצעת
חוק ההתייעלות הכלכלית (תיקוני חקיקה להשגת יעדי התקציב לשנת התקציב 2019),
התשע"ח - 2018, סעיף 24 (2)(ב) ו-(3) שעניינו תוספת ותק וקצבת אזרח ותיק,
2. הצעת חוק ההתייעלות הכלכלית (תיקוני חקיקה ליישום המדיניות הכלכלית
לשנות התקציב 2017 ו- 2018) (תיקון תוספת ותק לקצבת זקנה), התשע"ח - 2019,
נתקבלה.

היו"ר מכלוף מיקי זוהר:

ההחלטה התקבלה.

ברוך הבא ליושב-ראש הקואליציה.

ה. בקשת יו"ר ועדת החוקה, חוק ומשפט להקדמת הדיון בהצעות חוק הבאות לפני
הקריאה

השנייה והשלישית:

1 . הצעת חוק חסימת מספר טלפון לשם מניעת ביצוע עבירות, התשע"ז - 2017 (מ/
1147)

2 . הצעת חוק יסודות המשפט (תיקון)(עקרונות המשפט העברי), התשע"ז - 2017
(כ/ 717)

היו"ר מכלוף מיקי זוהר:

סעיף ה - בקשת יו"ר ועדת החוקה, חוק ומשפט להקדמת הדיון בהצעות חוק הבאות
לפני הקריאה

השנייה והשלישית: 1. הצעת חוק חסימת מספר טלפון לשם מניעת ביצוע עבירות,
התשע"ח - 2017 ו-2. הצעת חוק יסודות המשפט (תיקון)(עקרונות המשפט העברי),
התשע"ח - 2017.

האם מישהו רוצה להתייחס?

דוד ביטן (הליכוד):

ביסודות המשפט כמה הסתייגויות יש? האם נשב על זה עכשיו 20 שעות, ? זה שבוע
אחרון.

היו"ר מכלוף מיקי זוהר:

איפה נציגי ועדת חוקה?

דוד ביטן (הליכוד):

כמה הסתייגויות?

ארבל אסטרחן:

אני אבדוק.

היו"ר מכלוף מיקי זוהר:

מבררים את כמויות ההסתייגויות.

ומה עם הצעת חוק מספר טלפון? האם אני יכול להצביע על זה?

ארבל אסטרחן:

כן, זה בנפרד.

היו"ר מכלוף מיקי זוהר:

הצבעה בנפרד על הצעת חוק חסימת מספר טלפון לשם מניעת ביצוע עבירות. מי בעד?
ירים את ידו. מי נגד? מי נמנע?

הצבעה

בעד – רוב

נגד – מיעוט

בקשת יו"ר ועדת החוקה, חוק ומשפט להקדמת הדיון לפני הקריאה השנייה והשלישית
בהצעת חוק חסימת מספר טלפון לשם מניעת ביצוע עבירות, התשע"ז- 2017 (מ/
1147), נתקבלה.

היו"ר מכלוף מיקי זוהר:

ההחלטה התקבלה.

עכשיו סעיף 2 - חוק יסודות המשפט. היא מבררת את כמות ההסתייגויות. בינתיים
חברת הכנסת קארין אלהרר תאמר את דבריה.

קארין אלהרר (יש עתיד):

תודה רבה, אדוני היושב-ראש. זה חוק מאוד שנוי במחלוקת, ובאמת היו אין ספור
הסתייגויות בוועדת חוקה. אנחנו נמצאים בעיצומו של מושב, וגם כך יש רשימת
חוקים באמת מאוד מאוד ארוכה.

אם הייתם אומרים לי שזה דבר שבלעדיו מדינת ישראל לא יכולה להמשיך להתקיים,
זה משהו אחר. אבל לא מדובר בזה. זה באמת חוק אזוטרי.

אמיר אוחנה (הליכוד):

אני מסכים, אדוני.

דוד ביטן (הליכוד):

אנחנו לא נשב 20 שעות בשביל החוק הזה.

אמיר אוחנה (הליכוד):

לא, זה לא הגיוני.

קארין אלהרר (יש עתיד):

זה בלתי סביר.

דוד ביטן (הליכוד):

אין לנו בעיה, לא אכפת לנו. אבל לא זה. 20 שעות אתה עושה ברגע האחרון?

אמיר אוחנה (הליכוד):

לא, לא. אדוני היושב-ראש, אנחנו לא חותמת גומי. אני לא חושב שאנחנו צריכים
לקבל את הבקשה הזו.

דוד ביטן (הליכוד):

לא קשור. זה המון שעות. מה, אין לנו מה לעשות?

היו"ר מכלוף מיקי זוהר:

יתכבד היועץ המשפטי לענות לשאלות חברי הכנסת. קודם כל, זה חוק פרטי של ניסן
סלומינסקי. תסביר למה זה דחוף, כמה הסתייגויות הוגשו לגבי החוק.

דוד ביטן (הליכוד):

כמה שעות יהיה דיון פה?

גור בליי:

לדעתי, יש כ-70 או 80 הסתייגויות, וכל האופוזיציה הצטרפה לכל ההסתייגויות.
זה אלפי דקות. זה פשוט כל האופוזיציה כפול מספר ההסתייגויות בפועל.

דוד ביטן (הליכוד):

במושב הבא.

דוד אמסלם (הליכוד):

אנחנו לגבי היום עשינו איזשהו סיכום עם האופוזיציה לגבי הנושאים הבעייתיים.

דוד ביטן (הליכוד):

זה לא נכלל.

דוד אמסלם (הליכוד):

זה לא היה, אנחנו לא נעלה את זה היום בכל מקרה.

טלי פלוסקוב (כולנו):

במושב הבא, נכון. לא קרה שום דבר.

דוד ביטן (הליכוד):

במושב הבא, מה הבעיה?

היו"ר מכלוף מיקי זוהר:

אנחנו מסירים מסדר היום בינתיים?

דוד אמסלם (הליכוד):

תעכב את זה שנייה עד שיבוא ניסן.

היו"ר מכלוף מיקי זוהר:

בינתיים אנחנו מסירים, אולי נחזיר.

ארבל אסטרחן:

לא, תעבור לנושא הבא.

דוד אמסלם (הליכוד):

אתה יכול להעביר את זה בגדול, אנחנו לא נעלה את זה היום.

דוד ביטן (הליכוד):

למה לך? הוא ילחץ, עזוב.

דוד אמסלם (הליכוד):

לא נעלה את זה היום גם אם הוא ילחץ, זה לא משנה.

דוד ביטן (הליכוד):

הכי טוב לא לתת פטור.

ארבל אסטרחן:

אם זה לא עולה אז למה לתת פטור? פטור זה רק בשביל להעלות היום.

דוד אמסלם (הליכוד):

נכון, צודקת.

היו"ר מכלוף מיקי זוהר:

אנחנו חוזרים לסעיף הזה שנשאר פתוח. כל שאר הסעיפים טופלו. הסעיף הוא
בעניין חוק המשפט העברי.

ניסן, אומרים לנו שיש הרבה הסתייגויות, הרבה שעות דיון. אי אפשר לסיים את
זה עכשיו. החברים מבקשים לדחות את ההצבעה על זה כדי להעלות את זה אולי
למושב הבא כי כרגע יש המון לחץ, גם תקציב וגם דברים אחרים, והאופוזיציה
מתנגדת נחרצות.

דוד אמסלם (הליכוד):

אנחנו לא יכולים להעלות את זה היום.

דוד ביטן (הליכוד):

ניסן, במושב הבא.

דוד אמסלם (הליכוד):

או בוא נראה מה יהיה ביום שני.

ניסן סלומינסקי (הבית היהודי):

ביום שני גם תהיה מליאה?

דוד אמסלם (הליכוד):

יכול להיות, הכול פתוח.

היו"ר מכלוף מיקי זוהר:

לכן, זו ההמלצה. את סעיף 1, את הצעת חוק חסימת מספרי טלפון, כמובן אישרנו.
אבל את הצעת חוק יסודות המשפט.

ניסן סלומינסקי (הבית היהודי):

יום שני תהיה מליאה?

דוד אמסלם (הליכוד):

בוודאי. התכנון של התקציב הוא בכלל יום שלישי, רביעי, חמישי. אנחנו מנסים
להקדים את זה אולי בחצי יום. אגב, זה לא קשור אלינו. זה שאלות טכניות של
האוצר בכלל, הן לא קשורות אלינו. זה עניין הניסוחים וכו'. אני מעריך שכנראה
ביום שני תהיה מליאה רגילה, כנראה לא נצביע.

ניסן סלומינסקי (הבית היהודי):

אני יכול לסמוך על זה שזה יעלה ביום שני?

דוד אמסלם (הליכוד):

אתה יכול לסמוך רק על דבר אחד - שהיום זה לא יעלה. כל השאר - מתפללים
בשמיים. אני לא יודע מה סדר היום של יום שני.

ניסן סלומינסקי (הבית היהודי):

אבל אם תהיה מליאה.

דוד אמסלם (הליכוד):

אם תהיה מליאה ויהיו חוקים יותר חשובים אז לא. זה לא חוק רגיל. אני מניח
שיש פה הרבה דוברים, זה הסיפור שלנו כאן.

דוד ביטן (הליכוד):

זה 20 שעות.

דוד אמסלם (הליכוד):

אז לכן.

ניסן סלומינסקי (הבית היהודי):

זה מה שמפחידים. הלכתי לקראת האופוזיציה. האופוזיציה בוועדה שהיתה הסכימו
עם זה.

קארין אלהרר (יש עתיד):

מה "הסכימו"? לא נכון.

דוד ביטן (הליכוד):

איך הסכימו ואיזה - - -?

ניסן סלומינסקי (הבית היהודי):

למה? כי לישיבה של ההצבעה באו אחרים.

רוברט אילטוב (ישראל ביתנו):

מה התנאי של ההסכמה? נתת להם לעשות את מה שהם רוצים וזה ההסכמה? נו, באמת.
אם הגעת איתם להסכמה, היית צריך להגיע איתם - - -

ניסן סלומינסקי (הבית היהודי):

לא, ויתרתי.

דוד אמסלם (הליכוד):

ניסן, היום זה לא יעלה, ולכן אתה לא צריך את הוועדה. עד יום שני אלוהים
גדול.

היו"ר מכלוף מיקי זוהר:

תודה רבה. ניסן, זה ההחלטה, אין מה לעשות.

ניסן סלומינסקי (הבית היהודי):

בלי הוועדה אתה תצטרך להחליט הרי.

דוד אמסלם (הליכוד):

לא, אתה ביקשת פטור מחובת ההנחה היום.

ניסן סלומינסקי (הבית היהודי):

דודי, אני מבין. אבל בלי הוועדה ביום שני אתה מחליט מה עולה ומה לא.

דוד אמסלם (הליכוד):

כן, אני גם אוהב אותך וגם אוהב את החוק. השאלה היא - - -

דוד ביטן (הליכוד):

היום לא יעלה בכל מקרה.

ו. קביעת ועדה לדיון בהצעות חוק:

1. ביטוח בריאות ממלכתי (תיקון – תחרות הוגנת ומבוקרת בין קופות החולים),
התשע"ח-

2017, של חה"כ דוד אמסלם (פ/ 4472/20)

2. הצעת חוק נכי רדיפות הנאצים (תיקון מס' 20)(תיקון - הארכת מועד להגשת
בקשה

להחזרת עודף שכר טרחה), התשע"ח - 2018, של חה"כ טלי פלוסקוב (פ/ 5119/20)

3. הצעת חוק נכי רדיפות הנאצים (תיקון מס' 20)(תיקון - הארכת מועד להגשת
בקשה

להחזרת עודף שכר טרחה), התשע"ח - 2017, של חה"כ אלעזר שטרן (פ/ 4810/20)

היו"ר מכלוף מיקי זוהר:

נושא אחרון - קביעה לדיון בהצעות חוק: 1. ביטוח בריאות ממלכתי (תיקון –
תחרות הוגנת ומבוקרת בין קופות החולים), התשע"ח-2017, של חבר הכנסת דודי
אמסלם.

הוועדה סבורה, יחד עם היועצת המשפטית, שצריך להעביר את זה לוועדת העבודה,
הרווחה והבריאות אז אני חושב שצריך להעביר את זה לוועדת העבודה והרווחה.

טלי פלוסקוב (כולנו):

כן, מסכימים.

היו"ר מכלוף מיקי זוהר:

האם יש מישהו שחושב אחרת?

אוקיי, נעבור להצבעה. מי בעד להעביר את הצעת החוק לוועדת העבודה והרווחה?
ירים את ידו. מי נגד? מי נמנע?

הצבעה

בעד – פה אחד

ההחלטה להעביר את הצעת חוק ביטוח בריאות ממלכתי (תיקון – תחרות הוגנת
ומבוקרת בין קופות החולים), התשע"ח-2017, של חה"כ דוד אמסלם (פ/ 4472/20)
לוועדת העבודה, הרווחה והבריאות, נתקבלה.

היו"ר מכלוף מיקי זוהר:

ההחלטה התקבלה.

ב-2 יש חוקים: האחד הוא הצעת חוק רדיפות נאצים (תיקון מס' 20) (הארכת מועד
להגשת בקשה להחזרת עודף שכר טרחה) של חברת הכנסת טלי פלוסוקוב, ואותו חוק
של אלעזר שטרן. עכשיו דיון.

גברתי היועצת המשפטית, לאיפה החוק הזה צריך לעבור בעינייך?

ארבל אסטרחן:

זה חוק שנעשה בסוף הכנסת הקודמת בוועדת החוקה. יש פה רק עניין של הארכת
מועדים.

אמיר אוחנה (הליכוד):

נכון, כך גם אני הבנתי. לכן, אני חושב שחוקה.

טלי פלוסקוב (כולנו):

לכן, אדוני, חוקה - אין בעיה.

היו"ר מכלוף מיקי זוהר:

חושבת היועצת המשפטית ועדת חוקה. האם יש מישהו שמתנגד לזה?

טלי פלוסקוב (כולנו):

לא, אין לנו בעיה.

היו"ר מכלוף מיקי זוהר:

אז אנחנו נצביע. מי בעד להעביר את זה לוועדת החוקה? ירים את ידו. מי נגד?
נגד? מי נמנע?

הצבעה

בעד – רוב

נגד – מיעוט

נמנעים – 1

ההחלטה להעביר הצעת חוק נכי רדיפות הנאצים (תיקון מס' 20)(תיקון - הארכת
מועד להגשת בקשה להחזרת עודף שכר טרחה) התשע"ח - 2018, של חה"כ טלי פלוסקוב
(פ/ 5119/20), והצעת חוק נכי רדיפות הנאצים (תיקון מס' 20)(תיקון - הארכת
מועד להגשת בקשה להחזרת עודף שכר טרחה) התשע"ח - 2017, של חה"כ אלעזר שטרן
(פ/ 4810/20) לוועדת החוקה, חוק ומשפט, נתקבלה.

קריאה:

אני נמנע.

היו"ר מכלוף מיקי זוהר:

ההחלטה התקבלה.

אתי בן יוסף:

שתי הצעות החוק.

היו"ר מכלוף מיקי זוהר:

תודה רבה, הישיבה נעולה.

הישיבה ננעלה בשעה 10:35.
