הכנסת העשרים-וארבע

מושב ראשון

פרוטוקול מס'3

מישיבת ועדת הכנסת

יום שלישי, י"א באב התשפ"א (20 ביולי 2021), שעה 10:30

סדר היום:

<< הצח >> בקשת יושב-ראש ועדת החוקה, חוק ומשפט להקדמת הדיון בהצעת חוק
הכניסה לישראל (הוראת שעה – נגיף הקורונה החדש), התשפ"א-2021 (מ/1425),
לפני הקריאה השנייה והשלישית ( << הצח >>

נכחו:

חברי הוועדה:

ניר אורבך – היו"ר

איתן גינזבורג

חברי הכנסת:

שיר סגמן

עידית סילמן

רם שפע

ייעוץ משפטי:

ארבל אסטרחן

סגנית מנהלת הוועדה:

חופית אלפי

רישום פרלמנטרי:

תמר פוליבוי

<< נושא >> בקשת יושב-ראש ועדת החוקה, חוק ומשפט להקדמת הדיון בהצעת חוק
הכניסה לישראל (הוראת שעה – נגיף הקורונה החדש), התשפ"א-2021 (מ/1425),
לפני הקריאה השנייה והשלישית<< נושא >>

<< יור >> היו"ר ניר אורבך: << יור >>

בוקר טוב לכולם, אני פותח את ישיבת ועדת הכנסת. יום שלישי, י"א באב תשפ"א,
20 ביולי 2021. על סדר היום בקשת יושב-ראש ועדת החוקה, חוק ומשפט להקדמת
דיון בהצעת חוק הכניסה לישראל (הוראת שעה – נגיף הקורונה החדש),
התשפ"א-2021 (מ/1425), לפני הקריאה השנייה והשלישית. אני מבקש מחבר הכנסת
איתן גינזבורג לנמק את הבקשה.

<< דובר >> איתן גינזבורג (כחול לבן): << דובר >>

תודה, אדוני היושב-ראש. ועדת החוקה, חוק ומשפט עובדת ממש ברגעים אלה על
תיקון חוק הכניסה לישראל (נגיף הקורונה החדש) בכל הנוגע להארכת תוקף
האפשרות להשאיר כאן עובדים זרים בסיעוד שהחלו את תפקידם, ובגלל לוחות
הזמנים צריכים לעזוב את הארץ. מבקשים לתקן את החוק באופן כזה שבמקום שמונה
שנים, 13 שנה וכו'. מכיוון שאנחנו בתקופה של קורונה, אנחנו רוצים להקדים את
הדיון. היום אמורים לסיים את הדיון בוועדה.

אנחנו מבקשים הקדמת דיון לקריאה השנייה ולקריאה השלישית, כדי שנוכל לדון
במליאה ולאשר את זה ולגרום לאותם עובדים זרים שנותנים טיפול סיעודי
למטופלים להמשיך לתת להם את הטיפול המסור, בלי חשש שהם יצטרכו לעזוב בתקופת
הקורונה.

אני אודה לחברי הוועדה על אישור הקדמת הדיון.

<< יור >> היו"ר ניר אורבך: << יור >>

חבר הכנסת גינזבורג, תודה רבה.

יש מישהו מחברי הכנסת שרוצה להוסיף משהו לפני שנעבור להצבעה?

<< דובר >> רם שפע (העבודה): << דובר >>

אנחנו בהחלט בעד.

<< יור >> היו"ר ניר אורבך: << יור >>

תודה.

אנחנו עוברים כרגע להצבעה, מי בעד? מי נגד? מי נמנע?

הצבעה

אושרה.

<< יור >> היו"ר ניר אורבך: << יור >>

פה אחד הוועדה מאשרת את הבקשה.

אני מתכבד לנעול את הישיבה. שנמשיך כך בצורה חלקה ומהירה להתקדם. תודה רבה.

<< סיום >> הישיבה ננעלה בשעה 10:35. << סיום >>
