הכנסת השמונה-עשרה נוסח לא מתוקן

מושב ראשון

פרוטוקול מס' 57

מישיבת ועדת הכנסת

יום שני ד' בטבת התש"ע (21 בדצמבר 2009), שעה 11:00

סדר היום: קביעת מסגרת הדיון להודעת הממשלה בדבר העברת סמכויות בין שרים

נכחו:

חברי הוועדה:

יריב לוין – היו"ר

אברהם מיכאלי

רוברט אילטוב

מוזמנים:

דני דנון

אייל ינון – מזכיר הכנסת

ירדנה מלר-הורביץ – סגנית מזכיר הכנסת

יועצת משפטית: ארבל אסטרחן

מנהלת הוועדה: אתי בן-יוסף

רשמת: איה לינצ'בסקי

קביעת מסגרת הדיון להודעת הצצשךה בדבר העברת סמכויות בין שרים

היו"ר יריב לוין:

מונחת בפנינו פנייתו של מזכיר הכנסת לפיה ועדת הכנסת מתבקשת לקבוע מסגרת
זמן לדיון בהחלטת הממשלה בהתאם לסעיף 31(ב) לחוק-יסוד: הממשלה, להעביר לשר
ישראל כ"ץ את הסמכויות הנתונות לשר הפנים בהתאם לסעיף 12ב לחוק הרשויות
המקומיות (מימון בחירות), התשנ"ג-1993, וזאת לגבי בקשות שבהן עולה חשש
לניגוד עניינים בהפעלת סמכותו. בעבר ההחלטה הייתה לקיים דיון סיעתי של 3
דקות. אני מציע שננהג כך גם בבקשה זו.

אם כך מי בעד דיון סיעת של 3 דקות?

הצבעה

בעד – רוב

נגד – אין

נמנעים – אין

ההצעה אושרה

היו"ר יריב לוין:

ההחלטה נתקבלה פה אחד אין נמנעים אין מתנגדים. אני קובע כי הדיון הסיעתי על
הודעת הממשלה להעברת סמכויות בין השרים יהיה של 3 דקות לסיעה. תודה רבה
לכולם . הישיבה נעולה.

הישיבה ננעלה בשעה 11:10.
