כנסת העשרים

מושב רביעי

פרוטוקול מס' 375

מישיבת ועדת הכנסת

יום רביעי, כ"ח בתמוז התשע"ח (11 ביולי 2018), שעה 19:00

סדר היום:

שינוי בהרכב הוועדה המשותפת של ועדת הכנסת וועדת החוקה חוק ומשפט לדיון
בהצעת חוק יסוד: ישראל – מדינת הלאום של העם היהודי (פ'1989/20)

נכחו:

חברי הוועדה:

מכלוף מיקי זוהר – היו"ר

שולי מועלם-רפאלי

איילת נחמיאס ורבין

ייעוץ משפטי:

יעל סלנט

מנהל/ת הוועדה:

אתי בן יוסף

רישום פרלמנטרי:

אתי בן-שמחון

שינוי בהרכב הוועדה המשותפת של ועדת הכנסת וועדת החוקה חוק ומשפט לדיון
בהצעת חוק יסוד: ישראל – מדינת הלאום של העם היהודי (פ'1989/20)

היו"ר מכלוף מיקי זוהר:

שלום לכולם, אני מתכבד לפתוח את ישיבת ועדת הכנסת, באישור יושב-ראש הכנסת,
לקיים את הדיון החשוב הזה.

התברר, שבחוק הלאום נוצר איזשהו חוסר איזון מבחינת קואליציה - אופוזיציה.
עבדאללה אבו מערוף, עזב את הכנסת, ולא מונה מחליף במקומו. ציפי לבני, היא
כבר לא חברה בוועדת חוקה, ונכנסה במקומה מרב מיכאלי, ולכן, אבדו להן שתי
קולות.

על כן, אני מבקש לאשר שמטעם ועדת הכנסת, במקום עבדאללה אבו מערוף - ימונה
חבר הכנסת אחמד טיבי. במקום חברת הכנסת ציפי לבני, שהיא איננה חברה
בוועדה - נמנה את חברת הכנסת מרב מיכאלי.

זו הדרך, למשל, להפיל את חוק הלאום - התייעצות סיעתית, אני הולך הביתה, אתם
נשארים במצב הזה, וחוק הלאום נופל. רעיון.

איילת נחמיאס ורבין (המחנה הציוני):

האמת, אתם רוצים להפיל את זה?

היו"ר מכלוף מיקי זוהר:

לכי על זה.

איילת נחמיאס ורבין (המחנה הציוני):

רגע, אתה יודע מה, מיקי - - - מוכנה להקריב קורבן.

אם זאת הדרך שלכם לרדת מהעץ, ולוותר על החוק הבעייתי הזה, אני מוכנה לעזור.

היו"ר מכלוף מיקי זוהר:

לא.

איילת נחמיאס ורבין (המחנה הציוני):

תעשו התייעצות סיעתית.

היו"ר מכלוף מיקי זוהר:

לא, צחקתי.

איילת נחמיאס ורבין (המחנה הציוני):

כאילו למה?

שולי מועלם-רפאלי (הבית היהודי):

למה אתה נותן רעיונות לאשה טובה כל כך, חברת הכנסת איילת נחמיאס ורבין...

היו"ר מכלוף מיקי זוהר:

מי בעד? מי נגד?

הצבעה

בעד – רוב

נגד – אין

נמנעים – אין

ההחלטה התקבלה.

היו"ר מכלוף מיקי זוהר:

ההחלטה התקבלה. תודה.

הישיבה נעולה.

הישיבה ננעלה בשעה 19:07.
