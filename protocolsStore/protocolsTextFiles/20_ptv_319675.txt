הכנסת העשרים

מושב שני

פרוטוקול מס' 97

מישיבת ועדת הכנסת

יום שני, א' בשבט התשע"ו (11 בינואר 2016), שעה 13:30

סדר היום:

בקשת הממשלה להקדמת הדיון בהצעת חוק אמנת הבנק האסייני להשקעות בתשתית,
התשע"ו-2015

נכחו:

חברי הוועדה:

דוד ביטן – היו"ר

שולי מועלם-רפאלי

רועי פולקמן

מוזמנים:

  -----------------------------------------------------------------------
  יואל נווה                   –       משרד האוצר
  --------------------------- ------- -----------------------------------
  אסתי פלדמן                  –       משרד האוצר

  מתן לב-ארי                  –       משרד האוצר

  מתן פרץ                     –       משרד המשפטים

  נורית ענבל                  –       משרד המשפטים
  -----------------------------------------------------------------------

ייעוץ משפטי:

שלומית ארליך

מנהלת הוועדה:

אתי בן-יוסף

רישום פרלמנטרי:

שלומית כהן

בקשת הממשלה להקדמת הדיון בהצעת חוק אמנת הבנק האסייני להשקעות בתשתית,
התשע"ו-2015

היו"ר דוד ביטן:

אני פותח את הישיבה. בבקשה.

יואל נווה:

צהריים טובים. לאחר שעברנו היום את ועדת הכספים, אנחנו מבקשים פטור מחובת
הנחה על הצעת חוק אמנת הבנק האסיאני, מתוך מטרה להעביר אותה היום בכנסת, אם
תסכים, בקריאה שנייה ושלישית. הדבר הזה נחוץ בתהליך האישור של האמנה בבנק.
הבנק מתכנסת בסוף השבוע הקרוב לישיבת הפתיחה שלו. אשרור האמנה יאפשר לישראל
להשתתף בכנס הזה, שיש לו, מעבר למשמעות הסמלית, גם משמעות מעשית, פתיחת
דירקטורים והצבעה על ניירות מדיניות של הבנק והשתתפות אקטיבית כחברה מן
המניין בבנק, ולא רק כמשקיפה. לכן הדבר הוא נחוץ ודחוף, וזאת מהות הבקשה
לקבל פטור מחובת הנחה. החוק עבר ועדת כספים הבוקר. הממשלה אשררה את ההסכם
בהחלטת ממשלה.

רועי פולקמן (כולנו):

יש אילוץ של השבוע.

יואל נווה:

האשרור הזה של הממשלה מקבל תוקף מחר בבוקר, כך שעם השלמת החקיקה ואישור
הממשלה אנחנו נוכל לפעול.

היו"ר דוד ביטן:

האם ועדת הכספים אישרה את החוק כמו שהוא הגיע, או שהיא עשתה תיקונים?

יואל נווה:

היא עשתה שני תיקונים בחוק. היא ביקשה שהתקנות תהיינה באישור ועדת הכספים,
וביקשה ששר האוצר ידווח אחת לשנה לוועדה על פעילות הבנק ועל ההשקעות שלו.

רועי פולקמן (כולנו):

התיקונים הקבועים. הגברת הכוח הפיקוחי של ועדות הכנסת.

היו"ר דוד ביטן:

שיותר יפקחו.

רועי פולקמן (כולנו):

כן, בסדר.

היו"ר דוד ביטן:

מישהו רוצה להגיד משהו? מי בעד?

הצבעה

בעד – 3

נגד – אין

נמנעים – אין

הבקשה לפטור מחובת הנחה נתקבלה.

היו"ר דוד ביטן:

אושר. אין נגד.

יואל נווה:

תודה רבה.

היו"ר דוד ביטן:

תודה.

הישיבה ננעלה בשעה 13:40.
