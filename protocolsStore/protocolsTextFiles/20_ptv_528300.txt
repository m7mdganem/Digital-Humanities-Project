הכנסת העשרים

מושב חמישי

פרוטוקול מס' 402

מישיבת ועדת הכנסת

יום שני, ט' בטבת התשע"ט (17 בדצמבר 2018), שעה 9:15

סדר היום:

<< נושא >> 1. בחירת ממלא מקום ליושב-ראש הכנסת בעת היעדרו מהארץ << נושא
>>

<< נושא >>2. פניית יושב-ראש ועדת הכלכלה, חה"כ איתן כבל, בדבר טענת נושא
חדש בעת הדיון בהצעת חוק זכויות יוצרים (תיקון מס' 5), התשע"ח-2017 – לפי
סעיף 85 לתקנון הכנסת<< נושא >>

<< נושא >>3. בקשת חה"כ מרדכי יוגב להעברת הצעת חוק הביטוח הלאומי (תיקון –
העלאת גיל פטור משתלום לביטוח לאומי לתלמיד במוסד לימודי לפני גיוסו
לצה"ל), התשע"ז-2016 (פ/3516/20) מוועדת העבודה, הרווחה והבריאות לדיון
בוועדה אחרת << נושא >>

<< נושא >>4. קביעת ועדה לדיון בהצעת חוק יסוד: הממשלה (תיקון – הטלת
התפקיד להרכבת הממשלה על ראש המפלגה) (פ/5888/20), של חה"כ דוד אמסלם<<
נושא >>

<< נושא >>5. בקשת הממשלה להקדמת הדיון בהצעות החוק הבאות, לפני הקריאה
ראשונה:

1. הצעת חוק שירות ביטחון (תיקון מס' 7 והוראת שעה) (שירות במשטרה ושירות
מוכר) (תיקון מס' 16), התשע"ט-2018 (מ/1282); 2. הצעת חוק שירות ביטחון
(הוראת שעה) (הצבת יוצאי צבא בשירות בתי הסוהר) (תיקון מס' 8),
השתע"ט-2018, (מ/1283) << נושא >>

<< נושא >>6. בקשת הממשלה להעברת הדיון בהצעת חוק להסדר ההימורים בספורט
(תיקון מס' 14 והוראת שעה), התשע"ט-2018 (מ/1278) מוועדת הכספים לדיון
בוועדה אחרת << נושא >>

נכחו:

חברי הוועדה:

מכלוף מיקי זוהר – היו"ר

אמיר אוחנה

רוברט אילטוב

דוד אמסלם

דוד ביטן

יואב בן צור

יואל חסון

אחמד טיבי

שולי מועלם-רפאלי

אברהם נגוסה

איילת נחמיאס ורבין

רועי פולקמן

פנינה תמנו

חברי הכנסת:

מרדכי יוגב

איתן כבל

אוסנת הילה מארק

מיכאל מלכיאלי

לאה פדידה

מוזמנים:

מזכירת הכנסת ירדנה מלר-הורוביץ

אתי בנדלר – היועצת המשפטית של ועדת הכלכלה

ליאור חיימוביץ – יועץ השר לביטחון פנים

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

אור שושני

בחירת ממלא מקום ליושב-ראש הכנסת בעת היעדרו מהארץ

היו"ר מכלוף מיקי זוהר:

שלום לכולם, אני מתכבד לפתוח את ישיבת ועדת הכנסת. נתחיל בסעיף ה', בחירת
ממלא מקום ליושב-ראש הכנסת בהיעדרו מן הארץ. גברתי המזכירה, בבקשה.

מזכירת הכנסת ירדנה מלר-הורוביץ:

תודה רבה. יושב-ראש הכנסת עתיד לצאת לנסיעה ביום חמישי, 20 בדצמבר, ולשוב
ארצה ביום ראשון, 23 בדצמבר, ואשר על כן, על פי חוק יסוד: הכנסת, צריך
לקבוע ממלא מקום. מציע היושב-ראש שמי שתמלא את מקומו בימים שהוא ייעדר
מהארץ היא סגנית היושב-ראש, חברת הכנסת טלי פלוסקוב. אשמח לאישורך.

היו"ר מכלוף מיקי זוהר:

מי בעד? מי נגד? מי נמנע?

הצבעה

בעד למנות את חברת הכנסת טלי פלוסקוב לממלאת מקום יושב-ראש הכנסת בעת
היעדרו מהארץ נתקבלה.

היו"ר מכלוף מיקי זוהר:

ההחלטה התקבלה.

פניית יושב-ראש ועדת הכלכלה, חה"כ איתן כבל, בדבר טענת נושא חדש בעת הדיון
בהצעת חוק זכויות יוצרים (תיקון מס' 5), התשע"ח-2017 – לפי סעיף 85 לתקנון
הכנסת

היו"ר מכלוף מיקי זוהר:

אנחנו עוברים לסעיף א', פניית יושב-ראש ועדת הכלכלה, חה"כ איתן כבל, בדבר
טענת נושא חדש בעת הדיון בהצעת חוק זכויות יוצרים (תיקון מס' 5),
התשע"ח-2017 – לפי סעיף 85 לתקנון הכנסת.

איתן כבל (המחנה הציוני):

בוקר טוב, מכלוף מיקי זוהר. אני מעביר את השרביט ליועצת המשפטית של הוועדה.
בבקשה, אתי.

אתי בנדלר:

בפני ועדת הכלכלה מונחת הצעת חוק זכויות יוצרים (תיקון מס' 5),
התשע"ח-2017, הצעת חוק ממשלתית. הצעת החוק הזאת מתייחסת למספר נושאים,
ובמהלך הדיונים - - -

היו"ר מכלוף מיקי זוהר:

מי טוען הטענה?

אתי בנדלר:

חבר הכנסת רועי פולקמן.

היו"ר מכלוף מיקי זוהר:

רועי פולקמן, אנא נמק את טענתך.

רועי פולקמן (כולנו):

זה חוק גדול וחשוב והיו בו הרבה מאוד סעיפים. החידוש בסעיף הספציפי הזה, של
חברי חבר הכנסת קיש, היה ביטול הסעיף של היכולת לגבות פיצויים בגין הפרת
זכויות יוצרים בלי הוכחת נזק. עצם ההגבלה של הדבר הזה, שיש לו חשיבות,
בוודאי לא היה בנוסח הכחול, ומדובר בשינוי לא קטן מהנוסח המקורי.

היו"ר מכלוף מיקי זוהר:

מה אומרת על כך היועצת המשפטית? האם לדעתך זאת טענת נושא חדש לגיטימית?

אתי בנדלר:

הטענה לגיטימית, אבל אני חושבת שראוי שהוועדה תחליט שלא מדובר בנושא חדש,
ואני אסביר מדוע. כפי שאמרתי, עניינה של הצעת החוק המקורית הוא במספר
נושאים. לעומת זאת, ההצעה שמוצע להוסיף אותה לאותה הצעת חוק, הצעתו של חבר
הכנסת יואב קיש, אומרת שיצירה שפורסמה באינטרנט, הופצה באינטרנט, הועמדה
לרשות הציבור באינטרנט ומשתמש קצה מפיץ אותה פעם נוספת, מעמיד אותה שוב
לרשות הציבור – הגם שיש בכך הפרה של זכות היוצרים, בעל זכות היוצרים לא
יוכל לתבוע בשל ההפרה הזאת פיצויים ללא הוכחת נזק אם מתקיימים מספר תנאים
שנקובים באותה הצעה.

עכשיו, כפי שאמרתי, ההצעה המקורית מתייחסת להגנה על זכויות יוצרים בעיקר
באינטרנט. מוצע להחיל אחריות להפרה עקיפה, צווי חסימה שיפוטיים וחשיפת פרטי
מעוולים וכן הרחבת סעיפי העונשין. בדברי ההסבר של הצעת החוק הממשלתית נאמר
שמוצעים בהצעת חוק זו הסדרים אשר מאזנים בין הצורך להתמודדות יעילה עם
הפרות – שנשארו בהצעת החוק – לבין זכויות ואינטרסים שונים של צדדים
שלישיים, כגון משתמשים ברשת האינטרנט, גורמי ביניים והציבור בכללותו. זאת
אומרת, מטרת הצעת החוק היא ליצור איזשהו איזון.

גם יושב-ראש הוועדה, חבר הכנסת כבל, בישיבה הראשונה ובישיבה שלאחר מכן,
הודיע שהוא לא יאפשר לפגוע באמצעות הצעת החוק הזאת במשתמשי הקצה. ולכן
המטרה של הצעת החוק של חבר הכנסת קיש היא לעשות איזושהי הקלה למשתמשי קצה,
אם הם יענו לתנאים שמוצעים באותה הצעה, ולא להפוך את משתמש הקצה הסופי
לסחיט בשל כך שהוא הפר – בדרך כלל בתום לב – זכות יוצרים של אחר.

אני רק רוצה עוד להזכיר בהקשר הזה שגם הממשלה, במהלך הדיונים, הגישה הצעה
נוספת לתיקון אותו סעיף – זאת אומרת, נסיבות נוספות שבהן לא תהיה זכאות
לפיצויים ללא הוכחת נזק – כך שגם הממשלה, שנציגתה יושבת כאן, לא רואה בזה
נושא חדש, ואני שותפה לכך. אני רוצה לומר שכל מטרת התיקון היא התאמת המצב
המשפטי להתפתחויות טכנולוגיות ברשת, וההצעה דנן מתייחסת בעיקר להתפתחויות
ברשתות החברתיות.

היו"ר מכלוף מיקי זוהר:

אני שוכנעתי, אני מניח שגם בג"ץ ישוכנע. נקווה שלא נגיע לשם. חבר הכנסת
אילטוב, בבקשה.

רוברט אילטוב (ישראל ביתנו):

אני חושב שהאכסניה לדיון הזה היא עמדת הממשלה, כי בעצם יש פה את ההצעה
הממשלתית ואת ההצעה של חברי הקואליציה. במקרה כזה המכשיר של נושא חדש הוא
פחות מתאים.

היו"ר מכלוף מיקי זוהר:

על כן אנחנו נבקש להצביע על דחיית טענת נושא חדש. מי בעד טענת נושא חדש?
חבר הכנסת פולקמן בלבד. מי נגד? כל השאר.

הצבעה

בעד הטענה – מיעוט

נגד – רוב

טענת נושא חדש של חבר הכנסת רועי פולקמן לא נתקבלה.

היו"ר מכלוף מיקי זוהר:

ההחלטה היא לדחות את הטענה.

בקשת חה"כ מרדכי יוגב להעברת הצעת חוק הביטוח הלאומי (תיקון – העלאת גיל
פטור משתלום לביטוח לאומי לתלמיד במוסד לימודי לפני גיוסו לצה"ל),
התשע"ז-2016 (פ/3516/20) מוועדת העבודה, הרווחה והבריאות לדיון בוועדה אחרת

היו"ר מכלוף מיקי זוהר:

סעיף ב' לסדר היום: בקשת חה"כ מרדכי יוגב להעברת הצעת חוק הביטוח הלאומי
(תיקון – העלאת גיל פטור משתלום לביטוח לאומי לתלמיד במוסד לימודי לפני
גיוסו לצה"ל). הצעת החוק הזאת החלה בשנת 2016 והיא מתקיימת כיום בוועדת
העבודה, הרווחה והבריאות, ולצערנו הרב איננה מתקדמת. מה יש לומר על כך,
אדוני המציע?

מרדכי יוגב (הבית היהודי):

תודה רבה לך. אני נמצא קדנציה שנייה בוועדת העלייה והקליטה ואני מקבל פניות
רבות מעולים מארצות שונות שעלו בגיל בוגר יותר והם גם מתגייסים בגיל בוגר
יותר, והם מחויבים בתשלום ביטוח לאומי טרם גיוסם בסכומים גבוהים, דבר שהוא
למעמסה עליהם.

היו"ר מכלוף מיקי זוהר:

נשמע חשוב.

מרדכי יוגב (הבית היהודי):

הצעת החוק באה לומר שהעלאת גיל הפטור תהיה עד גיל 24, למי שנמצא במוסד, או
עלה, או עתודאי וכדומה. ההצעה הזאת התחילה כבר בשנת - - -

היו"ר מכלוף מיקי זוהר:

למה היא מתעכבת?

מרדכי יוגב (הבית היהודי):

והיא הייתה בקריאה טרומית כבר ב-9 בפברואר 2017.

היו"ר מכלוף מיקי זוהר:

אתה יודע לומר למה היא מתעכבת?

מרדכי יוגב (הבית היהודי):

כי בוועדת העבודה והרווחה לא הצלחנו - - -

היו"ר מכלוף מיקי זוהר:

הנה, חבר הכנסת פולקמן מייצג פה את יושב-ראש הוועדה.

שולי מועלם-רפאלי (הבית היהודי):

לא, אנחנו נגיד, דיברנו איתו הרגע.

מרדכי יוגב (הבית היהודי):

רגע, מייד אני מסיים. אדוני היושב-ראש, באנו בדברים עם היועץ המשפטי והוא
אמר לנו את מה שמקובל, ואנחנו מקבלים את זה. בתחילה באתי איתך בדברים בבקשה
שזה יידון אצלך בוועדת הכנסת, אבל אמר לי היועץ המשפטי שמה שמקובל הוא קודם
כול לקצוב לוועדת האם זמן לדון בכך.

היו"ר מכלוף מיקי זוהר:

אני יודע שיצא לי שם של מחוקק חוקים סדרתי פה, אבל יש גבול - - -

מרדכי יוגב (הבית היהודי):

אדוני היושב-ראש, אנחנו מקבלים את עמדתו של היועץ המשפטי. מכיוון שתשובת
הוועדה הייתה שזה יידון בזמן הקרוב, אנחנו מבקשים שהוועדה פה תקצוב את
הזמן.

היו"ר מכלוף מיקי זוהר:

טוב, אנחנו קוצבים. כמה זמן? שבועיים?

שולי מועלם-רפאלי (הבית היהודי):

מכיוון שכל חברי הכנסת מכל סיעות הבית, כולל יושב-ראש ועדת העבודה, הרווחה
והבריאות, מבינים את דחיפות הנושא הזה ואת חשיבותו – כולל טיבי – אז אנחנו
סיכמנו, על דעת יושב-ראש הוועדה, חבר הכנסת אלי אלאלוף, שיהיה דיון
בשבועיים הקרובים. זה היה המסר שלו לוועדה.

היו"ר מכלוף מיקי זוהר:

אז אנחנו קוצבים לשבועיים. חסון, מה אתה אומר על העניין הזה?

יואל חסון (המחנה הציוני):

אני אומר, תקצוב לשלושה שבועות, שלא יגידו שהיית - - -

היו"ר מכלוף מיקי זוהר:

בסדר, שלושה שבועות.

שולי מועלם-רפאלי (הבית היהודי):

לא, לא, למה? כבר יש סיכום עם חבר הכנסת אלי אלאלוף על שבועיים.

היו"ר מכלוף מיקי זוהר:

לא נורא, אנחנו נותנים לו עוד שבועיים.

שולי מועלם-רפאלי (הבית היהודי):

למה לגרור את זה?

היו"ר מכלוף מיקי זוהר:

לא נגרור את זה. היועץ המשפטי טוען שזה מעט מאוד. אבל אנחנו הולכים על זה.
שלושה שבועות כדי לגמור את החוק – מי בעד?

שולי מועלם-רפאלי (הבית היהודי):

לא לגמור, אלא לקיים דיון.

היו"ר מכלוף מיקי זוהר:

לא, לסיים.

רועי פולקמן (כולנו):

מה זה "לסיים"? ומה אם צריך שם שלושה או עשרה דיונים?

היו"ר מכלוף מיקי זוהר:

אני קובע שלושה שבועות לסיום הדיון.

קריאות:

- - -

היו"ר מכלוף מיקי זוהר:

חודש לסיום הדיון.

מרדכי יוגב (הבית היהודי):

חודש להעברה לקריאה ראשונה.

היו"ר מכלוף מיקי זוהר:

אוקיי. מי בעד חודש לסיום הדיון?

רועי פולקמן (כולנו):

לא לסיום. אמרו שבועיים או שלושה לקיום הדיון.

שולי מועלם-רפאלי (הבית היהודי):

לא, רועי, לא שלושה.

דן מרזוק:

סמכות ועדת הכנסת לפי תקנון הכנסת היא לקצוב זמן לוועדה להביא את הדיונים
לסיום. זו הסמכות של ועדת הכנסת.

היו"ר מכלוף מיקי זוהר:

בסדר, חודש לסיום הדיון. מי בעד? מי נגד? מי נמנע?

הצבעה

בעד ההצעה – רוב

נגד – מיעוט

נמנעים –

ההצעה לסיים את דיוני ועדת העבודה, הרווחה והבריאות בהצעת חוק הביטוח
הלאומי (תיקון – העלאת גיל פטור משתלום לביטוח לאומי לתלמיד במוסד לימודי
לפני גיוסו לצה"ל), התשע"ז-2016, בתוך חודש נתקבלה.

היו"ר מכלוף מיקי זוהר:

ההצעה התקבלה.

קביעת ועדה לדיון בהצעת חוק יסוד: הממשלה (תיקון – הטלת התפקיד להרכבת
הממשלה על ראש המפלגה) (פ/5888/20), של חה"כ דוד אמסלם

היו"ר מכלוף מיקי זוהר:

סעיף ג', קביעת ועדה לדיון בהצעת חוק מעניינת, חוק יסוד: הממשלה (תיקון –
הטלת התפקיד להרכבת הממשלה לראש המפלגה), של חברי חבר הכנסת דוד אמסלם. כן,
חבר הכנסת חסון, מה יש לך לומר בעניין החוק?

יואל חסון (המחנה הציוני):

אני התרעתי ואמרתי לך, אדוני, יותר מפעם אחת: אנא ממך, תתאם את הדברים
מבעוד מועד.

היו"ר מכלוף מיקי זוהר:

לגבי מה?

יואל חסון (המחנה הציוני):

לגבי הרכב הוועדה.

היו"ר מכלוף מיקי זוהר:

לגבי הקמת הוועדה?

יואל חסון (המחנה הציוני):

לא, אני לא מצפה שתתייעץ על הקמת הוועדה, זו החלטה שלך ואם יהיה לך רוב זה
יעבור. אני מתנגד לזה כמובן; זה עוד פעם השיטה של המצאת ועדות כדי לאפשר
לכם לקדם דברים במסלול שאתם רוצים. לדעתי זה ביזוי של הכנסת. מה שאתם עשיתם
מוועדת הכנסת בקדנציה הזאת זה ביזוי של עבודת הכנסת, ביזוי של עבודה
פרלמנטרית טהורה כפי שצריכה להיות, ואתם בושה בעניין הזה.

לגבי הרכב הוועדה ומספר החברים לא הייתה שום התדיינות עם האופוזיציה, לא
פניתם אליי, לא שאלתם אותי, אני לא יודע מה אתם הולכים להציג כאן - - -

פנינה תמנו (יש עתיד):

תהיה קשוב בבקשה, אדוני היושב-ראש.

היו"ר מכלוף מיקי זוהר:

אני קשוב. בגלל זה את גם התמנית, באורח פלא, לדיון הזה.

יואל חסון (המחנה הציוני):

דבר ראשון, אני מצפה שהרכב הוועדה יהיה ביחס של הקואליציה-אופוזיציה בכנסת
היום. דבר שני, אני מצפה שהייצוג של האופוזיציה יהיה בהתייעצות איתנו, כולל
השמות וכולל המספרים.

דוד אמסלם (הליכוד):

אני אענה ליואל. אנחנו עובדים בדיוק לפי התקנון. כל ועדה אמורה לשלוח שישה
אנשים, והיות - - -

היו"ר מכלוף מיקי זוהר:

אני רוצה את תשובתך, טיבי.

דוד אמסלם (הליכוד):

- - - לפי התקנון לא יכולים לחלק את זה אחרת.

לגבי מה שאמרת, אנחנו שמנו את כל סיעות הבית בוועדה הזו. לכל מפלגה הרכבנו
בסופו של דבר בשתי הוועדות - - -

פנינה תמנו (יש עתיד):

אז איך זה שהשארתם בחוץ את יש עתיד?

היו"ר מכלוף מיקי זוהר:

אתם בפנים, אתם תהיו בדיון, הכנסתי אותך.

יואל חסון (המחנה הציוני):

אני רוצה לראות מה הרכב הוועדות.

דוד אמסלם (הליכוד):

יואל, אני רוצה להגיד לך לגבי הביזיון. כשאנחנו הבאנו את נאוה בוקר להצבעה
על פי ההסכמים, אתם התנגדתם לבחירה שלה.

יואל חסון (המחנה הציוני):

איזה הסכמים?

דוד אמסלם (הליכוד):

תתאר לך שאנחנו היינו מצביעים בכנסת נגד בחירה של אחד מסגני היושב-ראש, תאר
לך מה היית אומר. ופה אתם הצבעתם נגד.

יואל חסון (המחנה הציוני):

איזה הסכם היה?

דוד אמסלם (הליכוד):

זה החלוקה בכנסת. הרי יש חלוקה בכנסת - - -

היו"ר מכלוף מיקי זוהר:

לגבי מינוי סגנים של יושב-ראש הכנסת.

דוד אמסלם (הליכוד):

רגע, תן לי שנייה. יש בכנסת חלוקה בין קואליציה לאופוזיציה – ואתה בחוצפתך,
וכל המפלגה שלך, הצבעתם נגד מינוי שלנו. לא הצלחתי להבין את זה. נניח שלא
היה עובר, מה היינו עושים? מביאים מישהו אחר? וגם אז הייתם מצביעים נגד?

היו"ר מכלוף מיקי זוהר:

זה לא יכול להיות אוטומטי, חבר הכנסת חסון.

דוד אמסלם (הליכוד):

אז אני אומר לך, טול קורה מבין עיניך. תשתדל לפחות להיות בן אדם אובייקטיבי
בטיעונים. אם טענת א', תמשיך עד הסוף. אבל אתה משחק את המשחק לפי מה שמתאים
לך. אני רואה את זה כחוצפה שלך, כעזות מצח שלך. שברת שם את כל הכללים
האפשריים.

יואל חסון (המחנה הציוני):

אני אענה לך, אדוני יושב-ראש הקואליציה. אני האדם הכי לא אובייקטיבי פה.
אני ממש לא אובייקטיבי, יש לי משימה ויש לי מטרה: להפריע לקואליציה הזאת
בהתנהלותה.

דוד אמסלם (הליכוד):

מה זה קשור?

יואל חסון (המחנה הציוני):

יש לנו מטרה להכשיל דברים שאנחנו חושבים שהם לא נכונים, ואנחנו נקבל את
ההחלטות שלנו באותה דרך. אני לא מכיר שום סיכום. יש החלטה של ועדת הכנסת על
כמות סגני יושב-ראש הכנסת, ואנחנו כאופוזיציה יכולים להחליט שאנחנו בעד
פלוני או בעד אלמוני, זה הכול.

דוד אמסלם (הליכוד):

יואל, אני אגיד לך משה. אנחנו, הרי יש לנו רוב, ואנחנו יכולים לא לתת לכם
אפילו אחד.

יואל חסון (המחנה הציוני):

אתם יכולים לעשות הכול, הוכחתם את זה.

דוד אמסלם (הליכוד):

יואל, אתה לא בא להפריע, אתה שובר כללי משחק של הכנסת, אתה מבזה את הכנסת.

יואל חסון (המחנה הציוני):

וזה שאתם מקימים פה ועדות מיוחדות על ימין ועל שמאל זה לא לשבור את הכללים
של הכנסת? או זה שאתם מעבירים חוקים לוועדות שנוח לכם, כדי שבני בגין לא
יהיה חבר בוועדה – זה לא שבירת הכללים? אז תעשה לי טובה.

דוד אמסלם (הליכוד):

לא, אנחנו עובדים לפי התקנון - - -

יואל חסון (המחנה הציוני):

בטח, בטח. גם אני. עשיתי משהו שאסור לי?

דוד אמסלם (הליכוד):

אנחנו עובדים לפי התקנון ולפי האינטרסים של הקואליציה, וזה לגיטימי.

יואל חסון (המחנה הציוני):

אני פועל לפי האינטרסים של האופוזיציה.

דוד אמסלם (הליכוד):

רק שנייה. אתה שברת פה את הכללים - - -

היו"ר מכלוף מיקי זוהר:

טוב, חברים, הכול ברור, בואו נתקדם. חבר הכנסת טיבי, לפי שאני מרשה לך לדבר
יש לי שאלה: מהי עמדת הרשימה המשותפת לגבי החוק הזה?

אחמד טיבי (הרשימה המשותפת):

אנחנו הצבענו נגד החוק הזה.

היו"ר מכלוף מיקי זוהר:

מה זה "הצבענו נגד"? האם סיעת הרשימה המשותפת היא נגד החוק הזה?

אחמד טיבי (הרשימה המשותפת):

היא נגד החוק, כי הוא - - -

היו"ר מכלוף מיקי זוהר:

אז משהו לא מסתדר לי, כי איימן עודה לא הצביע בחוק הזה.

אחמד טיבי (הרשימה המשותפת):

כולנו הצבענו נגד החוק הזה, כל מי שהיה במליאה, 12 איש.

היו"ר מכלוף מיקי זוהר:

אז למה איימן עודה לא הצביע בחוק הזה? האם הוא חולם על יום בו יטילו עליו
את הרכבת הממשלה?

אחמד טיבי (הרשימה המשותפת):

כולנו, כולל איימן, נגד החוק הזה - - -

היו"ר מכלוף מיקי זוהר:

למה איימן לא הגיע להצבעה?

שולי מועלם-רפאלי (הבית היהודי):

מיקי.

היו"ר מכלוף מיקי זוהר:

מה, אסור לי לשאול שאלות בכנסת?

אחמד טיבי (הרשימה המשותפת):

כולנו, כולל איימן, 13 איש, נגד החוק הזה, כי הוא פוגע בסמכויות הנשיא. זה
חוק פרסונלי נגד נשיא המדינה. תתביישו לכם.

יואל חסון (המחנה הציוני):

צודק.

היו"ר מכלוף מיקי זוהר:

אנחנו צריכים להתבייש, אתה אומר? איימן עודה צריך להתבייש, אדוני חבר הכנסת
טיבי, שמשתייך לרשימה שלו. הוא צריך להתבייש שהוא לא בא להצביע בחוק הזה,
אז אל תבוא אלינו בטענות.

דוד אמסלם (הליכוד):

הם מנסים לחבל בדבר שהוא ברור מאליו. חוצפה ועזות מצח. הרי הכול אצלכם זה
פרסונלי.

יואל חסון (המחנה הציוני):

אני לא יודע אם להאמין לידך הימנית או לידך השמאלית כשאתה מדבר למשותפת.

דוד אמסלם (הליכוד):

אפילו טיעון הגיוני אין לכם - - -

היו"ר מכלוף מיקי זוהר:

טוב, די. להלן הרכב הוועדה. מטעם ועדת הכנסת: חבר הכנסת דודי אמסלם
יושב-ראש הוועדה, חבר הכנסת מיקי זוהר, חבר הכנסת דוד ביטן, חבר הכנסת יואב
בן צור, חברת הכנסת פנינה תמנו שטה וחבר הכנסת רוברט אילטוב. מטעם ועדת
חוקה: חבר הכנסת ניסן סלומינסקי, חבר הכנסת אורי מקלב, חברת הכנסת טלי
פלוסקוב, חבר הכנסת יוסף ג'בארין, חברת הכנסת מיכל רוזין, וחברת הכנסת או
חבר הכנסת, אחד משלושתם – יעל גרמן, שטרן או קארין אלהרר.

<< דובר >> יואל חסון (התנועה): << דובר >>

כמה ייצוג קיבל המחנה הציוני?

<< דובר >> לאה פדידה (העבודה הישראלית): << דובר >>

אין אף אחד.

<< דובר >> יואל חסון (התנועה): << דובר >>

זה נראה לך הגיוני?

<< יור >> היו"ר מכלוף מיקי זוהר: << יור >>

אז מי בחוקה מהמחנה הציוני?

<< דובר >> יואל חסון (התנועה): << דובר >>

רויטל תהיה מחוקה.

<< יור >> היו"ר מכלוף מיקי זוהר: << יור >>

יש את מרב מיכאלי, רויטל סויד. או רויטל או מרב.

<< דובר >> יואל חסון (התנועה): << דובר >>

רויטל.

<< יור >> היו"ר מכלוף מיקי זוהר: << יור >>

בסדר, אז רויטל סויד.

<< דובר >> יואל חסון (התנועה): << דובר >>

רגע, כמה זה? 12 חברים?

<< יור >> היו"ר מכלוף מיקי זוהר: << יור >>

כן.

<< דובר_המשך >> יואל חסון (התנועה): << דובר_המשך >>

וכמה היחס?

<< יור >> היו"ר מכלוף מיקי זוהר: << יור >>

שש לעומת ארבע.

<< קריאה >> קריאות: << קריאה >>

- - -

<< דובר >> יואל חסון (התנועה): << דובר >>

אני חושב שצריך להגדיל את הוועדה ולתת יותר בוועדת הכנסת מוועדת החוקה.

<< יור >> היו"ר מכלוף מיקי זוהר: << יור >>

להגדיל ל-14 חברים?

<< דובר_המשך >> יואל חסון (התנועה): << דובר_המשך >>

כן.

<< יור >> היו"ר מכלוף מיקי זוהר: << יור >>

תגיד לי, מה זה פה, החוק להצלת מדינת ישראל? טוב, מי בעד ההרכב כפי שהוקרא?
מי נגד? טיבי, לפחות - - -

<< דובר >> אחמד טיבי (הרשימה המשותפת): << דובר >>

לא, אתם לא התייעצתם איתי. מקובל להתייעץ.

<< יור >> היו"ר מכלוף מיקי זוהר: << יור >>

אז אתה בעצם מצביע המינוי שלך. יפה. מי נמנע?

הצבעה

בעד ההרכב המוצע – רוב

נגד – מיעוט

נמנעים – אין

ההרכב המוצע לדיון בוועדת חוק יסוד: הממשלה (תיקון – הטלת התפקיד להרכבת
ממשלה על ראש המפלגה) נתקבל.

<< יור >> היו"ר מכלוף מיקי זוהר: << יור >>

ההחלטה התקבלה.

<< דובר >> פנינה תמנו (יש עתיד): << דובר >>

אדוני היושב-ראש, כדי למנוע את האי-הבנות – ואנחנו יודעים מה היה מאחורי
הקלעים – אני מצטרפת לדברים של חבר הכנסת חסון ומבקשת שבפעם הבאה זה יהיה
גם בידיעת יש עתיד.

<< יור >> היו"ר מכלוף מיקי זוהר: << יור >>

יש עתיד? האם יש משבר בתוך האופוזיציה?

<< דובר_המשך >> פנינה תמנו (יש עתיד): << דובר_המשך >>

לא, אין משבר, אתה הבנת בדיוק על מה אני מדברת.

<< דובר >> אחמד טיבי (הרשימה המשותפת): << דובר >>

אני רוצה רוויזיה על ההרכב. אני מבקש לדחות את זה לעוד שבועיים.

<< יור >> היו"ר מכלוף מיקי זוהר: << יור >>

נשמעה הרוויזיה ונצביע עליה בקרוב מאוד. אני תכף אעדכן את השעה.

<< נושא >> בקשת הממשלה להקדמת הדיון בהצעות החוק הבאות, לפני הקריאה
ראשונה:

1.הצעת חוק שירות ביטחון (תיקון מס' 7 והוראת שעה) (שירות במשטרה ושירות
מוכר) (תיקון מס' 16), התשע"ט-2018 (מ/1282)

2.הצעת חוק שירות ביטחון (הוראת שעה) (הצבת יוצאי צבא בשירות בתי הסוהר)
(תיקון מס' 8), השתע"ט-2018, (מ/1283) << נושא >>

<< יור >> היו"ר מכלוף מיקי זוהר: << יור >>

אנחנו עוברים לנושא הבא, בקשת הממשלה להקדמת הדיון בהצעות החוק הבאות, לפני
קריאה ראשונה: הצעת חוק שירות הביטחון (תיקון מס' 7 והוראת שעה) (שירות
במשטרה ושירות מוכר); והצעת חוק שירות הביטחון (הצבת יוצאי צבא בשירות בתי
הסוהר). ליאור יסביר בקצרה.

<< דובר >> ליאור חיימוביץ: << דובר >>

אני אציג את החוקים בשם משרד הביטחון. אלה הוראות שמאפשרות להציב חיילי
סדיר בגופי ביטחון – שירות בתי הסוהר והמשטרה. מדובר בחידוש שלא הוראות שעה
שמתחדשות מדי שלוש שנים כבר הרבה מאוד שנים. מדובר בכ-1,800 חיילי חובה
שמוצבים בגופים הללו ומשמשים בתפקידי ביטחון. הממשלה מבקשת להאריך את הוראת
השעה כדי להמשיך את ההסדר הזה, שפוקע בסוף השנה.

<< דובר >> דוד אמסלם (הליכוד): << דובר >>

יש לי הערה לעניין הזה. אני חושבת שההוראה הזאת היא מ-2005.

<< דובר >> ליאור חיימוביץ: << דובר >>

נכון.

<< דובר >> דוד אמסלם (הליכוד): << דובר >>

אומנם נצביע עבור זה, אבל תביאו את זה כבר כהוראת קבע.

<< דובר >> ליאור חיימוביץ: << דובר >>

את זה אפשר לעשות בוועדת החוץ והביטחון.

<< דובר >> דוד אמסלם (הליכוד): << דובר >>

אז תגמרו עם זה וזהו.

<< דובר >> פנינה תמנו (יש עתיד): << דובר >>

דודי, אני דווקא חולקת על זה. כל הסיפור של חיילים שמשרתים בשב"ס – אנחנו
ראינו שיש לא מעט טענות על הטיפול באותם חיילים. אנחנו גם יודעים על אילו
אוכלוסיות מדובר. לכן אני לא בטוחה שנכון להביא את זה כהוראה קבוע, אלא
אולי עדיף הוראת שעה, כדי שתיקחו לתשומת ליבכם לנושא ותיתנו את מלוא הסיוע
והבדיקה והפיקוח לטובת החיילים האלה.

<< דובר >> ליאור חיימוביץ: << דובר >>

את זה אנחנו עושים בלי קשר.

<< יור >> היו"ר מכלוף מיקי זוהר: << יור >>

אוקיי, אני רוצה לעבור להצבעה. מי בעד מתן הפטור? מי נגד? מי נמנע?

הצבעה

בעד בקשת הממשלה – רוב

נגד – מיעוט

בקשה הממשלה להקדמת הדיון בשתי הצעות החוק האמורות לפני הקריאה הראשונה
נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> בקשת הממשלה להעברת הדיון בהצעת חוק להסדר ההימורים בספורט
(תיקון מס' 14 והוראת שעה), התשע"ט-2018 (מ/1278) מוועדת הכספים לדיון
בוועדה אחרת << נושא >>

<< יור >> היו"ר מכלוף מיקי זוהר: << יור >>

סעיף אחרון לסדר היום: בקשת הממשלה להעברת הדיון בהצעת חוק להסדר ההימורים
בספורט מוועדת הכספים לדיון בוועדה אחרת. הדיון היה אמור להיות בוועדת
הכספים, גפני החליט שהוא לא ממשיך בחוק, והחוק צריך היה לעבור לוועדת
החינוך, אבל גם שם התעוררו מחלוקות כלשהן, ובסוף הוחלט על ועדה משותפת
בראשותי.

<< דובר >> רועי פולקמן (כולנו): << דובר >>

סליחה, אבל היה סיכום על ועדת החינוך.

<< יור >> היו"ר מכלוף מיקי זוהר: << יור >>

מרגי גם לא רצה. גם למרגי היו איזשהם עניינים. לאחר מכן מירי החליטה לייצר
את הוועדה המשותפת הזאת, שאני אעמוד בראשה.

<< דובר_המשך >> רועי פולקמן (כולנו): << דובר_המשך >>

אז אני מבקש לא להצביע על זה כרגע. היה לנו סיכום מסוים, וישב איתי מנכ"ל
משרד התרבות וסיכמו על ועדת החינוך. לכן אני רוצה לחכות עם ההצבעה הזאת, כי
זאת פעם ראשונה שאנחנו שומעים על זה. אני לא מתנגד, זה לא אישי, אבל בכל
זאת אני מבקש לדחות את זה, כי היה סיכום אחר.

<< יור >> היו"ר מכלוף מיקי זוהר: << יור >>

יושב-ראש הקואליציה, מה אתה אומר?

<< דובר >> רועי פולקמן (כולנו): << דובר >>

דודי, היה סיכום ודיברו איתי מהמשרד של רגב על זה שזה עובר לוועדת החינוך,
ועכשיו אני שומע בפעם הראשונה שזה יידון בוועדה חדשה ובהרכב אחר.

<< דובר >> דוד אמסלם (הליכוד): << דובר >>

על מה מדובר?

<< דובר >> רועי פולקמן (כולנו): << דובר >>

יש פה משמעויות תקציביות כבדות.

<< דובר >> דוד אמסלם (הליכוד): << דובר >>

איפה הם רוצים את זה? בוועדת חינוך?

<< יור >> היו"ר מכלוף מיקי זוהר: << יור >>

כן, אבל אני לא שם את זה בוועדת החינוך. זה יהיה בוועדה משותפת לחינוך
וכספים ואני אעמוד בראשה, זה מאסט.

<< דובר >> רועי פולקמן (כולנו): << דובר >>

הסיכום היה חינוך, דודי. זה מה שרגב סיכמה איתנו.

<< דובר >> שולי מועלם-רפאלי (הימין החדש): << דובר >>

אל תצביע על זה עכשיו, זה אירוע בתוך הקואליציה, בוא נסגור את זה בהנהלת
הקואליציה בצהריים.

<< יור >> היו"ר מכלוף מיקי זוהר: << יור >>

טוב, אז אני מודיע שכדי שהדיון יעבור בצורה אחראית, רצינית ומקצועית, כאשר
יש הבנה שבכל מה שקשור בנושא של ספורט צריך לקיים את הוועדה המשותפת של
כספים וחינוך... אם אני אעמוד בראש הוועדה, החוק הזה באמת יעבור בצורה
טובה. אני מגיע משם, אני מכיר את התחום הזה - - -

<< דובר >> שולי מועלם-רפאלי (הימין החדש): << דובר >>

הימורים?

<< יור >> היו"ר מכלוף מיקי זוהר: << יור >>

לא, ספורט.

<< דובר >> שולי מועלם-רפאלי (הימין החדש): << דובר >>

אני שאלתי בתדהמה, שיהיה ברור לפרוטוקול.

<< דובר >> פנינה תמנו (יש עתיד): << דובר >>

אדוני היושב-ראש, מתי אתה מפרסם את שמות החברים בוועדה?

<< דובר >> יואל חסון (התנועה): << דובר >>

לא, יש רוויזיה.

<< יור >> היו"ר מכלוף מיקי זוהר: << יור >>

מי הגיש את הרוויזיה? טיבי, לא?

<< דובר >> אחמד טיבי (הרשימה המשותפת): << דובר >>

אני מבטל אותה.

<< יור >> היו"ר מכלוף מיקי זוהר: << יור >>

טיבי משך את הרוויזיה.

<< דובר >> רוברט אילטוב (ישראל ביתנו): << דובר >>

אז אני מגיש.

<< יור >> היו"ר מכלוף מיקי זוהר: << יור >>

אני אגיד לך משהו, אתה תהיה במאבקים איתנים בתוך הסיעה שלך מול עודד פורר,
שכנראה לא יוכל לחוקק היום את החוק שלו לקריאה שנייה ושלישית בגלל הרוויזיה
הזאת. אבל אנחנו נדבר על זה.

אז מה שאני רוצה לומר זה כך, חבר הכנסת פולקמן. אני מקווה שזאת תהיה ההחלטה
של הנהלת הקואליציה, ובמידה ולא – תדברו איתי ונראה מה עושים הלאה.

<< דובר >> רועי פולקמן (כולנו): << דובר >>

בסדר גמור.

<< דובר >> דוד אמסלם (הליכוד): << דובר >>

למתי אתה רוצה לקבוע את הרוויזיה?

<< דובר >> יואל חסון (התנועה): << דובר >>

אבל הוא אמר שהוא משך.

<< יור >> היו"ר מכלוף מיקי זוהר: << יור >>

לא, אילטוב הגיש במקומו.

<< דובר >> יואל חסון (התנועה): << דובר >>

על מה, רוברט? על גדעון סער?

<< יור >> היו"ר מכלוף מיקי זוהר: << יור >>

כן. אבל יש לי בעשר דיון על חוק קיצור עונש למחבלים, שזה חוק חשוב, ואחר כך
יש נשיאות. אז נראה, אולי אני אעצור את החוק של קיצור עונש מחבלים כדי לדון
ברוויזיה. אז אני לא יכול להגיד עכשיו.

<< דובר >> רוברט אילטוב (ישראל ביתנו): << דובר >>

תעצור, בבקשה.

<< יור >> היו"ר מכלוף מיקי זוהר: << יור >>

לא, לא אמרתי שאני אעצור, אמרתי שאני אבלום.

<< דובר >> רוברט אילטוב (ישראל ביתנו): << דובר >>

תעצור, ידידי, תעצור. ההודעה לתקשורת כבר יוצאת.

<< יור >> היו"ר מכלוף מיקי זוהר: << יור >>

אנחנו נעשה את זה בסביבות השעה אחת-עשרה כנראה. הישיבה נעולה.

<< סיום >> הישיבה ננעלה בשעה 09:55. << סיום >>
