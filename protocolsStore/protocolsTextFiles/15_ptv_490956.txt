פרוטוקולים/ועדת הכנסת/2197

ירושלים, כ"ט בחשון, תשס"א

27 בנובמבר, 2000

הכנסת החמש-עשרה נוסח לא מתוקן

מושב שלישי

פרוטוקול מס' 137

מישיבת ועדת הכנסת

יום רביעי, כ"ד בחשון התשס"א (22.11.2000), שעה 10:45

נכחו:

חברי הוועדה:

סאלח טריף – היו"ר

יולי אדלשטיין

אליהו בן-מנחם

זהבה גלאון

משה גפני

עבד אלמאלכ דהאמשה

אליעזר זנדברג

שאול יהלום

אמנון כהן

אופיר פינס-פז

יאיר פרץ

עמיר פרץ

ראובן ריבלין

מאיר שטרית

מוזמנים:

חברת הכנסת קולט אביטל

חבר הכנסת בנימין אלון

חבר הכנסת אלי גולדשמידט

חבר הכנסת נסים דהן

חבר הכנסת דוד טל

חבר הכנסת נחום לנגנטל

חבר הכנסת יצחק כהן

חבר הכנסת מיכאל נודלמן

חבר הכנסת יצחק סבן

חבר הכנסת משה רז

חבר הכנסת ויצמן שירי

חבר הכנסת שלום שמחון

יועץ משפטי:

צבי ענבר

מנהלת הוועדה:

אתי בן-יוסף

קצרנית:

חנה אלטמן

סדר היום:

1 – רוויזיה על החלטת הוועדה בדבר קביעת ועדת העבודה, הרווחה והבריאות
לדיון בהצעת חוק התאמת שעות עבודה ומנוחה לצרכי המשק והחברה – הצעת חבר
הכנסת נ' לנגנטל;

2 – רוויזיה על החלטת הוועדה בדבר העברת הצעת חוק שעות עבודה ומנוחה – הצעת
חבר הכנסת מ' גפני, מוועדת הכלכלה לדיון בוועדת העבודה, הרווחה והבריאות;

3 – הצעת חוק הכנסת (מספר חברי ועדות בתקופת כהונתה של הכנסת החמש עשרה),
התשס"א-2000 – הכנה לקריאה שנייה ולקריאה שלישית.

רוויזיה על החלטת הוועדה בדבר קביעת ועדת העבודה, הרווחה והבריאות

לדיון בהצעת חוק התאמת שעות עבודה ומנוחה לצרכי המשק והחברה – הצעת חה"כ נ'
לנגנטל

היו"ר סאלח טריף:

בוקר טוב, אני מתכבד לפתוח את ישיבת ועדת הכנסת. הנושא הראשון בסדר יומנו
הוא רוויזיה על החלטת הוועדה בדבר קביעת ועדת העבודה, הרווחה והבריאות
לדיון בהצעת חוק התאמת שעות עבודה ומנוחה לצרכי המשק והחברה, הצעת חבר
הכנסת נחום לנגנטל.

רשות הדיבור לחבר הכנסת אליעזר זנדברג.

אליעזר זנדברג:

אדוני היושב ראש, שני הנושאים הראשונים שעל סדר היום הם נושאים שאני ביקשתי
ואני שב ומבקש לדחות את ההצבעה עליהם ליום שלישי. שתי הצעות החוק נוגעות
לחבר הכנסת פורז, יושב ראש ועדת הכלכלה, - - -

קריאות:

הוא היה כאן ודיבר עליהן.

אליעזר זנדברג:

הוא ביקש להיות נוכח בישיבה כדי שהוא יוכל לומר את דברו - - -

קריאות:

הוא כבר עשה זאת.

אליעזר זנדברג:

אינני סבור שייגרם נזק מהותי לעניין אם ההצבעה תתקיים ביום שלישי, כאשר חבר
הכנסת פורז יהיה בארץ.

היו"ר סאלח טריף:

חבר הכנסת פורז היה כאן במהלך הדיונים הקודמים שקיימנו כאשר עסקנו בנושא
הזה ואילו עתה אנחנו מדברים על רוויזיה לאחר התייעצות סיעתית. כאמור, הוא
אמר את מה שהוא רצה לומר ואני - - -

אופיר פינס-פז:

אם הוא דיבר – זה בסדר.

היו"ר סאלח טריף:

אי אפשר לחכות עד בואו כדי לקיים את ההצבעה על הרוויזיה. יש גבול לכל דבר.

אופיר פינס-פז:

אני מבקש לומר לחבר הכנסת לנגנטל שכדי לבדוק את העניין הכלכלי כי אז צריך
לעשות זאת או בוועדת הכספים או בוועדת הכלכלה.

בנימין אלון:

אני למדתי מחבר הכנסת גולדשמידט שכאשר עומדים להצביע על רוויזיה, לא
מקיימים דיון.

קריאות:

  - - -

היו"ר סאלח טריף:

רבותיי אני מעמיד להצבעה את הבקשה לרוויזיה על החלטת הוועדה בדבר קביעת
ועדת העבודה, הרווחה והבריאות לדיון בהצעת חוק התאמת שעות עבודה ומנוחה
לצרכי המשק והחברה, של חבר הכנסת נחום לנגנטל. נא להצביע.

הצבעה

בקשת הרוויזיה נדחתה.

היו"ר סאלח טריף:

בקשת הרוויזיה נדחתה. הדיון בהצעת חוק התאמת שעות עבודה ומנוחה לצרכי המשק
והחברה, יתקיים בוועדת העבודה, הרווחה והבריאות.

נעבור לסעיף הבא בסדר יומנו – רוויזיה על החלטת הוועדה בדבר העברת הצעת חוק
שעות עבודה ומנוחה – הצעת חבר הכנסת גפני – מוועדת הכלכלה לדיון בוועדת
העבודה, הרווחה והבריאות.

רוויזיה על החלטת הוועדה בדבר העברת הצעת חוק שעות עבודה ומנוחה –

הצעת חבר הכנסת מ' גפני – מוועדת הכלכלה לדיון בוועדת העבודה, הרווחה
והבריאות

אליעזר זנדברג:

זאת הרוויזיה שחבר הכנסת פורז ביקש.

היו"ר סאלח טריף:

אני מעמיד את הבקשה לרוויזיה על החלטת הוועדה בדבר העברת הצעת חוק שעות
עבודה ומנוחה – הצעת חבר הכנסת משה גפני, מוועדת הכלכלה לדיון בוועדת
העבודה, הרווחה והבריאות. אני מבקש מכל מי שהוא בעד הרוויזיה – שירים את
ידו.

הצבעה

הבקשה לרוויזיה נדחתה.

היו"ר סאלח טריף:

הרוויזיה לא התקבלה. על הצעת חוק שעות עבודה ומנוחה – הצעתו של חבר הכנסת
משה גפני, ידונו בוועדת העבודה, הרווחה והבריאות.

קריאות:

- - -

היו"ר סאלח טריף:

נעבור לנושא הבא בסדר היום - הצעת חוק הכנסת (מספר חברי ועדות בתקופת
כהונתה של הכנסת החמש עשרה), התשס"א-2000.

הצעת חוק הכנסת

(מספר חברי ועדות בתקופת כהונתה של הכנסת החמש עשרה), התשס"א-2000

היו"ר סאלח טריף:

אני מביא בפניכם להצבעה את הצעת החוק שלא היתה כלולה בסדר היום שלנו,
שהתקבלה אתמול בקריאה ראשונה, - הצעת חוק הכנסת (מספר חברי ועדות בתקופת
כהונתה של הכנסת החמש עשרה), התשס"א-2000.

משה גפני:

אנחנו מבקשים להכניס בה הסתייגות.

היו"ר סאלח טריף:

נא להצביע.

הצבעה

אושר.

היו"ר סאלח טריף:

אדוני היועץ המשפטי, האם זה בסדר?

צבי ענבר:

כהוספת נושא בסדר היום זה בסדר.

היו"ר סאלח טריף:

תודה. אבקש מגברת ארבל אסטרחן לקרוא באזנינו את הצעת החוק.

ארבל אסטרחן:

"הצעת חוק הכנסת (מספר חברי ועדות בתקופת כהונתה של הכנסת החמש עשרה),
התשס"א-2000.

1.  על אף הוראות סעיף 3 לחוק הכנסת, התשנ"ד-1994, בתקופת כהונתה של הכנסת
    החמש עשרה מספר החברים בוועדת הכספים של הכנסת לא יעלה על עשרים, מספר
    החברים בוועדת החוקה, חוק ומשפט של הכנסת לא יעלה על תשעה עשר ומספר
    החברים בוועדת החוץ והביטחון של הכנסת לא יעלה על שמונה עשר.".

היו"ר סאלח טריף:

רבותיי, זאת הצעת החוק, אתם יודעים למה היא מיועדת, ואני מעמיד אותה להצבעה
לשם העברתה לקריאה שנייה ולקריאה שלישית.

הצבעה

ההצעה להעביר את הצעת החוק לקריאה שנייה ולקריאה שלישית אושרה.

היו"ר סאלח טריף:

העברת הצעת החוק לקריאה שנייה ולקריאה שלישית אושרה פה אחד. תודה.

משה גפני:

אני מבקש להגיש הסתייגות.

היו"ר סאלח טריף:

מי שמבקש להגיש הסתייגות – שיירשם עכשיו.

בנימין אלון:

אדוני יושב ראש הישיבה, היו כמה דברים קטנים שאינם קשורים לחוק והם: שלושה
ממלאי מקום, זה לא קשור לשום חקיקה, - - -

ראובן ריבלין:

עד שלא יהיה לכם - - -

בנימין אלון:

הגענו להסכמה על חבר ועל ממלא מקום.

ראובן ריבלין:

אני נותן לכם ממלא מקום בוועדת הכספים - - -

בנימין אלון:

הושג בהסכמה סגן יושב ראש הכנסת, דבר שלא בוצע ואשר הוועדה צריכה להחליט
עליו והיה עוד דבר, שאנחנו מקבלים חבר בוועדת הפנים ואיכות הסביבה ולצורך
כך צריך להוציא משם מישהו.

סאלח טריף:

אנחנו נאשר את החוק ביום שני.

בנימין אלון:

אני מבקש שתעשה זאת עוד היום כי עכשיו אני אביא את ההצעה לדפוס.

הישיבה ננעלה בשעה 11:00
