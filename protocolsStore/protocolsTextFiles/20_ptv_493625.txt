הכנסת העשרים

מושב רביעי

פרוטוקול מס' 348

מישיבת ועדת הכנסת

יום ראשון, ל' בניסן התשע"ח (15 באפריל 2018), שעה 15:00

סדר היום:

בחירת ממלא מקום ליו"ר הכנסת בעת העדרו מהארץ.

נכחו:

חברי הוועדה:

מכלוף מיקי זוהר – היו"ר

מוזמנים:

מזכירת הכנסת ירדנה מלר-הורוביץ

מנהלת הוועדה:

אתי בן יוסף

רישום פרלמנטרי:

שלומית כהן

בחירת ממלא מקום ליו"ר הכנסת בעת העדרו מהארץ

היו"ר מכלוף מיקי זוהר:

אני מתכבד לפתוח את ועדת הכנסת. השתדלנו לא לעשות דיונים במהלך הפגרה, אבל
יש דיונים שאי אפשר למנוע, ואנחנו עורכים על כן את הדיון הזה. דיון קצר
מאוד, שנועד לבחור ממלא מקום ליושב-ראש הכנסת בעת העדרו מן הארץ, בהתאם
למכתב שהגיע לשולחני מירדנה מלר-הורוביץ, מזכירת הכנסת. היא הודיעני
שיושב-ראש הכנסת, חבר הכנסת יולי יואל אדלשטיין, עתיד לצאת את גבולות
המדינה ביום ראשון, ז' באייר התשע"ח, 22 באפריל, ולשוב ארצה ביום חמישי,
י"א באייר, 26 באפריל.

סעיף 20א.(א) לחוק יסוד: הכנסת קובע: יצא יושב ראש הכנסת את גבולות המדינה,
ימלא סגן ליושב ראש הכנסת את מקומו עד שישוב היושב ראש".

סעיף 20א.(ד) לחוק יסוד: הכנסת קובע: הסגן ליושב ראש שיכהן כממלא מקומו של
יושב ראש הכנסת הוא הסגן שנבחר לכך על ידי ועדת הכנסת. שזה אנחנו. לכן
אנחנו מכנסים את הישיבה.

יושב-ראש הכנסת המליץ על חברת הכנסת טלי פלוסקוב. אני בעדה גם כן. ולכן אני
לא יודע אם יש לי צורך להצביע, אני רק אומר שאני בעד פה אחד, שחברת הכנסת
טלי פלוסקוב תחליף את יולי אדלשטיין בעת העדרו מן הארץ. אני מניח שאין
מתנגדים. בזה תמה הישיבה. תודה רבה.

ירדנה מלר-הורוביץ:

תודה לכם שקיבלתם את המלצתו.

היו"ר מכלוף מיקי זוהר:

הישיבה נעולה.

הישיבה ננעלה בשעה 15:02.
