הכנסת העשרים

מושב שלישי

פרוטוקול מס' 237

מישיבת ועדת הכנסת

יום שלישי, כ"ג באדר התשע"ז (21 במרץ 2017), שעה 13:00

סדר היום:

הצעת חוק הפיקוח על שירותים פיננסיים (שירותים פיננסים מוסדרים) (תיקון מס'
4) (הפעלת מערכת לתיווך באשראי), התשע"ז-2017 (מ/1127)

נכחו:

חברי הוועדה:

יואב קיש – היו"ר

אמיר אוחנה

דוד ביטן

יואב בן צור

שולי מועלם-רפאלי

אברהם נגוסה

מוזמנים:

ברוך לוברט – סגן היועמ"ש, משרד האוצר

מנהלת הוועדה:

אתי בן יוסף

רישום פרלמנטרי:

שלומית כהן

הצעת חוק הפיקוח על שירותים פיננסיים (שירותים פיננסים מוסדרים) (תקיון מס'
4) (הפעלת מערכת לתיווך באשראי), התשע"ז-2017 (מ/1127)

היו"ר יואב קיש:

חברים, אני פותח את הדיון. אנחנו בבקשת הממשלה להקדמת הדיון בהצעת חוק
הפיקוח על שירותים פיננסיים (שירותים פיננסיים מוסדרים). נשמע את משרד
האוצר. בבקשה, משרד האוצר.

ברוך לוברט:

שלום, אדוני. אנחנו מבקשים להקדים את הדיון בהצעת החוק שעוסקת בהסדרה של
נושא האשראי. אנחנו נמצאים בתוך חקיקה שמיועדת להיכנס כבר ב-1 ביוני השנה
לתוקף. היא תעסוק בפיקוח והסדרה של נותני אשראי. אחד מהמקטעים של נותני
אשראי זה פלטפורמות P TO P. אלה פלטפורמות שמתווכות בין נותני אשראי למקבלי
אשראי.

היו"ר יואב קיש:

החוק הזה בא לפקח על הדבר הזה?

ברוך לוברט:

בא לפקח על הדבר הזה. הפיקוח נכנס לכל לתוקף של כל החוק, ב-1 ביוני. מכאן
הדחיפות. גם אם המקטע הזה אולי ייכנס בשלב יותר מאוחר, חשוב לנו להשלים את
כל ההסדרה שקשורה לפיקוח על נותני האשראי. מכאן הדחיפות.

היו"ר יואב קיש:

תודה. מישהו רוצה להתייחס? אנחנו בבקשת הממשלה לפטור מחובת הנחה לקריאה
ראשונה. אנחנו מעלים את זה להצבעה. מי בעד?

הצבעה

בעד בקשת הממשלה – 6

נגד – אין

נמנעים – אין

בקשת הממשלה לפטור מחובת הנחה נתקבלה.

היו"ר יואב קיש:

פה אחד. ההצעה התקבלה.

תודה. אני נועל את הישיבה.

הישיבה ננעלה בשעה 13:13.
