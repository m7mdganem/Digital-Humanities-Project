הכנסת השבע-עשרה נוסח לא מתוקן

מושב שלישי

פרוטוקול מס' 236

מישיבת ועדת הכנסת

שהתקיימה ביום רביעי, א' בסיון התשס"ח, (04/06/2008), בשעה 08:50

סדר היום:

בקשת חבר הכנסת מוחמד ברכה להקדמת הדיון בהצעת חוק הרשויות המקומיות (ביטול
איחוד המועצות המקומיות עוספיה ודלית אל-כרמל), התשס"ל-2008 (פ/3740/17.)
לפני הקריאה הטרומית

נכחו:

חברי הוועדה:

דוד טל – היו"ר

דוד אזולאי

אורי אריאל

זהבה גלאון

נאדיה חילו

אחמד טיבי

אסתרינה טרטמן

שלי יחימוביץ

שלמה מולה

יעקב מרגי

גדעון סער

מאיר פרוש

מנהלת הוועדה:

אתי בן יוסף

ייעוץ משפטי:

עו"ד ארבל אסטרחן

רשמת פרלמנטרית:

אתי אפלבוים

 

בקשת חה"כ מוחמד ברכה להקדמת הדיון בהצעת חוק הרשויות המקומיות (ביטול
איחוד המועצות המקומיות עוספיה ודליית אל-כ רמל), התשס"ח-2008

(פ/3470/17), פני הקריאה הטרומית.

היו"ר דוד טל:

בוקר טוב. אני מתכבד לפתוח את ישיבת ועדת הכנסת. על סדר היום: בקשת חה"כ
מוחמד ברכה להקדמת הדיון בהצעת חוק הרשויות המקומיות (ביטול איחוד המועצות
המקומיות עוספיה ודליית אל כרמל), התשס"ח-2008 (פ/3470/17), פני הקריאה
הטרומית.

כנראה שהנושא הזה התפספס ולא באשמתו של חבר הכנסת המגיש. כנראה שנפלה טעות
ולא דנו בנושא הזה. הנושא היה צריך להיות מובא אלינו ולא הובא. היום יש
הצעות כאלה שעולות לסדר היום. הבקשה כרגע היא לפטור מחובת הנחה על מנת
לאפשר לחבר הכנסת ברכה להצמיד את ההצעה שלו עם ההצעות האחרות, שממילא עולות
היום.

אני לא נוהג להביע את דעתי בטרם הישיבה אבל אני חושב שנכון יהיה לפטור אותו
מחובת הנחה ולו רק משום שהטעות לא היתה שלו אלא של המערכת.

שנית, משום שהצעת החוק הזאת עולה היום ואנחנו לא מתעסקים בקטנות. חבר הכנסת
עשה את כל מה שנדרש כדי להעלות את הצעת החוק הזאת וכנראה נפלה טעות. אני
מציע שנאשר פטור מחובת הנחה לחבר הכנסת ברכה. בהצעת החוק שלו הוא מבקש את
ביטול האיחוד של המועצות המקומיות בעוספיה ודליית אל כרמל.

ברשותכם אני רוצה להעלות את זה להצבעה. מי בעד לאשר למוחמד ברכה?

הצבעה

בעד - רוב

נגד – אין

נמנעים – אין

בקשתו של חבר הכנסת מוחמד ברכה לפטור מחובת הנחה התקבלה.

היו"ר דוד טל:

חבר הכנסת ברכה, קיבלת את מה שמגיע לך.

מוחמד ברכה:

תודה.

היו"ר דוד טל:

הישיבה נעולה.

הישיבה ננעלה בשעה 09:00
