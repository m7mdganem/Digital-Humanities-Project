הכנסת העשרים-ושלוש

מושב שני

פרוטוקול מס' 106

מישיבת ועדת הכנסת

יום שלישי, כ"א בטבת התשפ"א (05 בינואר 2021), שעה 12:00

סדר היום:

<< נושא >> 1. בקשת הממשלה להקדמת הדיון בהצעות החוק הבאות, בכל הקריאות:

א. הצ"ח התכנית להבראת כלכלת ישראל (תיקוני חקיקה להשגת יעדי התקציב
והמדיניות הכלכלית לשנות הכספים 2003 ו-2004) (תיקון מס' 18 והוראת שעה),
התשע"ו-2016 (תיקון), התשפ"א-2020 (מ/1385).

ב. הצ"ח התכנית לסיוע כלכלי (נגיף הקורונה החדש) (הוראת שעה) (תיקון מס'
4), התשפ"א-2020 (מ/1386). << נושא >>

2. בקשת יושב-ראש ועדת הכלכלה להקדמת הדיון בהצעת חוק דחיית מועדים לביצוע
בדיקות של מיתקני גז (נגיף הקורונה החדש) (הוראת שעה), התשפ"א -2021
(מ/1372), לפני הקריאה השנייה והשלישית.

נכחו:

חברי הוועדה:

איתן גינזבורג – היו"ר

עוזי דיין

עמית הלוי

בועז טופורובסקי

מיכאל מלכיאלי

יצחק פינדרוס

הילה שי וזאן

חברי הכנסת:

יעקב מרגי

מוזמנים:

  ------------------------------------------------------------------------
  טובה ווסר  –   רפרנטית תעסוקה באגף תקציבים, משרד האוצר - המפקח על הביטוח
  ---------- --- ---------------------------------------------------------
  גיא גולדמן –   ממונה חקיקה, רשות המסים, משרד האוצר - המפקח על הביטוח

  גל ברנס    –   רפרנט תעשייה ומסחר באגף תקציבים, משרד האוצר - המפקח על
                 הביטוח
  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אתי אפלבוים

<< נושא >> בקשת הממשלה להקדמת הדיון בהצעות החוק הבאות, בכל הקריאות:א.
הצ"ח התכנית להבראת כלכלת ישראל (תיקוני חקיקה להשגת יעדי התקציב והמדיניות
הכלכלית לשנות הכספים 2003 ו-2004) (מ/1385).ב. הצ"ח התכנית לסיוע כלכלי
(נגיף הקורונה החדש) (מ/1386). << נושא >>

<< יור >> היו"ר איתן גינזבורג: << יור >>

בוקר טוב. אני מתכבד לפתוח את ישיבת ועדת הכנסת. על סדר-היום: בקשת הממשלה
להקדמת הדיון בהצעות החוק הבאות, בכל הקריאות:א. הצ"ח התכנית להבראת כלכלת
ישראל (תיקוני חקיקה להשגת יעדי התקציב והמדיניות הכלכלית לשנות הכספים
2003 ו-2004) (מ/1385) והצ"ח התכנית לסיוע כלכלי (נגיף הקורונה החדש)
(מ/1386).

אנחנו בתקופת ניקיון שולחן. כרגע על סדר-היום שני חוקים ממשלתיים. קיבלנו
ממש עכשיו בקשה מוועדת הכלכלה להקדמת דיון בנושא של דחיית מועדים לביצוע
בדיקות של מתקני גז. האם להעלות את זה היום להצבעה - - -

<< דובר >> ארבל אסטרחן: << דובר >>

זה יום אחרון של הכנס אז אם תהיה הסכמה לצרף את זה - - -

<< דובר >> הילה שי וזאן (כחול לבן): << דובר >>

אם זה אפשרי, זה חשוב. ישבנו על זה הבוקר והכנו את זה בוועדה. זה גם רק
לקורונה. זה סופר חשוב.

<< יור >> היו"ר איתן גינזבורג: << יור >>

השאלה אם צריך להודיע לכולם או מספיק למי שפה.

<< דובר >> ארבל אסטרחן: << דובר >>

לא, צריך להוציא תוספת.

<< יור >> היו"ר איתן גינזבורג: << יור >>

כנראה ששבוע הבא תהיה מליאה.

<< דובר >> ארבל אסטרחן: << דובר >>

בסדר. אני לא יודעת עד כמה זה חוק דחוף.

<< דובר >> הילה שי וזאן (כחול לבן): << דובר >>

זה חוק קורונה.

<< דובר >> ארבל אסטרחן: << דובר >>

אם אין התנגדות אפשר להוציא תוספת לסדר-יום בזמן הישיבה.

<< דובר >> הילה שי וזאן (כחול לבן): << דובר >>

אין סיבה, אין הסתייגויות.

<< יור >> היו"ר איתן גינזבורג: << יור >>

בואו נתחיל עם הנושאים שקבועים מראש בסדר-היום ואז נוסיף תוך כדי. יש בקשת
ממשלה להקדמת דיון בהצעות חוק התכנית להבראת כלכלת ישראל (תיקוני חקיקה
להשגת יעדי התקציב והמדיניות הכלכלית לשנת הכספים 2003-2004) (תיקון מס'
18).

גיא גולדמן ממונה חקיקה ברשות המיסים נמצא?

<< אורח >> טובה ווסר: << אורח >>

אני מאגף תקציבים.

ב-2016 אושר פטור מהיטל על הבאת עובדים זרים בתחום החקלאות. שר האוצר מבקש
להאריך את הפטור הזה לעוד שנה. אנחנו מביאים את זה לפה לדיון אחרי שאושר
בוועדת שרים לענייני חקיקה.

<< יור >> היו"ר איתן גינזבורג: << יור >>

זה הסעיף העיקרי בחוק?

<< אורח >> טובה ווסר: << אורח >>

זה הסעיף העיקרי בחוק.

<< יור >> היו"ר איתן גינזבורג: << יור >>

מישהו רוצה להתייחס? אם לא, אנחנו נצביע. מי בעד הקדמת הדיון בכל הקריאות
להצעת החוק הזאת ירים את ידו?

הצבעה

הקדמת הדיון בחוק בשלוש הקריאות אושרה.

<< יור >> היו"ר איתן גינזבורג: << יור >>

פה אחד הקדמת הדיון אושרה.

הצעת חוק לסיוע כלכלי נגיף הקורונה החדש (תיקון מס' 4).

גל ברנס, בבקשה.

<< אורח >> גל ברנס: << אורח >>

אני מאגף תקציבים. אני אציג בקצרה. שר האוצר מבקש להביא הצעה לתיקון רשת
הביטחון שאושרה בכנסת בחודש יולי. התיקון כולל שני חלקים. החלק הראשון הוא
שבמסגרת תיקון שעשינו בחודש ספטמבר הפחתנו את רף הזכאות למענק, ובחודשים
נובמבר דצמבר רף הזכאות היה יותר נמוך ממה שנקבע ביוני. זאת אומרת, לעסקים
של 0 עד 100 מיליון המייצרים ב-5% במקום 40% מעד 200 הוא היה 40 במקום 60
ומ-200 עד 400 הוא היה 60 במקום 80. מבקשים להמשיך את זה גם לינואר פברואר
עם סמכות לשר להאריך למרץ אפריל.

החלק השני זה מענק סיוע נוסף לעסקים שנפגעו לתקופה ממושכת. אנחנו מחלקים פה
לשני סוגי עסקים. יש את העסקים שהמחזור שלהם הוא 0 עד 300 והם מקבלים סכום
פיקס קבוע. פה עסק שנפגע ביותר מ-25% בחודשים מרץ עד דצמבר 2020 יקבל מענק
נוסף כתלות בהיקף הפגיעה. פגיעה של 25%-40% יקבל 3,000 שקלים נוספים,
40%-60% יקבל 5,000 שקלים נוספים ו-60% ומעלה יקבל 9,000 שקלים נוספים.
העסקים היותר גדולים שזה בין 300,000 שקלים ל-400 מיליון שקלים, ייבדקו לפי
היקף המענקים שהם קיבלו. כל עסק שקיבל לפחות 3 מענקים בשנת 2020 מתוך 5,
יהיה זכאי ל-50% מהמענק הממוצע שלו ועד 50,000 שקלים.

<< דובר >> הילה שי וזאן (כחול לבן): << דובר >>

למה עשיתם את זה רק לפי סכומים ולא לפי ענפים? הרי דיברנו בוועדה שיש ענפים
שזקוקים לסיוע הרבה יותר אינטנסיבי או לפחות מותאם. למשל, ענף הכושר שצריך
באמת התאמה להוצאות שוטפות או אולמות שזה ענף שנקטע לחלוטין. דיברנו על זה
שתהיה התאמה ענפית ולא רק התאמה של סכומים.

<< אורח >> גל ברנס: << אורח >>

החלק היותר פשוט זה אלה שהם מעל 300,000 כי מראש המענקים שהם קיבלו זה לפי
היקף הפגיעה. זאת אומרת שמי שנפגע יותר, כמו ענף אולמות אירועים או חדרי
הכושר, הם בדרך-כלל נפגעו מעל 80% והם קיבלו מראש מענקים יותר גבוהים.
עכשיו אנחנו נותנים להם מענק ממוצע אז הם גם יקבלו מענק יותר גבוה מאחרים.

ב-0 עד 300 - - -

<< דובר >> הילה שי וזאן (כחול לבן): << דובר >>

רובם הם באפס עד 300.

<< אורח >> גל ברנס: << אורח >>

0 עד 300 עד היום קיבלו סכום פיקס. אגב, אין אולמות אירועים ובטח שאין חדרי
כושר בכאלה היקפי מחזורים. בדרך-כלל אלה היקפי מחזורים שהם בדרך-כלל של
עוסקים פרטיים עם עובד או שניים אבל בטח לא מי שיש לו עסק פיזי גדול. אלה
במחזורים של מעל 300,000.

ה-0 עד 300 עד היום ניתן להם מענק לפי היקף המחזור. 0 עד 100,000 קיבלו
2,000; 100,000 עד 200,000 קיבלו 4,000; 200,000 עד 300,000 קיבלו 6,000.
פה אנחנו דווקא עושים את זה בצורה יותר מדויקת ואנחנו כן בודקים את היקף
הפגיעה בגלל שיש לנו דוח שנתי, מה שלא היה לנו עד היום. אנחנו כן נבדוק את
היקף הפגיעה ובאמת מי שנפגע יותר יקבל סכום גבוה יותר.

<< דובר >> יצחק פינדרוס (יהדות התורה): << דובר >>

אני מסכים עם מה שהילה אמרה. אני אחדד יותר את הבעיה, אבל זה יהיה דיון
בוועדת הכספים ולא בוועדת הכנסת. נתנו להם מהיקף הפגיעה 0.5. ה-0.5 בעצם
הוא לא פרופורציונלי. אתה 0.5 מההוצאות הקבועות אבל בעצם הפגיעה היא לא רק
בהוצאות הקבועות. בוא נגיד שאנחנו מתייחסים רק להוצאות הקבועות. כשאתה נותן
0.5 זאת אומרת שאתה יכול להגיע מקסימום ל-50% מההפסד הקבוע שלך. זה קצת
מוגזם. לכן מה שיצטרכו לעשות בוועדת כספים ודיברנו על זה בעבר, זה להעלות
את זה במקום 0.5 ל-0.7 או 0.8. זה היה הדיבור אבל זה יהיה בוועדת הכספים.

<< דובר >> הילה שי וזאן (כחול לבן): << דובר >>

כמו שדיברנו במקור. שר האוצר התעקש שרק לא נבוא סגורים כי אנחנו פתוחים
לדיון לגמרי.

<< דובר >> בועז טופורובסקי (יש עתיד-תל"ם): << דובר >>

אני מבין את ינואר ופברואר. האם מרץ ואפריל זה בסמכות בלעדית של השר להאריך
את זה בלי אישור של ועדת הכספים.

<< אורח >> גל ברנס: << אורח >>

אני לא רוצה להטעות, אני לא זוכר מה נקבע פעם אחרונה בחוק. אם אני זוכר
נכון, זה גם היה ככה בספטמבר אוקטובר ובנובמבר ודצמבר. ספטמבר אוקטובר אושר
בכנסת ונובמבר דצמבר היה בסמכות השר בלי הוועדה. בכל מקרה, זה בא לדיון
בוועדת הכספים והוועדה תחליט אם היא רוצה שזה יהיה באישורה או לא באישורה.

<< יור >> היו"ר איתן גינזבורג: << יור >>

נעבור להצבעה.

מי בעד הקדמת הדיון בהצעת החוק הזאת על כל הקריאות?

הצבעה

הקדמת הדיון בחוק בשלוש קריאות אושרה.

<< יור >> היו"ר איתן גינזבורג: << יור >>

פה אחד הקדמת הדיון אושרה.

יושב ראש ועדת הכלכלה פנה היום בדחיפות. לאור העובדה שהוועדה סיימה את
דיוניה בהצעת חוק דחיית מועדים לביצוע בדיקות של מתקני גז לקריאה שנייה
ושלישית, מבקשים להקדים את הדיון לקיצור תקופת ההנחה ולהביא אותה להצבעה
לקריאה שנייה ושלישית ביום הנחתה במליאה.

בבקשה, אדוני יו"ר הוועדה.

<< דובר >> יעקב מרגי (יו"ר ועדת הכלכלה): << דובר >>

תודה אדוני היושב-ראש שמצאת לנכון להניח את זה על סדר-היום. מאחר ואני רוצה
שתדעו על מה אתם מצביעים, תרשו לי להסביר לכם את החוק. לטובת בטיחות צרכני
הגז הובא חוק להוראת שעה. גמרנו אותו לקריאה ראשונה. אנחנו חייבים להביא
אותו כבר בתקופה הזאת לפני שניכנס למערכת בחירות. אני חושב שזה נכון לתת
פטור. תודה רבה לחברי הכנסת וליושב-ראש.

<< יור >> היו"ר איתן גינזבורג: << יור >>

יש שאלות לגבי הצעות החוק?

<< יור >> היו"ר איתן גינזבורג: << יור >>

אם אין הערות נעבור להצבעה.

מי בעד הקדמת הדיון?

הצבעה

הבקשה להקדמת הדיון בהצעת חוק לדחיית מועדים לביצוע בדיקות של מתקני גז,
אושרה.

<< יור >> היו"ר איתן גינזבורג: << יור >>

ההצעה אושרה פה אחד.

הישיבה נעולה.

<< סיום >> הישיבה ננעלה בשעה 12:20. << סיום >>
