הכנסת העשרים

מושב חמישי

פרוטוקול מס' 409

מישיבת ועדת הכנסת

יום רביעי, י"ח בטבת התשע"ט (26 בדצמבר 2018), שעה 9:30

סדר היום:

<< נושא >> בקשת הממשלה להקדמת הדיון בהצעת חוק התפזרות הכנסת העשרים,
התשע"ט-2018 (מ/1287), לפני הקריאה הראשונה. << נושא >>

נכחו:

חברי הוועדה:

מכלוף מיקי זוהר – היו"ר

אמיר אוחנה

רוברט אילטוב

דוד אמסלם

יואב בן צור

יואל חסון

אחמד טיבי

אברהם נגוסה

איילת נחמיאס ורבין

רועי פולקמן

יואב קיש

חברי הכנסת:

קארין אלהרר

ג'מאל זחאלקה

דב חנין

אוסנת הילה מארק

בצלאל סמוטריץ'

אלעזר שטרן

מוזמנים:

מזכיר הממשלה צבי ברוורמן

מזכירת הכנסת ירדנה מלר-הורוביץ

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

שרון רפאלי

<< נושא >> בקשת הממשלה להקדמת הדיון בהצעת חוק התפזרות הכנסת העשרים,
התשע"ט-2018 (מ/1287), לפני הקריאה הראשונה. << נושא >>

<< יור >> היו"ר מכלוף מיקי זוהר: << יור >>

בוקר טוב. אני מתכבד לפתוח את ישיבת ועדת הכנסת. על סדר היום בקשת הממשלה
להקדמת הדיון בהצעת חוק התפזרות הכנסת התשע"ט-2018 לפני קריאה ראשונה.

בראשית דבריי אני רוצה לומר כך: בימים האחרונים אתם שומעים שיג ושיח לגבי
מועד פיזור הכנסת. אז אני רוצה להבהיר מספר דברים: מועד הבחירות הוחלט
ונקבע ומבחינתי הוא לא בר שינוי – 9 באפריל 2019. זה מועד שהוסכם על כולם
ומקובל על כולם. אני, כמובן, הבעתי את עמדתי שזה מועד שיכול להיות מוקדם
מדי אבל שוב, עמדתי בעניין הזה איננה משמעותית. מי שמחליט על מועד הבחירות
בסופו של דבר זה ראשי הקואליציה: חברי יושב ראש הקואליציה דודי אמסלם
שכמובן כל דבר שהוא מבקש אני מגבה מתוך אמונה והבנה שכל מה שלטובת המדינה
והליכוד עומד לנגד עיניו ואין בכלל מחלוקת.

<< דובר >> ג'מאל זחאלקה (הרשימה המשותפת): << דובר >>

אנחנו מקדימים בגלל הליכוד או בגלל ראש הממשלה?

<< יור >> היו"ר מכלוף מיקי זוהר: << יור >>

לא, לא.

<< דובר >> ג'מאל זחאלקה (הרשימה המשותפת): << דובר >>

תסביר – מה זה "טובת הליכוד"?

<< יור >> היו"ר מכלוף מיקי זוהר: << יור >>

אנחנו מקדימים את הבחירות בגלל שהקואליציה כבר הפסיקה לתפקד.

<< דובר >> ג'מאל זחאלקה (הרשימה המשותפת): << דובר >>

מה זה "טובת הליכוד" כשיקול להקדמת הבחירות?

<< יור >> היו"ר מכלוף מיקי זוהר: << יור >>

אנחנו מקדימים בחירות בגלל שהקואליציה הפסיקה לתפקד - -

<< דובר >> ג'מאל זחאלקה (הרשימה המשותפת): << דובר >>

אתה יושב-ראש ועדה. אתה צריך לראות איפה - -

<< יור >> היו"ר מכלוף מיקי זוהר: << יור >>

אני אעשה לך סדר. עוד פעם תפריע לדבריי אני אקרא אותך שלוש קריאות ואני
אוציא אותך החוצה.

<< דובר >> ג'מאל זחאלקה (הרשימה המשותפת): << דובר >>

לא מפריע לך אבל אנחנו רוצים הבהרה.

<< יור >> היו"ר מכלוף מיקי זוהר: << יור >>

אז אם תפריע לי שוב אני אוציא אותך.

<< דובר >> דוד אמסלם (הליכוד): << דובר >>

אני אסביר אותו במשפט. הוא אמר: "טובת המדינה" - -

<< דובר >> ג'מאל זחאלקה (הרשימה המשותפת): << דובר >>

וטובת הליכוד.

<< דובר >> דוד אמסלם (הליכוד): << דובר >>

אז הוא התכוון שטובת הליכוד זה טובת המדינה.

<< יור >> היו"ר מכלוף מיקי זוהר: << יור >>

ברור.

<< דובר >> קארין אלהרר (יש עתיד): << דובר >>

ברור. יש עוד משהו במדינה חוץ מהליכוד?

<< יור >> היו"ר מכלוף מיקי זוהר: << יור >>

הצלחת הליכוד זה הצלחת המדינה, בסופו של דבר.

<< דובר >> יואב בן צור (ש"ס): << דובר >>

הליכוד והמדינה חד הם.

<< יור >> היו"ר מכלוף מיקי זוהר: << יור >>

לא להגזים - -

<< דובר >> קארין אלהרר (יש עתיד): << דובר >>

לא? למה?

<< יור >> היו"ר מכלוף מיקי זוהר: << יור >>

- - אבל ככל שאנחנו חזקים יותר המדינה מצליחה יותר.

<< דובר >> קארין אלהרר (יש עתיד): << דובר >>

מה זאת אומרת.

<< יור >> היו"ר מכלוף מיקי זוהר: << יור >>

זאת עובדה, אגב.

עכשיו אני רוצה לחזור להמשך דבריי. קודם כול היום גילינו חשיפה עיתונאית
ש-90 יום לא קיים בחוק. אפשר לפזר את הכנסת מבחינה חוקית גם פחות מ-90 יום,
אבל ברור שוועדת הבחירות חייבת את הזמן להתארגנות ולכן 90 יום מאוד קריטי
מבחינת ועדת הבחירות, לא מבחינת החוק, לא מבחינת הפרוצדורה. יכול להיות
שנצטרך לעשות לזה תיקון בכנסת הבאה ואולי אפילו בכנסת הנוכחית. אבל עדיין
בסופו של דבר זה עניין פרוצדורלי ולא חוקי.

יש מספר חוקים שאני חושב שהם חשובים מאוד למי ששלח אותנו לכנסת ולמי שישלח
אותנו שוב לכנסת. אני פניתי לראש הממשלה וליושב-ראש הקואליציה לעזור בקידום
החוקים האלה לפני פיזור הכנסת.

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

אני אחרי זה אתן לאנשים לדבר. אל תדאגו, כולם ידברו.

אני חוזר ואומר – יש מספר חוקים שאלה ששלחו אותנו לכנסת וישלחו אותנו שוב
חזרה לכנסת זקוקים לחקיקה הזאת. אני מבקש מראש הממשלה ומחברי יושב-ראש
הקואליציה לקדם את החוקים הללו.

אלו הם החוקים: חוק הטבות המס לתושבי הפריפריה, חוק המועצה להסדר ההימורים
בספורט, חוק המתמחים, חוק מרקם ההתיישבות ביהודה ושומרון - -

<< דובר >> דב חנין (הרשימה המשותפת): << דובר >>

ההסדרה השלישית. יפה.

<< יור >> היו"ר מכלוף מיקי זוהר: << יור >>

סליחה.

<< דובר >> דב חנין (הרשימה המשותפת): << דובר >>

חוק היועצים המשפטיים, חוק החטיבה להתיישבות, חוקי הבית היהודי - -

<< דובר >> איילת נחמיאס ורבין (המחנה הציוני): << דובר >>

אבל אתה לא מסוגל לקיים חוקים כאלה שאין בהם הסכמה - - -

<< דובר >> דב חנין (הרשימה המשותפת): << דובר >>

- - חוק גדעון סער - -

<< דובר >> איילת נחמיאס ורבין (המחנה הציוני): << דובר >>

זה - - - לחוקים שיש הסכמות עליהם.

<< יור >> היו"ר מכלוף מיקי זוהר: << יור >>

אני חוזר ואומר, עם כל הכבוד - -

<< דובר >> קארין אלהרר (יש עתיד): << דובר >>

- - -

<< דובר >> דב חנין (הרשימה המשותפת): << דובר >>

חוק גדעון סער, שכחת להגיד.

<< דובר >> איילת נחמיאס ורבין (המחנה הציוני): << דובר >>

יושב-ראש הקואליציה הודיע שהחוקים שיעברו זה חוקים שיש עליהם הסכמה.

<< יור >> היו"ר מכלוף מיקי זוהר: << יור >>

אני חוזר ואומר - -

<< דובר >> קארין אלהרר (יש עתיד): << דובר >>

- - -

<< דובר >> איילת נחמיאס ורבין (המחנה הציוני): << דובר >>

סליחה? אני מחזקת את יושב-ראש הקואליציה.

<< יור >> היו"ר מכלוף מיקי זוהר: << יור >>

אני חוזר ואומר, מניסיוני בארבע השנים האחרונות בעבודה משותפת ומאומצת עם
חברי יושב-ראש הקואליציה דודי אמסלם וראש הממשלה בנימין נתניהו – לא ראש
הממשלה ובטח לא דודי אמסלם עובדים אצל האופוזיציה. אנחנו עובדים אצל העם,
אלה ששלחו אותנו לכנסת.

<< דובר >> דב חנין (הרשימה המשותפת): << דובר >>

חוק גדעון סער.

<< יור >> היו"ר מכלוף מיקי זוהר: << יור >>

- - אתם לא יכולים להכתיב שום דבר עד שהכנסת לא התפזרה. ועידת ההסכמות
נכנסת לתוקף אחרי פיזור הכנסת - -

<< דובר >> דב חנין (הרשימה המשותפת): << דובר >>

מי אמר?

<< יור >> היו"ר מכלוף מיקי זוהר: << יור >>

- - כל עוד הכנסת לא פוזרה אין ועידת הסכמות. לכן, עם כל הכבוד לכם, אתם
יכולים לומר מה שאתם רוצים - -

<< דובר >> קארין אלהרר (יש עתיד): << דובר >>

אל תהלך אימים על חברי הכנסת.

<< יור >> היו"ר מכלוף מיקי זוהר: << יור >>

- - עד שהכנסת תתפזר. אז עם כל הכבוד - -

<< דובר >> קארין אלהרר (יש עתיד): << דובר >>

אל תהלך אימים.

<< יור >> היו"ר מכלוף מיקי זוהר: << יור >>

- - אל תכתיבו לנו דברים.

<< דובר >> קארין אלהרר (יש עתיד): << דובר >>

אתה מהלך אימים - - -

<< יור >> היו"ר מכלוף מיקי זוהר: << יור >>

אני לא מהלך אימים. נו, באמת, די עם הפופוליזם הזה. חכו עם זה לקמפיין, לא
עכשיו.

<< דובר >> איילת נחמיאס ורבין (המחנה הציוני): << דובר >>

מה שאתה עושה עכשיו זה לא פופוליסטי? אתה לא - - - את הפריימריז שלך?

<< יור >> היו"ר מכלוף מיקי זוהר: << יור >>

ממש לא. אני מדבר בצורה רצינית ועניינית לטובת מי ששלח אותנו לכנסת.

<< דובר >> קארין אלהרר (יש עתיד): << דובר >>

מי זה "טובת"? טובת הפריימריז.

<< דובר >> איילת נחמיאס ורבין (המחנה הציוני): << דובר >>

אבל פיזור הכנסת זה בהסכמה.

<< יור >> היו"ר מכלוף מיקי זוהר: << יור >>

לפני שאנחנו עוברים לדוברים – ונשמע את כולם ולאחר מכן נעבור להצבעה –
פיזור הכנסת יכול לקנות באופן מידי ויכול לקרות גם בעוד כמה ימים. החוקים
הללו הם חוקים קריטיים לפני פיזור הכנסת.

<< דובר >> קארין אלהרר (יש עתיד): << דובר >>

- - - מה זה הדבר הזה - - - בהסכמות.

<< יור >> היו"ר מכלוף מיקי זוהר: << יור >>

לכי אליו. את מוזמנת ללכת אליו.

<< דובר >> קארין אלהרר (יש עתיד): << דובר >>

לא. אני מבקשת שהוא יבוא אליו.

<< יור >> היו"ר מכלוף מיקי זוהר: << יור >>

אני קובע אם באים, עם כל הכבוד. לא אף אחד אחר.

<< דובר >> קארין אלהרר (יש עתיד): << דובר >>

סליחה, אתה לא המנהל של הבניין הזה.

<< יור >> היו"ר מכלוף מיקי זוהר: << יור >>

תתפלאי אבל בוועדת הכנסת קובעים את פיזור הכנסת, וכל עוד אני עומד בראשה זה
מה שיהיה.

<< דובר >> איילת נחמיאס ורבין (המחנה הציוני): << דובר >>

אבל זה איומי סרק, חבר הכנסת זוהר. אלה איומי סרק.

<< יור >> היו"ר מכלוף מיקי זוהר: << יור >>

אנחנו נחיה ונראה, חברת הכנסת ורבין אם אלה איומי סרק או לא. טוב שאתגרת
אותי. הייתי צריך את האתגר הזה אחרת יכול להיות שהייתי מתקפל. אני מודה לך
על האתגר.

עכשיו לרשימת הדוברים. אני מבקש, קודם כול, לשמוע את יושב-ראש הקואליציה
חבר הכנסת דודי אמסלם.

יושב-ראש הקואליציה רוצה אחרי זה? אוקיי. מרכז האופוזיציה חבר הכנסת יואל
חסון.

<< דובר >> אמיר אוחנה (הליכוד): << דובר >>

אבל אני ביקשתי ראשון.

<< יור >> היו"ר מכלוף מיקי זוהר: << יור >>

אתה תדבר.

<< דובר >> יואל חסון (המחנה הציוני): << דובר >>

תודה, אדוני, בוקר טוב לכולם. אנחנו נמצאים בבית פוליטי שבו לכל אחד מחברי
הכנסת יש אינטרסים, גם אינטרסים פוליטיים, יש פריימריז. אני מבין שיש חלק
מהדברים שצריך לעשות כדי שידברו עליך ב-48 השעות האחרונות. אבל יש גם סדר
ויש מנהיגים ויש החלטות - -

<< יור >> היו"ר מכלוף מיקי זוהר: << יור >>

אמר הפופוליסט הכי גדול בכנסת.

<< דובר >> יואל חסון (המחנה הציוני): << דובר >>

ויש החלטות - -

<< יור >> היו"ר מכלוף מיקי זוהר: << יור >>

יואל חסון, הפופוליסטי הכי גדול בכנסת, מעיר לי הערות על פופוליזם.

<< דובר >> יואל חסון (המחנה הציוני): << דובר >>

- - של הקואליציה והאופוזיציה - -

<< יור >> היו"ר מכלוף מיקי זוהר: << יור >>

תלמד קצת עקרונות ותבוא לתת לי עצות.

<< דובר >> יואל חסון (המחנה הציוני): << דובר >>

התקבלה החלטה ברורה של הקואליציה והאופוזיציה על פיזור הכנסת באופן מלא
היום בכל הקריאות. נקודה. אני מתייחס ברצינות למה שאמרת לגבי חלק מהחקיקות,
לפחות. יושב-ראש הקואליציה ואני נשב ונעשה הכול כדי שחוקים טובים למען עם
ישראל, כאלה שאני מאמין ששנינו נסכים שהם חשובים וטובים, יעברו בוועדת
ההסכמות ויחוקקו בקריאה שנייה ושלישית.

<< יור >> היו"ר מכלוף מיקי זוהר: << יור >>

רק תעדכנו אותי לפני הפיזור. אל תשכח לעדכן אותי.

<< דובר >> יואל חסון (המחנה הציוני): << דובר >>

אנחנו ערים לדבר הזה, ועם כל הכבוד לך - -

<< יור >> היו"ר מכלוף מיקי זוהר: << יור >>

רק תעדכן, זה מה שאני מבקש.

<< דובר >> יואל חסון (המחנה הציוני): << דובר >>

- - יש כאן ראש ממשלה ויושבת-ראש אופוזיציה ושתי מפלגות גדולות ואופוזיציה
וקואליציה שהחליטו לפזר את הכנסת – וכל זה בתיאום עם יושב-ראש הכנסת. לכן
צריך לכבד את זה ולא לעשות מהתהליך הזה שוק תורכי או בזאר תורכי - -

<< יור >> היו"ר מכלוף מיקי זוהר: << יור >>

אני לא עובד אצלך, חבר הכנסת חסון.

<< דובר >> יואל חסון (המחנה הציוני): << דובר >>

- - - לפזר את הכנסת - -

<< יור >> היו"ר מכלוף מיקי זוהר: << יור >>

חבר הכנסת חסון, אני לא עובד אצלך - -

<< דובר >> יואל חסון (המחנה הציוני): << דובר >>

גם אני לא עובד אצלך.

<< יור >> היו"ר מכלוף מיקי זוהר: << יור >>

- - ואתה לא תאמין, אני עובד רק אצל עם ישראל. אתה לא תאמין אולי.

<< דובר >> קארין אלהרר (יש עתיד): << דובר >>

הלוואי שהיית עובד רק אצל עם ישראל. עובד רק בשבילך.

<< דובר >> יואל חסון (המחנה הציוני): << דובר >>

אם אתה היית דואג לעם ישראל ולא דואג לעצמך לפריימריז כדי שב-48 השעות
האחרונות ידברו עליך עד אין-סוף - -

<< יור >> היו"ר מכלוף מיקי זוהר: << יור >>

נו, באמת, אתה חושב שמצבי כל כך קשה בפריימריז?

<< דובר >> יואל חסון (המחנה הציוני): << דובר >>

- - ולעשות דברים בניגוד לעמדת - -

<< יור >> היו"ר מכלוף מיקי זוהר: << יור >>

- - אם היה לך מושג מה קורה בליכוד אחרי שערקת ממנו כדי לעבור ממנו למפלגה
אחרת לא היית אומר את מה שאמרת - -

<< דובר >> יואל חסון (המחנה הציוני): << דובר >>

- - האופוזיציה והקואליציה, אז היית בצורה מכובדת מביא לפיזור הכנסת - -

<< יור >> היו"ר מכלוף מיקי זוהר: << יור >>

מאה אחוז.

<< דובר >> יואל חסון (המחנה הציוני): << דובר >>

- - בלי להתבזות - -

<< יור >> היו"ר מכלוף מיקי זוהר: << יור >>

טוב.

<< דובר >> יואל חסון (המחנה הציוני): << דובר >>

- - ויכול להיות שבסוף אתה שליח של מישהו שלא באמת רוצה בחירות ומפחד
מבחירות. אז צריך ללכת לבחירות מיד והיום להשלים את כל הקריאות. נקודה.

<< יור >> היו"ר מכלוף מיקי זוהר: << יור >>

אנחנו ראינו את הסקר האחרון עם שמונת המנדטים ואנחנו ממש חוששים מבחירות -
-

<< דובר >> יואל חסון (המחנה הציוני): << דובר >>

לכן אנחנו רוצים בחירות מיד.

<< יור >> היו"ר מכלוף מיקי זוהר: << יור >>

שמונה מנדטים למחנה הציוני. אנחנו ממש חוששים מבחירות. רועדים.

<< דובר >> יואל חסון (המחנה הציוני): << דובר >>

בסדר, מאה אחוז. אנחנו רוצים בחירות מיד.

<< יור >> היו"ר מכלוף מיקי זוהר: << יור >>

חבר הכנסת אמיר אוחנה.

<< דובר >> אמיר אוחנה (הליכוד): << דובר >>

תודה, אדוני היושב-ראש, אני אומר את זה גם לך, אני אומר את זה גם לחברי
היקר, יושב-ראש הקואליציה. יש מעט מאוד יוזמות בכנסת הזאת שחתומים עליהן
חברים מכל סיעות הבית. רוב חברי הכנסת חתומים על הפנייה לשרת המשפטים לתת
תוספת ניקוד ל-4,000 הנבחנים שנכשלו בשתי הבחינות האחרונות. עשינו כאן כנס
גדול בכנסת. יש שתי הצעות חוק: אחת של חברת הכנסת אוסנת מארק ואחת שלי - -

<< דובר >> אחמד טיבי (הרשימה המשותפת): << דובר >>

יכול להיות שלא דייקת.

<< דובר >> אמיר אוחנה (הליכוד): << דובר >>

לא, לא. מבחינת - - -

<< דובר >> אוסנת הילה מארק (הליכוד): << דובר >>

הצעת החוק היא גם של אחמד טיבי.

<< דובר >> אמיר אוחנה (הליכוד): << דובר >>

אין בעיה. חבר הכנסת אחמד טיבי הוא גם שותף. גם חברי כנסת נוספים. אגב, חבר
הכנסת אחמד טיבי, ייאמר, הסכים לתת את הפטור מחובת הנחה על חשבון
האופוזיציה.

<< דובר >> אחמד טיבי (הרשימה המשותפת): << דובר >>

נכון.

<< דובר >> אמיר אוחנה (הליכוד): << דובר >>

באמת, מכל סיעות הבית. למה שלא נקדם את הדבר הזה?

<< יור >> היו"ר מכלוף מיקי זוהר: << יור >>

אנחנו נקדם.

<< דובר >> אמיר אוחנה (הליכוד): << דובר >>

יש פה עוול, עוול נורא.

<< יור >> היו"ר מכלוף מיקי זוהר: << יור >>

חברים, אני לא אמרתי - -

<< דובר >> אוסנת הילה מארק (הליכוד): << דובר >>

מיקי, הסיפור של הנבחנים נמשך פה הרבה זמן. אני חושבת שהצעת החוק שהגשנו
אותה אני, דודי, אמיר, אחמד טיבי היא הצעה חוצה מפלגות ואפשר לעשות אותה -
-

<< יור >> היו"ר מכלוף מיקי זוהר: << יור >>

נכון. אז אני חוזר - -

<< דובר >> אוסנת הילה מארק (הליכוד): << דובר >>

- - ואפשר לעשות אותה כבר מיידית.

<< דובר >> אמיר אוחנה (הליכוד): << דובר >>

אנחנו ביקשנו פטור מחובת הנחה. בואו נדחוף את זה, בואו נעשה את זה.

<< דובר >> אוסנת הילה מארק (הליכוד): << דובר >>

למה עוד חודשיים? אנשים ממתינים לרישיונות שלהם. למה עוד חודשיים?

<< יור >> היו"ר מכלוף מיקי זוהר: << יור >>

חברים, ועדת ההסכמות תשב היום ותנהל שיג ושיח לגבי כל החוקים החשובים.
תעדכנו אותי ונראה איך מתקדמים.

<< דובר >> ג'מאל זחאלקה (הרשימה המשותפת): << דובר >>

מה עם החוקים שלך? אז אתה מציע דברים שהם לא בהסכמות.

<< יור >> היו"ר מכלוף מיקי זוהר: << יור >>

נראה.

<< דובר >> ג'מאל זחאלקה (הרשימה המשותפת): << דובר >>

אתה אמרת: "מסמיכים את ועדת ההסכמות".

<< דובר >> דב חנין (הרשימה המשותפת): << דובר >>

תחזור ליושב-ראש הקואליציה בכל זאת.

<< דובר >> דוד אמסלם (הליכוד): << דובר >>

אנחנו מתכוונים להעביר היום את פיזור הכנסת בשלוש קריאות בדיוק כמו שאמרת,
יואל. כרגע מיקי מעלה דברים שיבואו לידי ביטוי.

<< דובר >> רועי פולקמן (כולנו): << דובר >>

גם לנו יש בקשות לוועדת ההסכמות.

<< דובר >> דוד אמסלם (הליכוד): << דובר >>

אנחנו נרכז את הכול. יש פה עבודה שנעשה גם מחר, גם ביום ראשון וגם ביום
שני. בסך הכול הכוונה שלנו בשבוע הבא לעשות ימים מרוכזים ולסיים את כל מה
שאנחנו יכולים. יכול להיות שלא נסיים כמה דברים אבל אולי חשוב להעלות
למודעות הציבורית וגם לקבע אותם ברמת הסיפור - -

<< דובר >> איילת נחמיאס ורבין (המחנה הציוני): << דובר >>

אפילו קריאה ראשונה - -

<< יור >> היו"ר מכלוף מיקי זוהר: << יור >>

קריאה ראשונה.

<< דובר >> איילת נחמיאס ורבין (המחנה הציוני): << דובר >>

כדי להבטיח רציפות.

<< יור >> היו"ר מכלוף מיקי זוהר: << יור >>

צריך מספר קריאות ראשונות כדי להבטיח דין רציפות. בדיוק, זה מה שאני אומר.

<< דובר >> דוד אמסלם (הליכוד): << דובר >>

לדעתי, בוודאי רוב החוקים בכנסת הם באמת לא קונטרוברסאליים. בסופו של דבר
רובנו מסכימים על רוב החוקים שעוברים פה.

<< דובר >> קארין אלהרר (יש עתיד): << דובר >>

מה הבעיה?

<< יור >> היו"ר מכלוף מיקי זוהר: << יור >>

אולי לא תהיה בעיה. אני לא יודע. אני יודע שאתמול בחוק המועצה להסדר
ההימורים בספורט שלחו מישהו מהאופוזיציה להגיש רביזיה. אין לי מושג למה.
נסגור את הספורט במדינת ישראל – שלחו מישהו להגיש רביזיה. אז אני יודע מה
יהיה?

<< דובר >> קארין אלהרר (יש עתיד): << דובר >>

אולי זה לא בהסכמה.

<< יור >> היו"ר מכלוף מיקי זוהר: << יור >>

אל תיפגעי, אבל על האופוזיציה אני לא סומך.

<< דובר >> קארין אלהרר (יש עתיד): << דובר >>

אני לא ביקשתי ממך לסמוך עליי - - -

<< דובר >> דב חנין (הרשימה המשותפת): << דובר >>

טוב שאפשר לסמוך על חברי כנסת מהליכוד כמו על יושב-ראש ועדת הכנסת, למשל.

<< יור >> היו"ר מכלוף מיקי זוהר: << יור >>

מעולה, נכון. בשביל זה אנחנו פה.

<< דובר >> דב חנין (הרשימה המשותפת): << דובר >>

אפשר לפתוח את הדיון?

<< יור >> היו"ר מכלוף מיקי זוהר: << יור >>

כבר פתוח הרבה מאוד זמן, חבר הכנסת חנין.

<< דובר >> דוד אמסלם (הליכוד): << דובר >>

הקדמנו את הדיון בוועדה. זה רוח הדברים ולשם אנחנו נלך. היושב-ראש גם מנהל
את האירוע. אם אין לנו מחלוקות אז נחליט מה עושים אם יש איזושהי מחלוקת
לגבי חוק כזה או אחר.

<< יור >> היו"ר מכלוף מיקי זוהר: << יור >>

עלא כיפאק. אני בעד. אני בעד הסכמות.

<< דובר >> דוד אמסלם (הליכוד): << דובר >>

אבל כרגע מה זה הכיוון שאני מבקש.

<< יור >> היו"ר מכלוף מיקי זוהר: << יור >>

בסדר. אני אמרתי את זה במפורש. עובדה שאני מכנס היום ישיבה ונותן פטור
מחובת הנחה. בגלל שזה ברור. אגב, אני עושה את זה רק משום שיושב-ראש
הקואליציה דודי אמסלם ביקש, לא בגלל שהאופוזיציה ביקשה.

<< דובר >> דוד אמסלם (הליכוד): << דובר >>

לא. אתה עושה את זה בגלל - - -

<< יור >> היו"ר מכלוף מיקי זוהר: << יור >>

לא, בגלל שאני לא יכול להגיד לך "לא". זאת האמת. זאת הבעיה הכי קשה שלי. על
זה נדבר אחר כך.

<< דובר >> איילת נחמיאס ורבין (המחנה הציוני): << דובר >>

אתה לא יכול, מיקי, באמת.

<< יור >> היו"ר מכלוף מיקי זוהר: << יור >>

אני יכול. תתפלאי, אבל אני יכול. חבר'ה, אל תזלזלו בי.

<< דובר >> איילת נחמיאס ורבין (המחנה הציוני): << דובר >>

לא מזלזלים בך בכלל. דווקא בגלל זה אנחנו אומרים - -

<< יור >> היו"ר מכלוף מיקי זוהר: << יור >>

אל תזלזלו בי. כי אני חושב שכל פעם מחדש כשניסיתם הוכחתי לכם שאתם טועים.

נמשיך את הדיון. חבר הכנסת חנין, בבקשה.

<< דובר >> דב חנין (הרשימה המשותפת): << דובר >>

תודה לך, אדוני היושב-ראש. אני רוצה להתחיל ולהגיד דבר מאוד פשוט שאני חושב
שהוא בהסכמת כולנו. מה שמוסכם על חברי הכנסת אין שום בעיה לחוקק אותו.
אנחנו במערכת של הסכמות. דברים שמוסכמים – אתה מציג אותם כדברים שהם בעד
הציבור – אני בעד. כל דבר שהוא בעד הציבור, אם הוא יעבור את מערכת ההסכמות,
אין שום בעיה להעביר אותו. לא על זה הוויכוח. הוויכוח נמצא בנקודה אחרת:
הכנסת החליטה על פיזור הכנסת במסגרת מערכת שלמה של הסכמות שסוכמה בלשכתו של
יושב-ראש הכנסת ועל דעתו. הסכמות בכנסת זה דבר מאוד חשוב - -

<< יור >> היו"ר מכלוף מיקי זוהר: << יור >>

אין הסכמות עד שהכנסת מתפזרת.

<< דובר >> דב חנין (הרשימה המשותפת): << דובר >>

אני קורא אותך לסדר פעם ראשונה.

<< יור >> היו"ר מכלוף מיקי זוהר: << יור >>

ועדת ההסכמות - -

<< דובר >> דב חנין (הרשימה המשותפת): << דובר >>

אני קורא אותך לסדר פעם ראשונה. אתה מפריע לי לדבר.

<< יור >> היו"ר מכלוף מיקי זוהר: << יור >>

- - מתקיימת רק אחרי שהיא מתפזרת.

<< דובר >> דב חנין (הרשימה המשותפת): << דובר >>

אתה מפריע לי לדבר. אני ברשות דיבור.

<< יור >> היו"ר מכלוף מיקי זוהר: << יור >>

אז אני מבקש ממך לדייק. אתה הרבה שנים פה בכנסת ואתה יודע את החוקים - -

<< דובר >> דב חנין (הרשימה המשותפת): << דובר >>

אני רוצה להגיד את דבריי - -

<< יור >> היו"ר מכלוף מיקי זוהר: << יור >>

- - ואתה יודע את הנהלים. אז אל תמציא חדשים - -

<< דובר >> דב חנין (הרשימה המשותפת): << דובר >>

אני - - -

<< יור >> היו"ר מכלוף מיקי זוהר: << יור >>

- - אל תמציא חדשים אחרי כמה שנים שאתה כבר פה.

<< דובר >> דב חנין (הרשימה המשותפת): << דובר >>

אני מדייק בכך.

<< יור >> היו"ר מכלוף מיקי זוהר: << יור >>

אל תמציא. אז תדייק.

<< דובר >> דב חנין (הרשימה המשותפת): << דובר >>

מיקי מכלוף זוהר, אני מבקש ממך. אני לא רוצה לקרוא אותך לסדר פעם שנייה.

<< יור >> היו"ר מכלוף מיקי זוהר: << יור >>

אתה יכול לנסות אבל זה לא יעזור לך.

<< דובר >> דב חנין (הרשימה המשותפת): << דובר >>

אני מבקש שלא תקטע אותי.

<< יור >> היו"ר מכלוף מיקי זוהר: << יור >>

אני אשתדל.

<< דובר >> דב חנין (הרשימה המשותפת): << דובר >>

אני אומר את דבריי על אחריותי ומה שאני אומר אני לגמרי מדייק. הכנסת נמצאת
במשטר של הסכמות שכבר התחיל - -

<< יור >> היו"ר מכלוף מיקי זוהר: << יור >>

לא.

<< דובר >> דב חנין (הרשימה המשותפת): << דובר >>

- - ובמסגרתו יש תאריך לבחירות, ויש לוח זמנים. תיאר את זה כאן גם יושב-ראש
הקואליציה; והסיכום על הקריאה הראשונה הממשלתית והצעות החוק הפרטיות – כל
הדברים האלה הם חלק ממערכת שלמה של הסכמות שסוכמה בכנסת. אדוני היושב-ראש,
אני יודע שאתה מכהן בכנסת הנוכחית אבל אני רוצה לומר לך שלא רק בכנסת
הנוכחית אלא בכל הכנסות חלק מרכזי מאוד מעבודת הכנסת זה ההסכמות. אני כחבר
כנסת נדרש לפעמים להודיע על הסכמתי לתנאים מסוימים כדי לקדם חקיקה פרטית;
חברי כנסת מתקזזים ביניהם במסגרת של הסכמות – כל הדברים האלה הם ההסכמות
הקטנות אבל בלי ההסכמות הקטנות הכנסת תפסיק לעבוד. אי אפשר יהיה לעשות פה
כלום בלי הסכמות. כאן לא מדובר על ההסכמות קטנות; כאן מדובר על הסכמות
גדולות ומז'וריות. כאן מדובר על הסכמות על השאלה הפוליטית הכי בסיסית – מתי
יש בחירות? איך כל המערכת מתנהלת?

לכן, אדוני היושב-ראש, אני פונה אליך כיושב-ראש ועדת הכנסת. אתה יושב-ראש
ועדת הכנסת של כולנו. התפקיד הזה ניתן לך כמשרה שבה אתה צריך להתנהל כדי
להגן הכנסת וכדי להגן על המערכת הפרלמנטרית. זכותך לנסות לקדם חוקים - -

<< יור >> היו"ר מכלוף מיקי זוהר: << יור >>

למה אתה רוצה לפזר את הכנסת מהר? אתה רוצה ללכת לבחירות שלך כבר?

<< דובר >> דב חנין (הרשימה המשותפת): << דובר >>

אני רוצה ללכת לבחירות, ודאי.

<< יור >> היו"ר מכלוף מיקי זוהר: << יור >>

למה לא לעבוד עוד שבועיים בשביל עם ישראל?

<< דובר >> דב חנין (הרשימה המשותפת): << דובר >>

כי ככה החליט - - -

<< יור >> היו"ר מכלוף מיקי זוהר: << יור >>

למה לא? למה אתה ממהר? איך אתה דואג לעם ישראל אם אתה רוצה לברוח כבר
לקמפיין שלך?

<< דובר >> דב חנין (הרשימה המשותפת): << דובר >>

חבר הכנסת מיקי מכלוף זוהר, זה משהו שהיית צריך להעלות אותו - -

<< יור >> היו"ר מכלוף מיקי זוהר: << יור >>

איך? איך? תענה לי. אתה לא עונה לי –

<< דובר >> דב חנין (הרשימה המשותפת): << דובר >>

- - עם ראש הממשלה ועם ראש הקואליציה לפני ההסכמות- -

<< יור >> היו"ר מכלוף מיקי זוהר: << יור >>

אז אתה גם בעצם מתגלה כחבר כנסת עצלן. אתה לא רוצה לעבוד, אתה רוצה לרוץ
לקמפיין.

<< דובר >> דב חנין (הרשימה המשותפת): << דובר >>

את זה היית צריך - - -

<< דובר >> יואל חסון (המחנה הציוני): << דובר >>

אתה כזה דמגוג. תגיד את האמת. אתה רוצה את חוק הפורנו שלך, ואתה רוצה את
החוקים של בצלאל סמוטריץ', ואתה רוצה כל מיני חוקים שהם במחלוקת. אתה לא
רוצה חוקים לטובת המדינה - -

<< דובר >> אוסנת הילה מארק (הליכוד): << דובר >>

אנחנו רוצים גם את החוק לניכור הורי.

<< דובר >> יואל חסון (המחנה הציוני): << דובר >>

- - אל תבלבל את המוח. אתה פופוליסט גמור.

<< יור >> היו"ר מכלוף מיקי זוהר: << יור >>

אמר האופורטוניסט שמחליף מפלגות כמו גרביים.

<< דובר >> יואל חסון (המחנה הציוני): << דובר >>

אתה מסוכן כי אתה באופן לא אחראי לא בתיאום לא עם הקואליציה בממשלה שלך
עושה מה שאתה רוצה בתפקיד יושב-ראש ועדת הכנסת.

<< יור >> היו"ר מכלוף מיקי זוהר: << יור >>

מאה אחוז. תודה, חבר הכנסת יואל חסון.

<< דובר >> דב חנין (הרשימה המשותפת): << דובר >>

אני רוצה לסיים את דבריי, אדוני היושב-ראש. אני רוצה לומר כך: אם אתה או
ראש הממשלה או כל בן אדם אחר מעוניינים לבטל את ההסכמות אין בעיה. אתה לא
רוצה להביא לאישור ועדת הכנסת את פיזור הכנסת? זאת בעיה שלכם. דבר עם ראש
הממשלה. אתם לא רוצים ללכת לבחירות; הוא החליט שנגמר המצב - - -

<< יור >> היו"ר מכלוף מיקי זוהר: << יור >>

הבחירות יהיו ב-9 באפריל 2019. שם מועד הבחירות. אין מועד אחר.

<< דובר >> דב חנין (הרשימה המשותפת): << דובר >>

אבל זה בלעדיך. דבר אחד אתה לא יכול לעשות: לצפצף על מערכת ההסכמות בכנסת.
אתה יכול לא להביא את זה.

<< יור >> היו"ר מכלוף מיקי זוהר: << יור >>

בסדר גמור.

<< דובר >> דב חנין (הרשימה המשותפת): << דובר >>

אתה יכול לא להביא את זה. אל תביא את חוק פיזור הכנסת אם אתה לא רוצה.

<< יור >> היו"ר מכלוף מיקי זוהר: << יור >>

אוקיי. טוב.

<< דובר >> דב חנין (הרשימה המשותפת): << דובר >>

זה עניין שלכם. את ההסכמות אתם לא יכולים - - -

<< יור >> היו"ר מכלוף מיקי זוהר: << יור >>

חבר הכנסת בצלאל סמוטריץ', בבקשה.

<< דובר >> בצלאל סמוטריץ (הבית היהודי): << דובר >>

הוחלט שהולכים לבחירות, וזה כנראה מוסכם גם על הקואליציה וגם על האופוזיציה
וזה בסדר גמור. לפזר את הכנסת מהרגע להרגע זה בעיקר מביע זלזול גדול בעבודת
הכנסת. אנחנו באמצע תהליכים - -

<< דובר >> קארין אלהרר (יש עתיד): << דובר >>

למה? כי אתה רוצה להביא את כל הזוועות? את כל הזוועות אתה רוצה להביא - -

<< דובר >> דב חנין (הרשימה המשותפת): << דובר >>

זה לא מהרגע להרגע. ללכת לבחירות מהרגע להרגע.

<< יור >> היו"ר מכלוף מיקי זוהר: << יור >>

לא להפריע.

<< דובר >> בצלאל סמוטריץ (הבית היהודי): << דובר >>

אתם מפריעים.

<< דובר >> איילת נחמיאס ורבין (המחנה הציוני): << דובר >>

מתי זה לא ככה?

<< יור >> היו"ר מכלוף מיקי זוהר: << יור >>

לא להפריע לחבר הכנסת סמוטריץ'.

<< דובר >> בצלאל סמוטריץ (הבית היהודי): << דובר >>

אני אסביר לך מתי זה לא ככה.

<< דובר >> דב חנין (הרשימה המשותפת): << דובר >>

- - -

<< יור >> היו"ר מכלוף מיקי זוהר: << יור >>

לא להפריע. חבר הכנסת חנין, אתה מפריע לו לדבר. הוא לא הפריע לך לדבר.

<< דובר >> דב חנין (הרשימה המשותפת): << דובר >>

- - - חוקי הבית היהודי.

<< יור >> היו"ר מכלוף מיקי זוהר: << יור >>

אני הפרעתי לך. הוא לא הפריע לך.

<< דובר >> איילת נחמיאס ורבין (המחנה הציוני): << דובר >>

בגלל החוקים האלה - - -

<< דובר >> בצלאל סמוטריץ (הבית היהודי): << דובר >>

חברי הכנסת מהקואליציה ומהאופוזיציה עובדים קשה מאוד. הציבור צריך לדעת את
זה. אגב, ברוב העניינים הם עובדים יחד. כשמתווכחים גם בחוקים במחלוקת זה
בכלל לא קשור לקואליציה-אופוזיציה. מתווכחים בהמון סוגיות. יש ויכוחים בתוך
הקואליציה ובתוך האופוזיציה, ובוועדות עובדים קשה ומכינים חוקים ודנים בהם
שבועות וחודשים. בדרך כלל כשהולכים לבחירות נכון לתת שבוע-שבועיים להיערכות
כדי שאותם תהליכים חשובים שעבדנו עליהם חודשים לא יירדו לטמיון. הזלזול הזה
בעבודת הכנסת ובציבור, השיקול הפוליטי – יושבים ראשי מפלגות ומסמנים את
התאריך הנוח להם פוליטית לבחירות - -

<< דובר >> דב חנין (הרשימה המשותפת): << דובר >>

כל זה היית צריך להגיד קודם לפני ההסכמות.

<< דובר >> בצלאל סמוטריץ (הבית היהודי): << דובר >>

- - מה נוח להם לפריימריז - -

<< דובר >> דב חנין (הרשימה המשותפת): << דובר >>

נגמר. יש הסכמות. נגמר. זה מאחורינו.

<< דובר >> בצלאל סמוטריץ (הבית היהודי): << דובר >>

אנחנו עבדנו - - - וטוב שאתה דורש את כבודה של הכנסת. זה תפקידך כיושב-ראש
ועדת הכנסת.

עבדנו כאן שבועות וחודשים על חוקים. לא ייתכן שלא ייתנו לנו כמה ימים
להשלים אותם ואז לפזר את הכנסת בעוד שבוע.

<< יור >> היו"ר מכלוף מיקי זוהר: << יור >>

מסכים לחלוטין, מסכים לחלוטין.

<< דובר >> בצלאל סמוטריץ (הבית היהודי): << דובר >>

אנחנו לא נדחה את הבחירות ביום אחד בכלל.

<< יור >> היו"ר מכלוף מיקי זוהר: << יור >>

בשביל זה אני עושה את זה. בשביל זה אני פה.

<< דובר >> בצלאל סמוטריץ (הבית היהודי): << דובר >>

אז אני מחזק את ידיך.

<< דובר >> דב חנין (הרשימה המשותפת): << דובר >>

זה נכון אם אתם מפזרים - - - של הסכמות. אי אפשר לדרוס את ההסכמות האלה.

<< דובר >> בצלאל סמוטריץ (הבית היהודי): << דובר >>

זה לכבד את הכנסת, את חברי הכנסת מכל סיעות הבית, את העבודה שלנו, את
הציבור שבחר בנו.

<< דובר >> איילת נחמיאס ורבין (המחנה הציוני): << דובר >>

לא ענית לי מתי זה לא ככה. מתי פיזור הכנסת לא נעשה ככה.

<< דובר >> בצלאל סמוטריץ (הבית היהודי): << דובר >>

בדרך כלל יש שבוע-שבועיים. בטח שכן.

<< דובר >> איילת נחמיאס ורבין (המחנה הציוני): << דובר >>

לא חושבת.

<< דובר >> בצלאל סמוטריץ (הבית היהודי): << דובר >>

בטח שכן. כי עושים בחירות קצת יותר מאוחר. מאתמול להיום לפזר? כל אחד - - -
כל מה שעשינו ילך לפח?

<< יור >> היו"ר מכלוף מיקי זוהר: << יור >>

אני רוצה להעביר את זכות הדיבור לחבר אופוזיציה.

<< קריאה >> קריאה: << קריאה >>

יש גם שבוע הבא.

<< דובר >> בצלאל סמוטריץ (הבית היהודי): << דובר >>

לא. שבוע הבא זה רק מה שגם השמאל - - - עשינו עבודה גדולה בקואליציה, אדוני
יושב-ראש הקואליציה. אתה עשית. כולנו עבדנו קשה. תן לנו להשלים את זה. תן
עוד יומיים-שלושה של חקיקה, נשלים מהלכים - -

<< דובר >> קארין אלהרר (יש עתיד): << דובר >>

- - -

<< דובר >> דב חנין (הרשימה המשותפת): << דובר >>

איחרת. חבר הכנסת סמוטריץ', היו הסכמות. גם אתה לא יכול לדרוס את ההסכמות.

<< דובר >> בצלאל סמוטריץ (הבית היהודי): << דובר >>

דודי - - - זה מה שהאופוזיציה - - - שמאלנית - -

<< דובר >> דב חנין (הרשימה המשותפת): << דובר >>

- - גם הבית היהודי לא יכול לדרוס את ההסכמות.

<< דובר >> בצלאל סמוטריץ (הבית היהודי): << דובר >>

אנחנו כממשלת ימין הובלנו כמה תהליכים דרמטיים חשובים. תן לנו, אדוני
היושב-ראש, להשלים - - -

<< דובר >> דב חנין (הרשימה המשותפת): << דובר >>

נשחרר את ראש הממשלה שלא יפזר את הכנסת, ותמשיך לחוקק את החוקים שלך.

<< דובר >> בצלאל סמוטריץ (הבית היהודי): << דובר >>

אני בעד שנלך לבחירות. אנחנו נשלים כמה מהלכים - - -

<< יור >> היו"ר מכלוף מיקי זוהר: << יור >>

חבר הכנסת, אפשר בבקשה, שקט.

<< דובר >> דב חנין (הרשימה המשותפת): << דובר >>

- - - לא להקדים את הבחירות. תוכל להמשיך לחוקק את החוקים שלך.

<< יור >> היו"ר מכלוף מיקי זוהר: << יור >>

אפשר, בבקשה, שקט? אני לא רוצה לקרוא אנשים לשלוש קריאות כי אם אני אצטרך
לקרוא אנשים לשלוש קריאות הם יצטרכו לצאת מהישיבה וזאת סיטואציה שלא נעימה
לאף אחד.

אין לי ספק שהאופוזיציה חפצה בפיזור הכנסת כי כל עוד הכנסת קיימת היא
ממשיכה לחולל תהליכים לטובת הימין. זה ברור לי. אבל עדיין, אני אומר, בסוף
אנחנו לא עובדים אצלכם באופוזיציה. אנחנו עובדים אצל אלה ששלחו אותנו.

חבר הכנסת טיבי, בבקשה.

<< דובר >> אחמד טיבי (הרשימה המשותפת): << דובר >>

תודה רבה, אדוני. מוסכם על כולם ש-9 באפריל הוא יום הבחירות; מוסכם על כולם
שבימי שני ושלישי הבאים תהיה עבודת כנסת. כל חילוקי הדעות הן לגבי עוד
שבוע. מוסכם בישיבת ועדת ההסכמות וגם בישיבת האופוזיציה שהייתה אצל
יושב-ראש הכנסת על חוקים מוסכמים שבאים בהסכמה.

<< יור >> היו"ר מכלוף מיקי זוהר: << יור >>

למשל, חוק מרקם ההתיישבות, חבר הכנסת טיבי. הוא בהסכמה אצלכם?

<< דובר >> אחמד טיבי (הרשימה המשותפת): << דובר >>

אדוני היושב-ראש.

<< יור >> היו"ר מכלוף מיקי זוהר: << יור >>

הוא בהסכמה או לא?

<< דובר >> אחמד טיבי (הרשימה המשותפת): << דובר >>

לא.

לכן, למשל, אני אזכיר חוקים שהכנסת תפעל כדי שהם יעברו ואני חושב שהם
מוסכמים: חוק המתמחים. 4,000 מתמחים במשפטים מצפים לבית הזה כדי לתת להם
מזור, פקטור, כמו שעשו עם רואי חשבון. היה כנס גדול שעשה אמיר אוחנה, הייתה
הצעת חוק שיזמה חברתי חברת הכנסת אוסנת מארק, דודי אני ואחרים ועוד חוק של
אמיר - -

<< דובר >> אמיר אוחנה (הליכוד): << דובר >>

זה ציבור של כולנו.

<< דובר >> אחמד טיבי (הרשימה המשותפת): << דובר >>

- - אין מישהו שמתנגד לחוק הזה. אני אפילו העמדתי בפני חבריי את ההזדמנות
שלנו - -

<< דובר >> אוסנת הילה מארק (הליכוד): << דובר >>

של הפטור.

<< דובר >> אחמד טיבי (הרשימה המשותפת): << דובר >>

של הפטור – שלי, של האופוזיציה כדי להביא את החוק הזה להצבעה במליאה, חברי
חבר הכנסת מיקי מכלוף זוהר – בקיצור ממ"ז.

<< יור >> היו"ר מכלוף מיקי זוהר: << יור >>

ממ"ז בכיר.

<< דובר >> אחמד טיבי (הרשימה המשותפת): << דובר >>

הפכת להיות בכיר. לקראת שלהי הכנסת אתה מתגלה כאגוז לא קל.

<< יור >> היו"ר מכלוף מיקי זוהר: << יור >>

אתה לא מבין – כל פעם שאתה תחמיא לי אתה גומר לי את הפריימריז. אל תחמיא
לי, חבר הכנסת טיבי. בבקשה.

<< דובר >> אחמד טיבי (הרשימה המשותפת): << דובר >>

לכן, חבר הכנסת מיקי זוהר - -

<< דובר >> יואל חסון (המחנה הציוני): << דובר >>

אז אני מקווה שאתה מעריך חברים.

<< יור >> היו"ר מכלוף מיקי זוהר: << יור >>

לא, לא. אתה אל תחמיא לי.

<< דובר >> יואל חסון (המחנה הציוני): << דובר >>

אני לא מחמיא לך. אין לי שום סיבה להחמיא לך.

<< יור >> היו"ר מכלוף מיקי זוהר: << יור >>

סימן שאני עושה עבודה טובה, חבר הכנסת - - -

<< דובר >> אחמד טיבי (הרשימה המשותפת): << דובר >>

אם מישהו מכשיל את הצעת חוק המתמחים הוא בוגד גם באלפי המתמחים, גם בציבור,
גם במשפחות שלהם - -

<< דובר >> איילת נחמיאס ורבין (המחנה הציוני): << דובר >>

אל תגיד "בוגד". פוגע, פוגע.

<< דובר >> אחמד טיבי (הרשימה המשותפת): << דובר >>

לא. בוגד בציפייה שלהם.

<< יור >> היו"ר מכלוף מיקי זוהר: << יור >>

בוגדים זה לא אצלנו, חבר הכנסת טיבי.

<< דובר >> אחמד טיבי (הרשימה המשותפת): << דובר >>

אגב, שמעתי עכשיו שאמרו, מה תעשה שרת המשפטים? היא תכריז על הפלת הממשלה?
תצא מהקואליציה? יש בחירות. מעבירים את זה גם אם היא רוצה וגם אם היא לא
רוצה.

<< דובר >> אוסנת הילה מארק (הליכוד): << דובר >>

נכון.

<< דובר >> אמיר אוחנה (הליכוד): << דובר >>

אחמד, לא צריך ועדת שרים. מביאים את זה - - - לא צריך ועדת שרים.

<< דובר >> אוסנת הילה מארק (הליכוד): << דובר >>

לא צריך. אפשר - -

<< דובר >> אמיר אוחנה (הליכוד): << דובר >>

לא צריך ועדת שרים. מביאים את זה למליאה.

<< דובר >> אחמד טיבי (הרשימה המשותפת): << דובר >>

לא צריך ועדת שרים. מביאים ומצביעים. כל סיעות הבית מסכימות.

<< דובר >> אוסנת הילה מארק (הליכוד): << דובר >>

נכון.

<< דובר >> אחמד טיבי (הרשימה המשותפת): << דובר >>

דבר שני, הטבות מס לפריפריה. מישהו מתנגד? אף אחד לא מתנגד. זה חוק שצריך
להביא בהסכמה. צריך עוד יום? ניתן עוד יום להטבות מס בפריפריה.

<< יור >> היו"ר מכלוף מיקי זוהר: << יור >>

זה גם מה שאני אומר, ידידי.

<< דובר >> איילת נחמיאס ורבין (המחנה הציוני): << דובר >>

ההסכמה ביניכם מדאיגה.

<< דובר >> אחמד טיבי (הרשימה המשותפת): << דובר >>

חוק שלי, דודי – טיפול שיניים חינם לחולי שיתוק מוחין בקריאה ראשונה. מישהו
מתנגד חוץ מהאוצר שעושה תרגילים?

<< דובר >> רועי פולקמן (כולנו): << דובר >>

בזכות האוצר זה עבר.

<< דובר >> יואל חסון (המחנה הציוני): << דובר >>

זאת לא ישיבת ועדת הסכמות עכשיו. נו, באמת.

<< יור >> היו"ר מכלוף מיקי זוהר: << יור >>

אני אמרתי לך, חבר הכנסת חסון, כל מה שאתם צריכים לעשות זה לעדכן אותי מה
ההסכמות ואני אגיד לכם - -

<< דובר >> יואל חסון (המחנה הציוני): << דובר >>

אני לא מעדכן אותך. מה שיושב-ראש הקואליציה ואני נחליט נחליט. אנחנו לא
צריכים לעדכן אותך.

<< יור >> היו"ר מכלוף מיקי זוהר: << יור >>

אם אני אהיה מרוצה הכנסת תפוזר. אם לא היא תפוזר אחרי שאני אהיה מרוצה.

<< דובר >> יואל חסון (המחנה הציוני): << דובר >>

אבל ועדת ההסכמות לא תתחיל לעבוד עד שלא תפוזר הכנסת. נקודה.

<< יור >> היו"ר מכלוף מיקי זוהר: << יור >>

נכון. אתה יכול לסכם מראש – אהלן וסהלן. אם לא, אני לא מפזר.

<< דובר >> יואל חסון (המחנה הציוני): << דובר >>

לא יהיה.

<< יור >> היו"ר מכלוף מיקי זוהר: << יור >>

אז לא יהיה פיזור.

<< דובר >> אחמד טיבי (הרשימה המשותפת): << דובר >>

אני אסיים את המשפט. אבל חוק ההסדרה, החטיבה להתיישבות וחוקים דומים – זה
לא בהסכמות.

<< דובר >> יואל חסון (המחנה הציוני): << דובר >>

מה אתה חושב, טיבי – אתה רוצה את החוקים שלך והוא ירצה את החוקים שלו. מה
אתה חושב? אתה תרצה טרומית, אתה תרצה ראשונה הם - - -

<< דובר >> איילת נחמיאס ורבין (המחנה הציוני): << דובר >>

יש לנו חוק חובת חיסונים – כל יום מתגלה חצבת חדש. למה שלא - - -

<< יור >> היו"ר מכלוף מיקי זוהר: << יור >>

תודה, חבר הכנסת טיבי.

<< דובר >> אחמד טיבי (הרשימה המשותפת): << דובר >>

יואל, כשהוא יגיד שחוק המתמחים לא בהסכמה אני אגיד שההסדרה לא בהסכמה.
ברור?

<< דובר >> יואל חסון (המחנה הציוני): << דובר >>

ושניהם לא יעלו בסוף.

<< דובר >> אחמד טיבי (הרשימה המשותפת): << דובר >>

אז אתה רוצה ששניהם לא יעלו. אני רוצה שההסדרה לא יעלה, והמתמחים יעלה. זה
קומון סנס.

<< דובר >> יואל חסון (המחנה הציוני): << דובר >>

אני לא אומר. גם אני רוצה - -

<< יור >> היו"ר מכלוף מיקי זוהר: << יור >>

תודה רבה, חבר הכנסת טיבי.

<< דובר >> יואל חסון (המחנה הציוני): << דובר >>

אני מבהיר לפרוטוקול - -

<< יור >> היו"ר מכלוף מיקי זוהר: << יור >>

חבר הכנסת חסון, תודה.

<< דובר >> יואל חסון (המחנה הציוני): << דובר >>

אני מבהיר לפרוטוקול: לא תקום ועדת ההסכמות בין יושב-ראש הכנסת, מרכז
האופוזיציה ויושב-ראש הקואליציה עד שלא תפוזר הכנסת בקריאה שנייה ושלישית.

<< יור >> היו"ר מכלוף מיקי זוהר: << יור >>

תודה רבה. אז נעביר בינתיים כמה חוקים. זה רעיון טוב מה שאמרת.

חברת הכנסת מארק.

<< דובר >> אוסנת הילה מארק (הליכוד): << דובר >>

בהמשך למה שאמר חברי פה אמיר אוחנה וחברי אחמד טיבי, אני חושבת שהצעת חוק
המתמחים בשלה היום לעבור. בנוסף יש לי הצעת חוק נוספת שעליה יש הסכמה של כל
סיעות הבית בעניין של ניכור הורי. זה נושא מאוד חברתי, חשוב וכאוב. המון
משפחות שלא מצליחות לראות את הילדים שלהן במשך חודשים ושנים. אני חושבת שזה
חוק שחייבים לגמור אותו עוד לפני שאנחנו מסיימים פה את העבודה שלנו.

<< יור >> היו"ר מכלוף מיקי זוהר: << יור >>

ג'מאל זחאלקה, אמרת את מה שיש לך להגיד?

<< דובר >> ג'מאל זחאלקה (הרשימה המשותפת): << דובר >>

לא. אני רוצה לדבר.

אני קצת ותיק בכנסת. אני רוצה שתשמע את זה וגם שדודי אמסלם ישמע את זה.
בדרך כלל כשהקדימו בחירות הייתה ישיבה של ראשי הסיעות אצל יושב-ראש הכנסת –
כל הסיעות – קואליציה ואופוזיציה יחד. הפעם לא היה.

<< דובר >> רועי פולקמן (כולנו): << דובר >>

גם הפעם היה.

<< יור >> היו"ר מכלוף מיקי זוהר: << יור >>

היה. לא קראו לך.

<< דובר >> ג'מאל זחאלקה (הרשימה המשותפת): << דובר >>

לא היה.

<< דובר >> איילת נחמיאס ורבין (המחנה הציוני): << דובר >>

היה אתמול.

<< יור >> היו"ר מכלוף מיקי זוהר: << יור >>

היה. לא קראו לך. אתה לא יושב-ראש סיעה, אתה יודע. איימן עודה הוא יושב-ראש
הסיעה שלך. לך לאיימן עודה שהוא יחליט לך. הוא מחליט לך, איימן עודה. אתה
רוצה את איימן עודה יושב-ראש סיעה, לך לאיימן עודה. אל תבוא אלינו בטענות.

<< דובר >> אחמד טיבי (הרשימה המשותפת): << דובר >>

תן לו להשלים. עזוב אותך מהפוליטיקה.

<< יור >> היו"ר מכלוף מיקי זוהר: << יור >>

זאת האמת, מה לעשות. הוא רצה את איימן עודה יושב-ראש סיעה שלו. שילך אליו.

<< דובר >> ג'מאל זחאלקה (הרשימה המשותפת): << דובר >>

אני יודע מה אני מדבר.

<< יור >> היו"ר מכלוף מיקי זוהר: << יור >>

גם אני יודע מה אני מדבר.

<< דובר >> איילת נחמיאס ורבין (המחנה הציוני): << דובר >>

זחאלקה, אתה לא היית בישיבה אצל היושב-ראש.

<< דובר >> ג'מאל זחאלקה (הרשימה המשותפת): << דובר >>

אני הייתי.

ההסכמות היו בישיבה קודם לכן. ההסכמות שמדברים עליהן עכשיו ומתווכחים עליהן
היו בישיבה ביום שני אצל יושב-ראש הכנסת שהיה לבד. הוא אמר שהוא דיבר עם
ראשי הקואליציה וההסכמה הייתה חד משמעית שהחוק יעבור היום במלואו. ההסכמה
השנייה הייתה שלא מעבירים לא לפני ולא אחרי אף חקיקה שנויה במחלוקת. אני רק
אומר שחבל שקבעו את התאריך הזה על שם הסרט של רוני עזרא שנקרא "9 באפריל",
סרט לא ישראלי אלא סרט דני מצוין. מומלץ לראות.

<< יור >> היו"ר מכלוף מיקי זוהר: << יור >>

השאלה שאני רוצה לשאול אותך – ותענה לי תשובה או לא – האם זה הנאום האחרון
שלך בכנסת?

<< דובר >> ג'מאל זחאלקה (הרשימה המשותפת): << דובר >>

לא האחרון.

<< יור >> היו"ר מכלוף מיקי זוהר: << יור >>

בקצב הזה לא בטוח שזה לא האחרון.

<< דובר >> אחמד טיבי (הרשימה המשותפת): << דובר >>

הוא הודיע שהוא - -

<< יור >> היו"ר מכלוף מיקי זוהר: << יור >>

מה הוא הודיע?

<< דובר >> אחמד טיבי (הרשימה המשותפת): << דובר >>

- - -

<< יור >> היו"ר מכלוף מיקי זוהר: << יור >>

באמת? החלטת שאתה לא מתמודד יותר? כולנו באושר ושמחה.

<< דובר >> ג'מאל זחאלקה (הרשימה המשותפת): << דובר >>

אתה שאלת אותי – אני הולך לנאום היום במליאה ואני אגיד מה יש לי.

<< יור >> היו"ר מכלוף מיקי זוהר: << יור >>

אנחנו כולנו מרוצים מהחלטתך לא להישאר בכנסת. תודה רבה, חבר הכנסת זחאלקה.

<< דובר >> ג'מאל זחאלקה (הרשימה המשותפת): << דובר >>

זאת קטנות רוח מה שעשית עכשיו.

<< דובר >> אחמד טיבי (הרשימה המשותפת): << דובר >>

תעשה את זה שוב והוא יישאר בכנסת.

<< יור >> היו"ר מכלוף מיקי זוהר: << יור >>

לא, זה הכי גרוע. סליחה, אני חוזר בי.

<< דובר >> ג'מאל זחאלקה (הרשימה המשותפת): << דובר >>

מה שעשית זה נמוך. מאוד נמוך.

<< יור >> היו"ר מכלוף מיקי זוהר: << יור >>

זאת האמת.

<< דובר >> ג'מאל זחאלקה (הרשימה המשותפת): << דובר >>

אבל זה נמוך.

<< יור >> היו"ר מכלוף מיקי זוהר: << יור >>

חבר הכנסת פולקמן, חבר הכנסת אילטוב.

<< דובר >> ג'מאל זחאלקה (הרשימה המשותפת): << דובר >>

האמת שזה נמוך. מאוד נמוך.

<< יור >> היו"ר מכלוף מיקי זוהר: << יור >>

אל תיקח את זה אישית. זה לא אישי. פשוט עמדותיך כל כך גרועות שאנחנו שמחים
שאתה לא פה.

<< דובר >> ג'מאל זחאלקה (הרשימה המשותפת): << דובר >>

בסדר, אתה יכול להתווכח עם עמדותיי.

<< יור >> היו"ר מכלוף מיקי זוהר: << יור >>

חבר הכנסת אילטוב.

<< דובר >> רוברט אילטוב (ישראל ביתנו): << דובר >>

תודה שנתת לי לדבר. אמרת אופוזיציה-קואליציה. כרגע האופוזיציה אבל אני
עדיין אופוזיציה.

<< יור >> היו"ר מכלוף מיקי זוהר: << יור >>

בתחושה שלי אתה עדיין קואליציה. אני כל כך רגיל אליך בקואליציה שפתאום
אתה - -

<< דובר >> אחמד טיבי (הרשימה המשותפת): << דובר >>

אתה שואל אותו - - - או רק את ג'מאל?

<< יור >> היו"ר מכלוף מיקי זוהר: << יור >>

לא. הוא יהיה פה בכנסת הבאה, בעזרת השם.

<< דובר >> רוברט אילטוב (ישראל ביתנו): << דובר >>

אני רוצה להגיד לך שפחות מארבע קדנציות שאני - - - ותמיד יש התקופה של סיום
כהונתה של הכנסת. כל הזמן זה היה בטרם עת אבל בסופו של דבר הייתה תקופת
ההסכמות. אני רוצה להגיד לך שכל חוק הוא חשוב. כל חוק שעלה פה ולא עלה פה.
אני גם יוצא מנקודת הנחה שכל חבר כנסת יש לו בצנרת - - - מאוד חשובה לקבוצה
כזאת של אנשים או לקבוצה אחרת של אנשים, וכשהכנסת יוצאת לפגרת בחירות בטעם
עת זה פוגע קשות בהרבה מאוד אוכלוסיות. כשאנחנו לוקחים 120 חברי כנסת לכל
חברי כנסת יש אג'נדות וחקיקה פרטית או ממשלתית בצנרת, והרבה מאוד אנשים
נפגעים. כמובן, צריך לתת את הדעת על הסוגיה של - - - שלטוני, ולא חשוב איזו
מפלגה נמצאת בשלטון. חשוב שהמערכת תדע מתי הולכים לבחירות ולא כל שבוע - -

<< יור >> היו"ר מכלוף מיקי זוהר: << יור >>

הבחירות הן ב-9 באפריל. זה רק עניין של פיזור.

<< דובר >> רוברט אילטוב (ישראל ביתנו): << דובר >>

אני מדבר כרגע על דברים עקרוניים.

<< יור >> היו"ר מכלוף מיקי זוהר: << יור >>

הבחירות הן ב-9 באפריל. אין על זה מחלוקת.

<< דובר >> רוברט אילטוב (ישראל ביתנו): << דובר >>

אני רוצה רק להשלים את הנושא העקרוני ללכת לבחירות בזמן שהחוק קובע ולא
לפזר את הכנסת אלא אם יש דברים חריגים. לדעתי, באירוע הזה של פיזור הכנסת
על חוק הגיוס לקואליציה גם עם יש עתיד וגם בלי יש עתיד היה רוב, כי הרשימה
המשותפת הצהירה שהם לא יצביעו בחוק הגיוס, ואנחנו הצהרנו שאנחנו נצביע בעד
חוק הגיוס. אז היה רוב לחוק הגיוס אבל טוב שהקואליציה החליטה ללכת לבחירות.
אנחנו תומכים בהחלטה הזאת. טוב שזה יהיה כמה שיותר מהר. החלטנו ללכת
לבחירות ב-9 באפריל, נלך ב-9 באפריל.

לגבי הסוגיה של ההסכמות – תמיד היה שרק החוקים בהסכמה יעלו להצבעה. מספיק
שהיה חבר כנסת אחד מהקואליציה או מהאופוזיציה גם אחרי שהסכימו על חקיקה
שהתנגד – אני אתן לך דוגמה, בקדנציה הזאת רועי פולקמן ואני העברנו את חוק
מוסר תשלומים. החוק היה מוכן והיה חשוב לכל המערכת העסקית בישראל ולעסקים
קטנים ובינוניים. החוק היה מוכן להכנה לקריאה ראשונה, ובהצבעה הגיע יעקב
אשר ואמר שהוא מתנגד לחוק, ונאלצנו להסיר אותו ופגענו במשק. אבל אלה הם
הכללים. זאת ההחלטה וככה זה פועל.

<< יור >> היו"ר מכלוף מיקי זוהר: << יור >>

בעיניי וגם בהתאם לתפיסת מרכז האופוזיציה, ועדת ההסכמות תיכנס לתוקפה אחרי
פיזור הכנסת. הכנסת עוד לא פוזרה. על זה אני מדבר – לא לפזר את הכנסת עכשיו
כדי לגמור כמה חוקים חשובים. זה כל האירוע כרגע.

<< דובר >> יואב בן צור (ש"ס): << דובר >>

מי יקבע מה החוקים החשובים?

<< יור >> היו"ר מכלוף מיקי זוהר: << יור >>

מה שהקואליציה.

<< דובר >> יואל חסון (המחנה הציוני): << דובר >>

יש בקואליציה הסכמה על כל החוקים האלה?

<< יור >> היו"ר מכלוף מיקי זוהר: << יור >>

ראשי הקואליציה יקבעו. ברור.

<< דובר >> יואל חסון (המחנה הציוני): << דובר >>

לא יהיה. אתה יודע שלא יהיה.

<< יור >> היו"ר מכלוף מיקי זוהר: << יור >>

נחיה ונראה.

<< דובר >> איילת נחמיאס ורבין (המחנה הציוני): << דובר >>

לא יכול להיות, מיקי.

<< דובר >> יואל חסון (המחנה הציוני): << דובר >>

אל תתרגשי מזה, זה לא יהיה.

<< יור >> היו"ר מכלוף מיקי זוהר: << יור >>

אני שמח על האתגר, חבר הכנסת חסון.

<< דובר >> יואל חסון (המחנה הציוני): << דובר >>

אני מאתגר אותך פה כבר שנים.

<< יור >> היו"ר מכלוף מיקי זוהר: << יור >>

אתה לא מצליח.

תקצרו. יש פה הצבעה גם. בסוף יגידו שעשיתי פיליבסטר.

<< דובר >> יואל חסון (המחנה הציוני): << דובר >>

אמרת שאתה לא ממהר.

<< דובר >> רועי פולקמן (כולנו): << דובר >>

הוא אמר לי לפניו. אני - - - לאילטוב.

<< דובר >> רוברט אילטוב (ישראל ביתנו): << דובר >>

אני קורא לכל חברי הכנסת – ההחלטה התקבלה גם באופוזיציה וגם בקואליציה בין
ראשי המפלגות. הכנסת תתפזר. זאת ההחלטה. לכן לעמוד מאחורי ההחלטה הזאת.
עזוב את הנושאים הטכניים הקטנים. להוסיף סולידיות למהלך הזה זה יוסיף
לכולם.

<< דובר >> יואל חסון (המחנה הציוני): << דובר >>

מה יוסיף לכולם?

<< דובר >> רוברט אילטוב (ישראל ביתנו): << דובר >>

סולידיות.

<< יור >> היו"ר מכלוף מיקי זוהר: << יור >>

סולידריות.

<< דובר >> רוברט אילטוב (ישראל ביתנו): << דובר >>

לא סולידריות, סולידיות.

<< דובר >> איילת נחמיאס ורבין (המחנה הציוני): << דובר >>

יציבות.

<< דובר >> יואל חסון (המחנה הציוני): << דובר >>

מה אני אגיד לך, אתה במפלגה סולידית מאוד. מהסולידיות שהיו כאן אי פעם.

<< דובר >> רוברט אילטוב (ישראל ביתנו): << דובר >>

אני לא מפנה את זה אליך. אם נפגעת אני מתנצל.

<< יור >> היו"ר מכלוף מיקי זוהר: << יור >>

הוא לא בחור סולידי.

<< דובר >> רוברט אילטוב (ישראל ביתנו): << דובר >>

לכן אני מבקש להיכנס למסלול של פיזור הכנסת בהסכמות ולסיים את הסאגה הזאת.

<< יור >> היו"ר מכלוף מיקי זוהר: << יור >>

שמעתי.

חבר הכנסת פולקמן, בבקשה.

<< דובר >> רועי פולקמן (כולנו): << דובר >>

היו לנו הרבה עניינים בכנסת. אנחנו עובדים פה ארבע שנים. יושבת פה מזכירת
הכנסת שיש לה פרספקטיבה ארוכה. היו לנו הרבה - - - פחות נעימים, לכן חשוב
שאת הסוף נעשה עם כבוד והדר.

<< דובר >> קארין אלהרר (יש עתיד): << דובר >>

אין פה. הליכוד איבד את הכבוד וההדר.

<< יור >> היו"ר מכלוף מיקי זוהר: << יור >>

הוא לא בליכוד. הוא במפלגה הממלכתית.

<< דובר >> רועי פולקמן (כולנו): << דובר >>

אני מעריך אותך וחושב שאפשר לעשות את זה ככה גם בתוך ההתנהלות פה.

שנית, לגבי הפרוצדורה – אכן, הייתה ישיבה עם ראש הממשלה, עם יושב-ראש
הכנסת, עם כל ראשי הקואליציה ואחר כך גם עם כל ראשי האופוזיציה, ושם דובר
גם על מועד הפיזור שהיו עליו הסכמות.

<< יור >> היו"ר מכלוף מיקי זוהר: << יור >>

אין ויכוח על מועד הבחירות, לא על מועד הפיזור.

<< דובר >> רועי פולקמן (כולנו): << דובר >>

בוודאי.

<< יור >> היו"ר מכלוף מיקי זוהר: << יור >>

את מועד הבחירות אני לא משנה.

<< דובר >> רועי פולקמן (כולנו): << דובר >>

וגם הסיפור של הפיזור.

<< יור >> היו"ר מכלוף מיקי זוהר: << יור >>

מועד הפיזור הוא 9 באפריל.

<< דובר >> רועי פולקמן (כולנו): << דובר >>

אני רוצה לומר משהו טכני – ברגע שהוחלט על הפיזור, למעשה, נורתה יריית
הפתיחה של מערכת הבחירות מעבר לעניין הפרוצדורלי - -

<< יור >> היו"ר מכלוף מיקי זוהר: << יור >>

לא.

<< דובר >> רועי פולקמן (כולנו): << דובר >>

רגע, מיקי, אני מכבד אותך - -

<< יור >> היו"ר מכלוף מיקי זוהר: << יור >>

הפיזור צריך לקרות פה ובמליאה, ידידי.

<< דובר >> רועי פולקמן (כולנו): << דובר >>

אני עם רשם השכירויות שלי היו לי כל מיני הסכמות. למפלגת כולנו יש חוקים
חשובים שנתקעו ולי יש חוקים חשובים שנתקעו; ואתה יודע שרגע לפני הפיזור
היינו מעבירים בראשונה את השיפוצים. בלי סוף לכל אחד מאתנו יש חוקים רבים
שחשובים לנו, חלקם יותר מוסכמים, חלקם פחות מוסכמים.

בגדול מה אתה אומר שיקרה? א', יושב כאן גיל מוועדת שרים. אתה יודע את
הסיטואציות כמו בחוק המתמחים שיצא לנו להגיע להסכמות כאלה ואחרות. למעשה,
מה שיקרה, זה תופעה של חקקת בחירות מוחלטת - -

<< יור >> היו"ר מכלוף מיקי זוהר: << יור >>

טוב מאוד. למען הציבור.

<< דובר >> רועי פולקמן (כולנו): << דובר >>

- - למעט ראשונה - - - בלי ועדת שרים - -

<< יור >> היו"ר מכלוף מיקי זוהר: << יור >>

טוב מאוד.

<< דובר >> רועי פולקמן (כולנו): << דובר >>

בסדר, אבל, מיקי - -

<< דובר >> איילת נחמיאס ורבין (המחנה הציוני): << דובר >>

- - -

<< דובר >> יואל חסון (המחנה הציוני): << דובר >>

איזה ציבור?

<< יור >> היו"ר מכלוף מיקי זוהר: << יור >>

כל הציבור.

<< דובר >> יואל חסון (המחנה הציוני): << דובר >>

כל הציבור?

<< יור >> היו"ר מכלוף מיקי זוהר: << יור >>

תתפלא.

<< דובר >> יואל חסון (המחנה הציוני): << דובר >>

אם זה כל הציבור תהיה הסכמה.

<< יור >> היו"ר מכלוף מיקי זוהר: << יור >>

תתפלא, יש גם בשמאל מתמחים שלא עברו את מבחני הלשכה - -

<< דובר >> אמיר אוחנה (הליכוד): << דובר >>

על המתמחים יש הסכמה.

<< דובר >> יואל חסון (המחנה הציוני): << דובר >>

- - - אתה מדבר על חוקים אחרים. אל תשתמש במתמחים עכשיו. אל תהיה דמגוג.

<< יור >> היו"ר מכלוף מיקי זוהר: << יור >>

- - יש בשמאל אנשים שאוהבים ספורט - -

<< דובר >> יואל חסון (המחנה הציוני): << דובר >>

- - אתה לא תדבר על מתמחים. המתמחים לא מעניינים אותך - -

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

- - יש בשמאל אנשים שגרים בפריפריה - -

<< דובר >> יואל חסון (המחנה הציוני): << דובר >>

- - אתה יודע בדיוק על מה אתה מדבר.

<< יור >> היו"ר מכלוף מיקי זוהר: << יור >>

- - יש בשמאל הרבה מאוד אנשים שאתה, כנראה, שכחת מהם, חבר הכנסת חסון - -

<< דובר >> יואל חסון (המחנה הציוני): << דובר >>

אתה משתמש במתמחים המסכנים האלה? אתה לא מתבייש?

<< יור >> היו"ר מכלוף מיקי זוהר: << יור >>

- - שכחת מהם, שכחת מהם.

<< דובר >> יואל חסון (המחנה הציוני): << דובר >>

אין לך בושה. איזה ציניות.

<< יור >> היו"ר מכלוף מיקי זוהר: << יור >>

אני לא שכחתי מהם.

<< דובר >> יואל חסון (המחנה הציוני): << דובר >>

איזה ציניות.

<< דובר >> רועי פולקמן (כולנו): << דובר >>

בדיוק הסיטואציה הזאת – גם נרצה להעביר יום לימודים ארוך והטבות מס - - -
בלי שום בקרה של הממשלה אפשר להעביר כל חוק עכשיו. כולנו רוצים להיטיב עם
הציבור כשהודיעו שיש עוד מעט בחירות. ככה זה ייראה.

<< יור >> היו"ר מכלוף מיקי זוהר: << יור >>

אין בעיה לי בעיה עם זה. אני חי עם זה בשלום.

<< דובר >> רועי פולקמן (כולנו): << דובר >>

אנחנו גם הקואליציה שמנהלת את הממשלה.

<< יור >> היו"ר מכלוף מיקי זוהר: << יור >>

בסדר גמור. אתם לא רוצים להיטיב עם הציבור, לכו לציבור ותגידו לו שאתם לא
רוצים להיטיב איתו. זכותכם.

<< דובר >> רועי פולקמן (כולנו): << דובר >>

אנחנו בוודאי רוצים להיטיב.

<< יור >> היו"ר מכלוף מיקי זוהר: << יור >>

אני רוצה להיטיב עם הציבור. תפסת אותי על חם. אני רוצה להיטיב עם הציבור.

<< דובר >> רועי פולקמן (כולנו): << דובר >>

אחלה, כולם רוצים להיטיב. אנחנו לא רוצים חקיקת בחירות. לכן נעלה דברים
בוועדת ההסכמות. ממילא לא יהיו תהליכים בין הקואליציה לאופוזיציה - -

<< יור >> היו"ר מכלוף מיקי זוהר: << יור >>

תעדכנו אותי מה החלטתם בוועדת ההסכמות.

<< דובר >> רועי פולקמן (כולנו): << דובר >>

זה לא עובד ככה. אין אולטימטומים. גם לא שלך - -

<< יור >> היו"ר מכלוף מיקי זוהר: << יור >>

תתפלא, אבל כן.

<< דובר >> רועי פולקמן (כולנו): << דובר >>

- - גם אם תרצה, עוד מעט יש מליאה. לכן ההצעה שלי היא שנגיע להסכמות. עשינו
הבוקר רשימות של חוקים בהסכמות גם שלך וגם של אחרים. נקדם אותם. אבל אין
צ'ק פתוח רק בגלל שעושים עכשיו - - -

<< יור >> היו"ר מכלוף מיקי זוהר: << יור >>

מאה אחוז. חברת ורבין.

<< דובר >> יואל חסון (המחנה הציוני): << דובר >>

מיקי, ואחרי כל ההופעה הזאת אם לא תהיה בעשירייה הראשונה של הליכוד אני
אהיה מאוכזב ממך. אני חייב להגיד לך. אחרי כל ההצגה הזאת.

<< יור >> היו"ר מכלוף מיקי זוהר: << יור >>

עשירייה ראשונה?

<< דובר >> יואל חסון (המחנה הציוני): << דובר >>

לפחות.

<< יור >> היו"ר מכלוף מיקי זוהר: << יור >>

ברגע זה חיסלת לי את הפריימריז, ברגע שהכרזת על העשירייה הראשונה. אני
עכשיו מטרה לחיסול של כל השרים והבכירים בליכוד. איך עשית דבר כזה, אני לא
יודע. זה מראה כמה אתה שונא אותי, חבר הכנסת חסון.

<< דובר >> יואל חסון (המחנה הציוני): << דובר >>

לא, לא.

<< יור >> היו"ר מכלוף מיקי זוהר: << יור >>

כדי לעשות אותי מטרה בעיני כל שרי הליכוד? זה מה שאתה רוצה לעשות?

<< דובר >> אמיר אוחנה (הליכוד): << דובר >>

אם הוא באמת היה שונא אותך – טוב, אני לא רוצה להגיד.

<< דובר >> איילת נחמיאס ורבין (המחנה הציוני): << דובר >>

בדיוק. מה קרה לך.

<< יור >> היו"ר מכלוף מיקי זוהר: << יור >>

אל תיסחף, חבר הכנסת אוחנה.

<< יור >> היו"ר מכלוף מיקי זוהר: << יור >>

חברת הכנסת ורבין, בבקשה.

<< דובר >> איילת נחמיאס ורבין (המחנה הציוני): << דובר >>

תודה רבה לך, היושב-ראש זוהר. אמנם חבר הכנסת אמסלם יצא מכאן אבל אני לא
משוכנעת שהוא לא היה מנסה ללכת למהלך של פיטורים והעברת יושב-ראש ועדת
הכנסת ממקומו נוכח ההתנהלות הזאת.

<< יור >> היו"ר מכלוף מיקי זוהר: << יור >>

בבקשה. זה יקל עליי.

<< דובר >> איילת נחמיאס ורבין (המחנה הציוני): << דובר >>

זה קרה פעם אחת. מזכירת הכנסת, אולי את זוכרת - -

<< יור >> היו"ר מכלוף מיקי זוהר: << יור >>

זה יקל עליי, תאמיני לי שזה יקל עליי. זה יוריד הרבה אחריות מכתפיי. ואז
אני אוכל לרוץ לפריימריז שלי.

<< דובר >> איילת נחמיאס ורבין (המחנה הציוני): << דובר >>

אולי את זוכרת. זה קרה ב-1988 שפיטרו יושב-ראש ועדת כנסת. תודה לעקיבא
נוביק שהעלה את זה.

<< יור >> היו"ר מכלוף מיקי זוהר: << יור >>

בבקשה. כמה רוב צריך בשביל זה? צריך 80 חברי כנסת. זה לא בעיה היום לגייס
80 חברי כנסת. כולם רוצים לברוח לפריימריז ואני היחיד שלו.

<< דובר >> איילת נחמיאס ורבין (המחנה הציוני): << דובר >>

אני רוצה להגיד לך משהו. ההצגה שמתרחשת פה היא מיותרת משום שאני חושבת שאם
היינו כבר מעבירים את החוק והיינו הולכים לשלב של העברה של קריאה שנייה
ושלישית היינו באמת מתכנסים לוועדת ההסכמות. יש חוקים שדיברו עליהם כאן.
חוק המתמחים הוא בכלל בקריאה טרומית. אבל אני אגלה לך סוד: יש חוקים
שנמצאים בשלב של קריאה ראשונה שהם מאוד חשובים, כמו למשל, חוק חובת חיסונים
כי מתגלה חולה חצבת כל יום. זה חוק מאוד חשוב. אם יגיד מרכז האופוזיציה
שאין לנו סיכוי לקדם אותו אנחנו הרי לא נקדם אותו כי לא תהיה לנו ברירה.
אבל שורת החוקים שאתה מביא כאן היא שורת חוקים שאין שום דרך להגיע עליהם
להסכמה. חוק הטבות מס, אמר חבר הכנסת טיבי, ואני מצטרפת אליו, יהיה מאוד
קשה לא למצוא לו הסכמה בבית; אותו דבר גם חוק המתמחים שהוא בקריאה טרומית
שקשה לי להאמין שלא תהיה הסכמה עליו.

בסופו של דבר, מה שאני מנסה לומר זה שיש מספיק חוקים בבית שיש עליהם הסכמה.
להעביר היום בקריאה שנייה ושלישית את פיזור הכנסת כדי שהכנסת תצא לבחירות
זה לא רק הפריימריז. אני אגיד לך משהו, מיקי, אני בדקתי אתמול עם ועדת
הבחירות המרכזית כמה זמן הם צריכים כדי להיערך. עכשיו בצורה לגמרי עניינית
בלי בדיחות – ועדת הבחירות המרכזית חייבת לצאת ביום רביעי הבא, לכל המאוחר,
כדי להיערך למערכת הבחירות. זה 90 יום כמו שאתה ציינת בהתחלה.

<< יור >> היו"ר מכלוף מיקי זוהר: << יור >>

אגב, זה המועד שרציתי לעשות בו את הפיזור.

<< דובר >> איילת נחמיאס ורבין (המחנה הציוני): << דובר >>

לא. אבל אתה לא יכול בלי להעביר היום את הפיזור.

<< יור >> היו"ר מכלוף מיקי זוהר: << יור >>

לא נכון. אפשר לפזר גם ביום רביעי הבא.

<< דובר >> איילת נחמיאס ורבין (המחנה הציוני): << דובר >>

לא. כי אין לך ההסכמות.

<< יור >> היו"ר מכלוף מיקי זוהר: << יור >>

לא צריך שום הסכמות. אם אני לא מפזר אני לא צריך שום הסכמות. אם אני לא
מפזר אני כקואליציה יכול להמשיך לתפקד ולהעביר חוקים.

<< דובר >> ג'מאל זחאלקה (הרשימה המשותפת): << דובר >>

זאת הפרשנות שלך. אתה מפרש מה שאתה רוצה.

<< דובר >> איילת נחמיאס ורבין (המחנה הציוני): << דובר >>

שבוע הבא תהיה מסחטה יותר גדולה.

<< יור >> היו"ר מכלוף מיקי זוהר: << יור >>

הקואליציה יכולה להמשיך לעבוד עוד שבוע.

<< דובר >> איילת נחמיאס ורבין (המחנה הציוני): << דובר >>

אבל שבוע הבא תהיה מסחטה יותר גדולה.

<< יור >> היו"ר מכלוף מיקי זוהר: << יור >>

לא מסחטה ולא מכבסה.

<< דובר >> איילת נחמיאס ורבין (המחנה הציוני): << דובר >>

- - -

<< דובר >> יואל חסון (המחנה הציוני): << דובר >>

איילת, על מה את מדברת? הסוחט הכי גדול זה הוא. הוא הסחטן הכי גדול.

<< יור >> היו"ר מכלוף מיקי זוהר: << יור >>

בסדר גמור, חבר הכנסת חסון.

<< דובר >> יואל חסון (המחנה הציוני): << דובר >>

לא רק אותנו אתה סוחט, אתה סוחט את ראש הממשלה, את הקואליציה, את יושב-ראש
הכנסת. אתה סחטן, אתה סחטן שמנצל את התפקיד שלך עכשיו כדי להעביר חוקים
שמעניינים אותך.

<< דובר >> איילת נחמיאס ורבין (המחנה הציוני): << דובר >>

מזכיר הממשלה הגיע לוודא שיוצאים לבחירות, מיקי. מה קרה לכם?

<< קריאה >> קריאות: << קריאה >>

- - -

<< דובר >> יואל חסון (המחנה הציוני): << דובר >>

אתה בסך הכול סחטן, זה הכול.

<< יור >> היו"ר מכלוף מיקי זוהר: << יור >>

אני סחטן, חבר הכנסת חסון? אתה שחקן, חבר הכנסת חסון.

<< דובר >> יואל חסון (המחנה הציוני): << דובר >>

עדיף להיות שחקן מאשר סחטן.

<< דובר >> ג'מאל זחאלקה (הרשימה המשותפת): << דובר >>

יואל, בוא נצביע וגמרנו.

<< דובר >> אמיר אוחנה (הליכוד): << דובר >>

יש מניעה לפזר את הכנסת ולהעביר חוקים בהסכמה בשבוע הבא? יש מניעה כזאת.
אני אסביר לך תכף.

<< דובר >> איילת נחמיאס ורבין (המחנה הציוני): << דובר >>

לא. אין מניעה.

<< יור >> היו"ר מכלוף מיקי זוהר: << יור >>

יש דברים שהם לא רוצים. הם יעבירו לך את חוק מרקם החיים בהתיישבות?

<< דובר >> אמיר אוחנה (הליכוד): << דובר >>

לא.

<< יור >> היו"ר מכלוף מיקי זוהר: << יור >>

נו, וזה לא מספיק חשוב?

<< יור >> היו"ר מכלוף מיקי זוהר: << יור >>

חברת הכנסת קארין אלהרר, בבקשה.

<< דובר >> קארין אלהרר (יש עתיד): << דובר >>

אדוני היושב-ראש, נראה שאתה רוצה להיות עם ולהרגיש בלי. יוצאים לבחירות –
זה המנגנון. המנגנון הוא שמצביעים על פיזור הכנסת ואז מקיימים ועדת הסכמות.
לכולם יש חוקים שהם רוצים – כולם כולל כולם.

ההימצאות של מזכיר הממשלה מעלה בי סימן שאלה שאולי הכול ראש הממשלה בוחש
מאחורה - -

<< יור >> היו"ר מכלוף מיקי זוהר: << יור >>

התשובה היא לא. זאת שטות אחת גדולה.

<< דובר >> קארין אלהרר (יש עתיד): << דובר >>

- - כי אחרת היו מחליפים אותך בוועדה הזאת.

<< יור >> היו"ר מכלוף מיקי זוהר: << יור >>

אי אפשר.

<< דובר >> ג'מאל זחאלקה (הרשימה המשותפת): << דובר >>

למה מזכיר הממשלה פה?

<< יור >> היו"ר מכלוף מיקי זוהר: << יור >>

מה זה "למה"? כי יש פה הצעת חוק ממשלתית.

<< דובר >> ג'מאל זחאלקה (הרשימה המשותפת): << דובר >>

אני מחזק את דבריה.

<< יור >> היו"ר מכלוף מיקי זוהר: << יור >>

חיזקת דברים שהם לא יותר מהבל ושטות.

<< דובר >> קארין אלהרר (יש עתיד): << דובר >>

בסדר. אז אני קוראת לראש הממשלה - -

<< יור >> היו"ר מכלוף מיקי זוהר: << יור >>

אני אדאג גם שהוא יענה השבוע.

<< דובר >> קארין אלהרר (יש עתיד): << דובר >>

- - פעם אחת שיעמוד מאחורי הדברים שלו. היו הסכמות – אל תנהל - -

<< יור >> היו"ר מכלוף מיקי זוהר: << יור >>

אבל אני חושב שהדוגמה לדבר והיפוכו זה יאיר לפיד. הוא מתהפך כל חמש דקות לא
ראש הממשלה.

<< דובר >> קארין אלהרר (יש עתיד): << דובר >>

- - אל תנהל - - - הניסיונות שלך להתבדח - -

<< יור >> היו"ר מכלוף מיקי זוהר: << יור >>

הוא מתחיל – נגד חוק הגיוס, בעד חוק הגיוס. כבר מכירים את הגישה.

<< דובר >> קארין אלהרר (יש עתיד): << דובר >>

- - הניסיונות שלך להתבדח על חשבון הציבור היא פשוט עלובה.

<< יור >> היו"ר מכלוף מיקי זוהר: << יור >>

אוקיי.

<< דובר >> קארין אלהרר (יש עתיד): << דובר >>

אני חייבת להגיד לך – אתה עושה עכשיו "אבו-עלי" על כולם כי אתה חושב שאתה
מלך הבניין הזה. אני אומרת לך שלא.

<< דובר >> אחמד טיבי (הרשימה המשותפת): << דובר >>

סגן המלך.

<< דובר >> קארין אלהרר (יש עתיד): << דובר >>

אני אגיד לך עוד דבר: אתה יכול למשוך את המשחק המטופש הזה רק עד יום שני.
ביום שני – עברו 48 שעות. אז, חבל, מיקי. תגמור עם זה בכבוד היום ולא תיאלץ
להיות מושפל ביום שני שלא נצטרך את חובת ההנחה.

<< דובר >> יואל חסון (המחנה הציוני): << דובר >>

מעולם לא הסכמתי איתה יותר.

<< יור >> היו"ר מכלוף מיקי זוהר: << יור >>

אני רוצה להזכיר לגברתי, חברת הכנסת אלהרר כי אולי גם חבר הכנסת חסון שכח:
קודם כול אני הולך לתת פטור מחובת הנחה והחוק יוצבע היום לקריאה ראשונה - -

<< דובר >> קארין אלהרר (יש עתיד): << דובר >>

אה, תודה, באמת.

<< דובר >> אחמד טיבי (הרשימה המשותפת): << דובר >>

מתי?

<< יור >> היו"ר מכלוף מיקי זוהר: << יור >>

- - אבל להזכירך, בין קריאה שנייה ושלישית זה עדיין צריך לעבור אישור פה
בוועדת הכנסת.

<< דובר >> קארין אלהרר (יש עתיד): << דובר >>

- - - כל מיני חברי כנסת שיצוצו.

<< יור >> היו"ר מכלוף מיקי זוהר: << יור >>

אז תמצאי אותם.

<< דובר >> יואל חסון (המחנה הציוני): << דובר >>

יש לי הודעה אישית, על פי התקנון.

<< דובר >> קארין אלהרר (יש עתיד): << דובר >>

- - -

<< יור >> היו"ר מכלוף מיקי זוהר: << יור >>

תמצאי אותם.

<< דובר >> יואל חסון (המחנה הציוני): << דובר >>

הודעה אישית, על-פי התקנון. אדוני היושב-ראש, יש לי הודעה אישית.

<< יור >> היו"ר מכלוף מיקי זוהר: << יור >>

עוד רגע.

<< דובר >> יואל חסון (המחנה הציוני): << דובר >>

הודעה אישית.

<< יור >> היו"ר מכלוף מיקי זוהר: << יור >>

עוד רגע.

<< דובר >> קארין אלהרר (יש עתיד): << דובר >>

- - - למכור את המדינה לטובת הפריימריז שלו.

<< יור >> היו"ר מכלוף מיקי זוהר: << יור >>

את תמצאי אותם. אבל עם כל הכבוד, הרי יאיר לפיד לא היה פה בכנסת כמעט אף
פעם - -

<< דובר >> קארין אלהרר (יש עתיד): << דובר >>

יאללה, יאללה.

<< יור >> היו"ר מכלוף מיקי זוהר: << יור >>

- - הוא רוצה כבר לעבוד בקמפיין שלו, ואתם רוצים שאני אשתף פעולה עם יאיר
לפיד כדי שהוא יתחיל לעשות קמפיין כדי שאולי הוא יהיה ראש ממשלה.

<< דובר >> קארין אלהרר (יש עתיד): << דובר >>

- - -

<< יור >> היו"ר מכלוף מיקי זוהר: << יור >>

אבל בואי אני אספר לך סיפור – נכנס למשחק הזה מישהו חדש. קוראים לו בני
גנץ. הוא שתה לכם את כל המנדטים - -

<< דובר >> קארין אלהרר (יש עתיד): << דובר >>

יאללה - - -

<< יור >> היו"ר מכלוף מיקי זוהר: << יור >>

- - לכו תעבדו כמו שצריך. אולי בטעות תצליחו לתת איזשהו פייט בדרך להנהגת
המדינה - -

<< דובר >> קארין אלהרר (יש עתיד): << דובר >>

- - -

<< יור >> היו"ר מכלוף מיקי זוהר: << יור >>

אז עם כל הכבוד לחברתי, חברת הכנסת אלהרר, את הפופוליזם אני משאיר למפלגה
שלכם. אתם אלופים בפופוליזם.

<< קריאה >> קארין אלהרר (יש עתיד): << קריאה >>

אם היית פחות דואג - - -

<< יור >> היו"ר מכלוף מיקי זוהר: << יור >>

חבר הכנסת חסון, בבקשה.

<< דובר >> יואל חסון (המחנה הציוני): << דובר >>

אדוני, אני רוצה להודיע הודעה אישית או הודעה לפחות מטעם המחנה הציוני. אני
מאמין שהאופוזיציה כולה תתמוך בזה. אני פונה לקואליציה, לדודי אמסלם,
ומודיע לו שאם הוא יבקש או ירצה לפעול להדחתך מתפקיד יושב-ראש ועדת הכנסת
האופוזיציה תתמוך בהדחה שלך.

<< יור >> היו"ר מכלוף מיקי זוהר: << יור >>

מאה אחוז. אני יכול לבשר לכולם שאם הליך ההדחה נגדי בוועדת הכנסת יעלה אני
אצביע בעדו. אז יש לכם עוד חבר כנסת אחד. נשאר לכם רק עוד 79 חברי כנסת
לגייס.

<< דובר >> אחמד טיבי (הרשימה המשותפת): << דובר >>

אני היחידי שיתנגד?

<< יור >> היו"ר מכלוף מיקי זוהר: << יור >>

אתה תתנגד, חבר הכנסת טיבי? אוי ואבוי. אז תגייסו עוד 79, חבר הכנסת חסון.

<< דובר >> יואל חסון (המחנה הציוני): << דובר >>

לא, אין צורך, אנחנו נתמוך.

<< יור >> היו"ר מכלוף מיקי זוהר: << יור >>

עוד 79. אחד יש לכם בטוח, ממני.

<< דובר >> יואל חסון (המחנה הציוני): << דובר >>

אנחנו תומכים בהדחתך.

<< יור >> היו"ר מכלוף מיקי זוהר: << יור >>

יופי. עכשיו אפשר לעבור להצבעה.

<< דובר >> יואל חסון (המחנה הציוני): << דובר >>

אם יושב-ראש הקואליציה ירצה נעשה.

<< יור >> היו"ר מכלוף מיקי זוהר: << יור >>

עכשיו אפשר לעבור להצבעה. ואם תהית – הרבה יותר קל לי שאני אודח מאשר לאשר
את תהליך פיזור הכנסת לפני העברת החוקים שעליהם דיברתי.

<< דובר >> יואל חסון (המחנה הציוני): << דובר >>

ממש ז'אן ד'ארק אתה.

<< יור >> היו"ר מכלוף מיקי זוהר: << יור >>

לא. אני פשוט בשונה מאחרים פחות פופוליסט מכם. זה הכול.

אני צריך עוד אחד לקוורום, אם אפשר, כדי שאני אוכל להצביע על פטור מחובת
הנחה לפיזור הכנסת.

<< דובר >> יואל חסון (המחנה הציוני): << דובר >>

זה מדהים. זה נראה שהקואליציה לא רוצה בחירות בעצם. אתם בעצם לא רוצים
בחירות. אתם עושים הכול שלא יהיו בחירות, זה לא ייאמן. אתם מפחדים מבחירות.
אתם מפחדים מבחירות, זאת האמת.

<< יור >> היו"ר מכלוף מיקי זוהר: << יור >>

חבר הכנסת שטרן, תרצה להגיד משהו להעיר את האווירה?

<< דובר >> אלעזר שטרן (יש עתיד): << דובר >>

אני קיבלתי כרטיס חינם להצגה שלך הבוקר.

<< דובר >> יואל חסון (המחנה הציוני): << דובר >>

אולי מזכיר הממשלה יגיד לנו אם ראש הממשלה רוצה בחירות או לא רוצה בחירות.

<< יור >> היו"ר מכלוף מיקי זוהר: << יור >>

זה לא היה חינם, חבר הכנסת שטרן.

<< דובר >> אלעזר שטרן (יש עתיד): << דובר >>

זה כן.

<< דובר >> יואל חסון (המחנה הציוני): << דובר >>

אולי בכלל מזכיר הממשלה הגיע לכאן כדי לוודא שהכנסת לא תפוזר.

<< יור >> היו"ר מכלוף מיקי זוהר: << יור >>

יש קוורום?

<< קריאה >> קריאה: << קריאה >>

כן, יש.

<< יור >> היו"ר מכלוף מיקי זוהר: << יור >>

מאה אחוז. אני רוצה לעבור להצבעה על מתן פטור מחובת הנחה לחוק פיזור הכנסת
– הצעת חוק ממשלתית שהגישה הממשלה, כמובן, בתיאום עם כל ראשי הקואליציה.
לכן אני רוצה לעבור להצבעה. אני מדגיש: פטור לפני קריאה ראשונה.

הצבעה

בעד ההצעה – 8

נגד – מיעוט

נמנעים – אין

ההצעה למתן פטור מחובת הנחה לחוק פיזור הכנסת, נתקבלה.

<< דובר >> אחמד טיבי (הרשימה המשותפת): << דובר >>

אני מבקש רביזיה על ההצעה עד שאתם מבטיחים לי את חוק המתמחים.

<< יור >> היו"ר מכלוף מיקי זוהר: << יור >>

ההצעה נתקבלה. הוגשה רביזיה על-ידי חבר הכנסת טיבי. נראה מה עושים. תודה.

<< סיום >> הישיבה ננעלה בשעה 10:35. << סיום >>
