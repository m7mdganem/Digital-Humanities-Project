הכנסת העשרים

מושב חמישי

פרוטוקול מס' 408

מישיבת ועדת הכנסת

יום שלישי, י"ז בטבת התשע"ט (25 בדצמבר 2018), שעה 12:45

סדר היום:

  1. הצעת חוק לפינוי שדות מוקשים (תיקון) (החלה על שטחי נפלים),
  התשע"ח-2018 (מ/1225)

  2. הצעת חוק לתיקון פקודת הסמים המסוכנים (מס' 16)(מתן סמכויות פיקוח
  ואכיפה לעניין עיסוק בקנבוס לצרכים רפואיים למחקר), התשע"ט-2018
  (פ/3648/20) (כ/816)

  3. הצעה להקדמת הדיון בהצעת חוק הביטוח הלאומי (תיקון מס' 209) (תשלום
  גמלת סיעוד לידי זכאי – ביטול התנאי לעניין מגורים עם בן משפחה מטפל ),
  התשע"ט-2018.

  4. הצעת חוק פקודת בריאות העם (תיקון מס' 32) (התקנת מצלמות בבתי חולים
  לשם הגנה על חסרי ישע), התשע"ח-2018.

  5. הצעת חוק הבטחת הכנסה (הוראת שעה ותיקוני חקיקה)(תיקון), התשע"ט-2018.

נכחו:

חברי הוועדה:

מכלוף מיקי זוהר – היו"ר

אמיר אוחנה

אחמד טיבי

אברהם נגוסה

פנינה תמנו

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

איה לינצ'בסקי

בקשות להקדמת דיון בהצעות חוק

<< יור >> היו"ר מכלוף מיקי זוהר: << יור >>

אני מתכבד לפתוח את ישיבת ועדת הכנסת. הנושאים שעל סדר היום הצעה להקדמת
הדיון בהצעת חוק הביטוח הלאומי (תיקון מס' 209) (תשלום גמלת סיעוד לידי
זכאי – ביטול התנאי לעניין מגורים עם בן משפחה מטפל ), התשע"ט-2018, הצעת
חוק פקודת בריאות העם (תיקון מס' 32) (התקנת מצלמות בבתי חולים לשם הגנה על
חסרי ישע) , התשע"ח-2018 והצעת חוק הבטחת הכנסה (הוראת שעה ותיקוני
חקיקה)(תיקון), התשע"ט-2018.

<< קריאה >> פנינה תמנו (יש עתיד): << קריאה >>

חוק הפורנו הסתדר?

<< יור >> היו"ר מכלוף מיקי זוהר: << יור >>

לא. לא דברנו על חוק הפורנו.

<< קריאה >> קריאה: << קריאה >>

מה עם פיזור הכנסת?

<< יור >> היו"ר מכלוף מיקי זוהר: << יור >>

זה עדין לא קורה.

<< קריאה >> פנינה תמנו (יש עתיד): << קריאה >>

אין פיזור כנסת?

<< יור >> היו"ר מכלוף מיקי זוהר: << יור >>

לא אמרתי שאין, אמרתי שעדין לא קורה. הכנסת תפוזר, זה ברור.

<< קריאה >> אחמד טיבי (הרשימה המשותפת): << קריאה >>

אתה לא קובע מועד?

<< יור >> היו"ר מכלוף מיקי זוהר: << יור >>

בינתיים לא.

<< קריאה >> אחמד טיבי (הרשימה המשותפת): << קריאה >>

מתעלם מהסיכומים?

<< יור >> היו"ר מכלוף מיקי זוהר: << יור >>

לא. ב-9 לאפריל זה מועד הבחירות, תתחילו להיערך. מתי תפוזר הכנסת, זו שאלה
אחרת. מכיוון שהעליתם את זה, אני אענה. כנסת ישראל היא מוסד שמשרת את מדינת
ישראל ואת הציבור במדינת ישראל. היא לא משרתת את הפוליטיקאים.

אז אני רוצה לחזור ולומר, כשאנחנו נרצה ללכת לבחירות, אם החלטנו ללכת
לבחירות, אז יש מועד שרוצים ללכת לבחירות, מועד יחסית מוסכם והוא ה-9
באפריל. נכון גיל, שאילת תצטרך לעשות עוד שבוע ועדת שרים ויכול להיות
שנצטרך לעבוד קצת יותר קשה למען עם ישראל, אבל בסוף זה למען עם ישראל.

לכן אני בא ואומר, אם אתם רוצים לפזר את הכנסת, אני אתכם, רק בואו נעשה את
זה במועד המתאים. אם רוצים להגיע ל-9 באפריל, שזה המועד המתאים, אנחנו
צריכים לספור 90 ימים אחורה, זה המינימום לפיזור הכנסת.

<< קריאה >> פנינה תמנו (יש עתיד): << קריאה >>

זה פשוט מפתיע אותי שהקואליציה לא מצליחה להסכים אפילו על להביא חוק לפיזור
הכנסת לוועדת הכנסת.

<< יור >> היו"ר מכלוף מיקי זוהר: << יור >>

אני יודע להביא את החוק הזה והוא יעבור פה אחד. העניין הוא שאתם רוצים כבר
לרוץ לקמפיינים שלכם ולהתחיל להגיד לציבור למה אתם יותר טובים. אני רוצה
לעבוד עוד קצת למען עם ישראל, אין בזה שום דבר פסול.

<< דובר >> אחמד טיבי (הרשימה המשותפת): << דובר >>

אם העניין הוא לקיים כמה ועדות כנסת כדי להעביר חוקים בהסכמה, אנחנו לא
מתנגדים. יש לי חוק לטיפול שיניים חינם לילדים עם שיתוק מוחין, אני רוצה
להעביר אותו.

<< יור >> היו"ר מכלוף מיקי זוהר: << יור >>

נכון. זה חוק שייפול.

<< דובר >> פנינה תמנו (יש עתיד): << דובר >>

אנחנו רוצים גם להעביר את חוק הגבלת כהונת ראש ממשלה לשתי קדנציות. יש עתיד
רוצים.

<< יור >> היו"ר מכלוף מיקי זוהר: << יור >>

בסדר, תנסו.

<< דובר_המשך >> פנינה תמנו (יש עתיד): << דובר_המשך >>

אמרת שאתה עובד בשביל הציבור, אז אולי כדאי שנתחיל - - -

<< קריאה >> אחמד טיבי (הרשימה המשותפת): << קריאה >>

אפשר להפיל אותו בבחירות.

<< יור >> היו"ר מכלוף מיקי זוהר: << יור >>

אתם יכולים גם לנצח בבחירות, זו גם אופציה שאתם יכולים לקחת בחשבון.

<< דובר_המשך >> פנינה תמנו (יש עתיד): << דובר_המשך >>

אנחנו ננצח בהחלט. נראה לי שמי שלחוץ בינתיים זה הצד הזה.

<< יור >> היו"ר מכלוף מיקי זוהר: << יור >>

את לא רואה אותי לחוץ. אמרתי לך שהבחירות ב-9 לאפריל. זה כמובן חלק מעבודת
הכנסת. אנשים רוצים להספיק כמה דברים לפני שהכנסת מתפזרת לכן אנשים בקשו
ממני גם לתת פטורים.

<< קריאה >> אמיר אוחנה (הליכוד): << קריאה >>

מה עם הפטור מחובת הנחה של המתמחים?

<< יור >> היו"ר מכלוף מיקי זוהר: << יור >>

אני לא רק רוצה שיהיה פטור, אני מצהיר בפניך חבר הכנסת אוחנה, אני גם דורש
שהחוק הזה יעבור לפני שהכנסת מתפזרת. אני לא רק תומך בזה, אני גם מבקש ממך
לקדם את החוק במהירות ואני אעזור לך לקדם אותו והכנסת לא יכולה להתפזר לפני
שהחוק הזה עובר.

<< דובר >> אחמד טיבי (הרשימה המשותפת): << דובר >>

אדוני, יש חוק דומה לזה של חבר הכנסת אוחנה, של חברת הכנסת אסנת מארק, של
אמסלם ושלי, לגבי פקטור למתמחים.

<< יור >> היו"ר מכלוף מיקי זוהר: << יור >>

נכון. אנחנו רוצים להביא את הבשורה הזאת.

<< קריאה >> אחמד טיבי (הרשימה המשותפת): << קריאה >>

בשביל זה אני מוכן לתת לך עוד שבוע.

<< קריאה >> אמיר אוחנה (הליכוד): << קריאה >>

ייאמר לזכותו של חבר הכנסת טיבי שהוא גם נתן את הפטור מחובת הנחה על חשבון
האופוזיציה.

<< דובר >> אחמד טיבי (הרשימה המשותפת): << דובר >>

נכון, על חשבון האופוזיציה אני מוכן לתת פטור לפקטור למתמחים במשפטים.

<< דובר >> פנינה תמנו (יש עתיד): << דובר >>

אדוני היושב-ראש, אז אולי נביא גם את החוק שלי, שיקבל פטור, שלילת 50%
מרוצחי בת זוגתם, כדי שיתומים יקבלו את הרכוש ולא הרוצח. זה חוק חשוב
שלצערי מעכבים אותו.

<< יור >> היו"ר מכלוף מיקי זוהר: << יור >>

מצוין. אני בעד. תביאי אותו. אנחנו מתחילים עם בקשת יושב-ראש ועדת העבודה
הרווחה והבריאות להקדמת הדיון בהצעות החוק הבאות: הצעה להקדמת הדיון בהצעת
חוק הביטוח הלאומי (תיקון מס' 209) (תשלום גמלת סיעוד לידי זכאי – ביטול
התנאי לעניין מגורים עם בן משפחה מטפל), התשע"ט-2018, הצעת חוק פקודת
בריאות העם (תיקון מס' 32) (התקנת מצלמות בבתי חולים לשם הגנה על חסרי
ישע), התשע"ח-2018 והצעת חוק הבטחת הכנסה (הוראת שעה ותיקוני
חקיקה)(תיקון), התשע"ט-2018.

<< דובר >> דן מרזוק: << דובר >>

לפני שמצביעים אני רוצה לומר משהו על שלוש ההצעות האלה. שלוש ההצעות לא
אושרו על ידי נשיאות הכנסת בסדר היום. לכן, ככל שלא תהיה הסכמה בין סיעות
הקואליציה לאופוזיציה להביא את אותן הצעות לדיון היום במליאת הכנסת לא יהיה
ניתן לעשות את זה. ועדת הכנסת כמובן רשאית לקבוע פטור מחובת הנחה לפני
הקריאה השנייה והשלישית, אבל כאמור ללא הסכמה, לא יהיה ניתן להביא את
ההצעות לדיון במליאה.

<< יור >> היו"ר מכלוף מיקי זוהר: << יור >>

נתחיל בהצעה הראשונה, הצעת חוק הביטוח הלאומי (תיקון מס' 209) (תשלום גמלת
סיעוד לידי זכאי – ביטול התנאי לעניין מגורים עם בן משפחה מטפל ),
התשע"ט-2018. מי בעד?

הצבעה

בעד – רוב

נגד – אין

נמנעים – אין

הבקשה להקדמת הדיון בהצעת החוק נתקבלה.

<< יור >> היו"ר מכלוף מיקי זוהר: << יור >>

הבקשה אושרה. בקשה שניה, הצעת חוק פקודת בריאות העם (תיקון מס' 32) (התקנת
מצלמות בבתי חולים לשם הגנה על חסרי ישע) , התשע"ח-2018. מי בעד?

הצבעה

בעד – רוב

נגד – מיעוט

נמנעים – אין

הבקשה להצעת הדיון בהצעת החוק נתקבלה.

<< יור >> היו"ר מכלוף מיקי זוהר: << יור >>

הבקשה אושרה. בקשה שלישית, הצעת חוק הבטחת הכנסה (הוראת שעה ותיקוני
חקיקה)(תיקון), התשע"ט-2018. מי בעד?

הצבעה

בעד – רוב

נגד – אין

נמנעים – אין

הבקשה להקדמת הדיון בהצעת החוק נתקבלה.

<< יור >> היו"ר מכלוף מיקי זוהר: << יור >>

הבקשה אושרה. בקשת יושב-ראש ועדת חוץ וביטחון להקדמת הדיון בהצעת חוק
לפינוי שדות מוקשים (תיקון) (החלה על שטחי נפלים), התשע"ח-2018 לפני קריאה
שנייה ושלישית. מי בעד?

הצבעה

בעד – רוב

נגד – אין

נמנעים – אין

הבקשה להקדמת הדיון בהצעת החוק נתקבלה.

<< יור >> היו"ר מכלוף מיקי זוהר: << יור >>

הבקשה אושרה. בקשת יושב-ראש ועדת הפנים והגנת הסביבה להקדמת הדיון בהצעת
חוק לתיקון פקודת הסמים המסוכנים (מס' 16) (מתן סמכויות פיקוח ואכיפה
לעניין עיסוק בקנביס לצרכים רפואיים למחקר), התשע"ט-2018. מי בעד?

הצבעה

בעד – רוב

נגד – אין

נמנעים – אין

הבקשה להקדמת הדיון בהצעת החוק נתקבלה.

<< יור >> היו"ר מכלוף מיקי זוהר: << יור >>

הבקשה אושרה. תודה רבה לכולם הישיבה נעולה.

<< סיום >> הישיבה ננעלה בשעה 13:00. << סיום >>
