הכנסת העשרים

מושב חמישי

פרוטוקול מס' 414

מישיבת ועדת הכנסת

יום שני, כ"ג בטבת התשע"ט (31 בדצמבר 2018), שעה 15:30

סדר היום:

1. קביעת ועדה משותפת לדיון בהצעות החוק הבאות:

  א. הצ"ח לשכת עורכי הדין (תיקון – ציוני מבחני ההסמכה), התשע"ט-2018,
  (פ/5994/20), של חה"כ אסנת מארק.

  ב. הצ"ח לשכת עורכי הדין (תיקון – הוספת סמכות שר המשפטים למתן תוספת
  ניקוד למבחני הלשכה), התשע"ט-2018 (פ/5996/20), של חה"כ אמיר אוחנה.

  ג. הצ"ח לשכת עורכי הדין (שינוי סף המעבר), התשע"ט-2018 (פ/5995/20), של
  חברי הכנסת עיסאווי פריג' וחיליק בר.

2. פטור מחובת הנחה להצעת החוק להסדר ההימורים בספורט (תיקון מס' 14 והוראת
שעה), התשע"ט-2018 (מ/1278), לפני הקריאה השנייה והשלישית.

3. שינוי שם סיעת הבית היהודי בהתאם לסעיפים 9 ו-10 לתקנון הכנסת.

נכחו:

חברי הוועדה:

מכלוף מיקי זוהר – היו"ר

אמיר אוחנה

אחמד טיבי

חברי הכנסת:

אוסנת הילה מארק

ניסן סלומינסקי

מוזמנים:

  -----------------------------------------------------------------------
  מועאוויה כבהה                –    מרכז בכיר, משרד הבריאות
  ---------------------------- ---- -------------------------------------
  גבריאל יפרח                       

  דעד מחאגנה                        

  חן לביא                           

  גל חן רם                          

  נטע מואס                          

  ענאד מריד                         

  מושיק ארוך                        

  ויקטור פאריינתי                   

  ירון ראובן                        

  אלכס וסרמן                        

  מיכל אבני                         

  יעקב אבני                         

  גליה סבג                          

  ליז מרים אלחיאני                  

  ליאור גולדבלום                    

  אור כהן                           

  נאור שמעוני                       

  רחלי לוי                          

  מיכל כלימי                        

  רמי שדה                           

  ורד רוזנבליט                      

  חמוטל מוסקוביץ                    

  פאיז ח'ליף                        

  יעקב והבה                         

  אורי דה פז                        

  עודה אבו ג'אמע                    

  משה בן שושן                       

  אדוה שפיבק                        

  בקי רנדל בודוך                    

  הלן חזוט                          

  דנה מרים אלירז לוי                

  ניסים טל                          

  נדיר שיינר                        

  רם וקסלר                          

  אבנר ישראל                        

  אבישי סולומון                     

  אורית חברוני                      

  משה דניאל טוביה                   

  איתמר וגנר                        

  יצחק בר לב                        

  שחר אסא                           

  אלי יעקב ארנסט                    

  אבי דגן                           
  -----------------------------------------------------------------------

ייעוץ משפטי:

אלעזר שטרן

יעל סלנט

מנהלת הוועדה:

אתי בן יוסף

רישום פרלמנטרי:

מוריה אביגד

<< נושא >> פטור מחובת הנחה להצעת החוק להסדר ההימורים בספורט (תיקון מס'
14 והוראת שעה), התשע"ט-2018 (מ/1278), לפני הקריאה השנייה והשלישית. <<
נושא >>

<< יור >> היו"ר מכלוף מיקי זוהר: << יור >>

שלום לכולם, אני מתכבד לפתוח את ישיבת ועדת הכנסת. נתחיל בסעיף השני
בסדר-היום: פטור מחובת הנחה להצעת החוק להסדר ההימורים בספורט (תיקון מס'
14 והוראת שעה), התשע"ט-2018 (מ/1278), לפני הקריאה השנייה והשלישית, חוק
שגם אני בעצמי עמלתי עליו כיושב-ראש ועדה משותפת בעניין הזה. החוק שומר על
הספורט הישראלי, לכן אנחנו לא יכולים לעכב אותו ואנחנו רוצים לקדם את
החקיקה. מי שבעד ירים את ידו. מי נגד? מי נמנע?

הצבעה

בעד – פה אחד

הבקשה לפטור מחובת הנחה להצעת החוק להסדר ההימורים בספורט (תיקון מס' 14
והוראת שעה), התשע"ט-2018, נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 3. שינוי שם סיעת הבית היהודי בהתאם לסעיפים 9 ו-10 לתקנון
הכנסת << נושא >>

<< יור >> היו"ר מכלוף מיקי זוהר: << יור >>

שינוי שם סיעת הבית היהודי בהתאם לסעיפים 9 ו-10 לתקנון הכנסת. מכתב
שקיבלנו: בהתאם לסעיף 9 וסעיף 10 לתקנון הכנסת אבקש לשנות את שם הסיעה
ולהסיר את המילים "בראשות נפתלי בנט", כך ששמה של הסיעה מעתה יקרא "הבית
היהודי" בלבד. אני מבקש לאשר את הבקשה. מי בעד הורדת שמו של נפתלי בנט משם
הסיעה? מי נגד? מי נמנע?

הצבעה

בעד – פה אחד

הבקשה לשינוי שם סיעת הבית היהודי נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה ומהיום זה "סיעת הבית היהודי" בלבד.

<< נושא >> קביעת ועדה משותפת לדיון בהצעות החוק הבאות:

א. הצ"ח לשכת עורכי הדין (תיקון – ציוני מבחני ההסמכה), התשע"ט-2018,
(פ/5994/20), של חה"כ אסנת מארק.

<< נושא >> ב. הצ"ח לשכת עורכי הדין (תיקון – הוספת סמכות שר המשפטים למתן
תוספת ניקוד למבחני הלשכה), התשע"ט-2018 (פ/5996/20), של חה"כ אמיר אוחנה.
<< נושא >>

ג. הצ"ח לשכת עורכי הדין (שינוי סף המעבר), התשע"ט-2018 (פ/5995/20), של
חברי הכנסת עיסאווי פריג' וחיליק בר. << נושא >>

<< יור >> היו"ר מכלוף מיקי זוהר: << יור >>

הנושא האחרון הוא בעניין הוועדה המשותפת לחוק המתמחים. אין לך בעיה עם זה,
נכון?

<< דובר >> ניסן סלומינסקי (הבית היהודי): << דובר >>

הבנתי שהקמת כבר.

<< יור >> היו"ר מכלוף מיקי זוהר: << יור >>

אני עכשיו רוצה להקים. השמות מקובלים עליך?

<< דובר >> ניסן סלומינסקי (הבית היהודי): << דובר >>

הרי גם אם אני אגיד שאני רוצה שזה יהיה בוועדת החוקה זה לא יעזור לי.

<< יור >> היו"ר מכלוף מיקי זוהר: << יור >>

האמת שכן, אבל עדיין אני רוצה שזה יבוא גם מהלב. עכשיו אתה כבר לא עם איילת
באותה מפלגה אז אתה לא חייב לעשות את מה שהיא אומרת לך.

<< דובר >> ניסן סלומינסקי (הבית היהודי): << דובר >>

אין לך רוב פה.

<< יור >> היו"ר מכלוף מיקי זוהר: << יור >>

יש רוב. אני רוצה לעבור להצעת הקמת ועדה משותפת לדיון בהצעות החוק הבאות:
הצ"ח לשכת עורכי הדין (תיקון – ציוני מבחני ההסמכה), התשע"ט-2018
(פ/5994/20), של חה"כ אסנת מארק; הצ"ח לשכת עורכי הדין (תיקון – הוספת
סמכות שר המשפטים למתן תוספת ניקוד למבחני הלשכה), התשע"ט-2018
(פ/5996/20), של חה"כ אמיר אוחנה; הצ"ח לשכת עורכי הדין (שינוי סף המעבר),
התשע"ט-2018 (פ/5995/20), של חברי הכנסת עיסאווי פריג' וחיליק בר.

להלן שמות חברי הוועדה: מטעם ועדת החוקה, חוק ומשפט – חברת הכנסת נורית
קורן, חברת הכנסת אוסנת מארק, חבר הכנסת מיכאל מלכיאלי, חבר הכנסת ניסן
סלומינסקי, חברת הכנסת מיכל רוזין, חבר הכנסת יוסף ג'בארין; מטעם ועדת
הכנסת – חבר הכנסת אחמד טיבי, חבר הכנסת יואל חסון, חבר הכנסת ישראל
אייכלר, חבר הכנסת יואב בן-צור, חבר הכנסת אמיר אוחנה ואנוכי, חבר הכנסת
מיקי (מכלוף) זוהר, יושב-ראש הוועדה. מי בעד? מי נגד? מי נמנע?

הצבעה

בעד – פה אחד

הבקשה לקביעת ועדה משותפת לדיון בחוק לשכת עורכי הדין נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה. יש לנו ועדה שיכולה לדון בחוק המתמחים והיא תדון כבר מחר
בבוקר בשעה 09:00, הכנה לקריאה ראשונה. אני מבקש להזמין לדיון הזה את כל
הגורמים הרלוונטיים, כולל לשכת עורכי הדין, כולל נציגי בית המשפט - - -

<< דובר >> אוסנת הילה מארק (הליכוד): << דובר >>

איזה נציגי בית משפט?

<< יור >> היו"ר מכלוף מיקי זוהר: << יור >>

אני רוצה לשמוע את עמדת המערכת המשפטית, משרד המשפטים כמובן.

<< דובר_המשך >> אוסנת הילה מארק (הליכוד): << דובר_המשך >>

אולי משרד המשפטים אבל לא בתי משפט.

<< יור >> היו"ר מכלוף מיקי זוהר: << יור >>

משרד המשפטים. אני רוצה נציגות רחבה ככל הניתן בדיון הזה על מנת שהדיון הזה
יהיה דיון רציני, מקצועי ומעמיק.

<< דובר_המשך >> אוסנת הילה מארק (הליכוד): << דובר_המשך >>

מתמחים, אתם מחר חייבים להיות פה.

<< יור >> היו"ר מכלוף מיקי זוהר: << יור >>

למי שתהה, יושב-ראש הלשכה כבר הכריז שמהרגע שהחוק הזה יתקדם הוא יגיש בג"ץ
נגד החוק שלנו.

<< דובר_המשך >> אוסנת הילה מארק (הליכוד): << דובר_המשך >>

הוא כבר אמר שיש בג"ץ מוכן.

<< יור >> היו"ר מכלוף מיקי זוהר: << יור >>

אני רוצה לומר לכם, חברים, חקיקה חובבנית נופלת בבג"ץ, לא רק בחוק המתמחים,
באינספור חוקים שאני בעצמי מכיר, ראיתי ואפילו חוקקתי. למשל, חוק מיסוי
דירה שלישית, חוק גרוע מאוד שחוקקתי אותו בצורה חובבנית – יש כאלה שאומרים
שעשיתי את זה בכוונה ויש כאלה שאומרים שעשיתי את זה כי לא הייתה לי ברירה –
והוא נפל בבג"ץ. לכן אני אומר, לא תהיה בחוק הזה חקיקה חובבנית. תהיה חקיקה
רצינית.

אני אכנס דיון מחר עם כל גורמי המקצוע. אנחנו נערוך את הדיון בצורה רצינית
החל מהשעה 09:00 ועד לשעה 11:00, כשמתחילה המליאה. ב-11:00 אנחנו כמובן
נצביע. גם אם חלילה יבוא מישהו עם כמיהה להפיל את החוק או משהו כזה ויגיש
רביזיה, אנחנו נקבל מיושב-ראש הכנסת אישור לדון ברביזיה תוך כדי המליאה.
לאחר מכן זה יונח במליאה ויעלה להצבעה לקריאה ראשונה. מהרגע שהשגנו את
הקריאה הראשונה, את דין הרציפות לכנסת הבאה השגנו.

אם נצליח להעביר קריאה שניה ושלישית זו שאלה אחרת: א', מתי החוק הזה עובר;
ב', מתי אנחנו מקיימים דיון ועדה לקריאה שנייה ושלישית. אני מעריך שאוכל
לקיים את הדיון הזה ביום רביעי, כי צריך הרי להזמין את גורמי המקצוע וכל
האנשים הרלוונטיים. ברגע שהם יגיעו, ביום רביעי, אני אסיים את החוק לקריאה
שנייה ושלישית ואביא אותו לכדי הצבעה לפני קריאה שנייה ושלישית. אז כל מה
שנותר לנו יהיה לברר מתי המליאה הבאה בה אפשר יהיה להביא את זה להצבעה.

<< דובר >> אחמד טיבי (הרשימה המשותפת): << דובר >>

תודה. אדוני היושב-ראש, אני מברך על הקמת הוועדה המשותפת בראשותך. אני רוצה
לדווח לך ולחברים על פגישת הנשיאות שהשתתפנו בה הבוקר. העליתי בנשיאות את
ההצעה להמשיך את הדיונים בעוד יממה, או שלא סוגרים את הישיבה, או להוסיף
יממה בסמכות הוועדה. נכון, זה בסמכותו של יושב-ראש הכנסת ועמדתה של הממשלה.
היושב-ראש אמר שזה תלוי בעמדת הממשלה והודיע לי שהוא יתמוך אם הממשלה תבקש
להוסיף יממה כדי להצביע על שניה שלישית. זו הייתה המטרה שלנו. יושב-ראש
הכנסת יולי אדלשטיין הודיע לי בישיבת הנשיאות שלא רק שהוא לא יתנגד אלא הוא
יתמוך.

<< יור >> היו"ר מכלוף מיקי זוהר: << יור >>

קבלו עצת זהב ממני, מניסיוני בארבע השנים האחרונות – את כל מאמציכם הפנו
ללשכת ראש הממשלה. אם ראש הממשלה בסופו של דבר יחליט, יחד עם עוד חברים שיש
בממשלה – שאני מעריך שגם יכול להיות יסכימו שהדבר הזה יכול לקרות – אני לא
רואה באמת, כמו שאמר חבר הכנסת טיבי, התנגדות של יולי אדלשטיין.

<< דובר >> אחמד טיבי (הרשימה המשותפת): << דובר >>

אין התנגדות, יש תמיכה עקרונית.

<< יור >> היו"ר מכלוף מיקי זוהר: << יור >>

אם יש תמיכה של יולי אדלשטיין אז זה מצוין ואז החוק הזה גם יוכל להתקדם
לשנייה ושלישית. בכל מקרה, אחרי שהחוק יעבור מחר בקריאה ראשונה, אחרי
שאקיים עליו דיון בשעה 09:00 – חבר הכנסת אמיר אוחנה, אתה מוזמן אליו וגם
חבר בוועדה – נביא אותו להצבעה וביום רביעי נערוך דיון נוסף לפני קריאה
שנייה ושלישית.

<< דובר >> אחמד טיבי (הרשימה המשותפת): << דובר >>

מוטל עכל כל אחד מכם להפציץ את לשכת ראש הממשלה בבקשות.

<< יור >> היו"ר מכלוף מיקי זוהר: << יור >>

לא, לא להגזים. תודה רבה, הישיבה נעולה.

<< סיום >> הישיבה ננעלה בשעה 15:55. << סיום >>
