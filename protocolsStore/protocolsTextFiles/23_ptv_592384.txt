הכנסת העשרים-ושלוש

מושב שני

פרוטוקול מס' 87

מישיבת ועדת הכנסת

יום שני, כ"א בכסלו התשפ"א (07 בדצמבר 2020), שעה 13:45

סדר היום:

<< הצח >> 1. הצעת חוק התפזרות הכנסת העשרים ושלוש, התש"ף-2020, של ח"כ
יאיר לפיד << הצח >>

<< הצח >> 2. הצעת חוק התפזרות הכנסת העשרים ושלוש, התש"ף-2020, של ח"כ
ניצן הורוביץ << הצח >>

<< הצח >> 3. הצעת חוק שירותי תעופה (פיצוי וסיוע בשל ביטול טיסה או שינוי
בתנאיה) (נגיף הקורונה החדש – הוראת שעה – תיקון) (תיקון מס' 2) (הוראת שעה
– קיצור המועד להשבת התמורה), התשפ"א-2020, של ח"כ יעקב מרגי << הצח >>

נכחו:

חברי הוועדה:

איתן גינזבורג – היו"ר

סמי אבו שחאדה

בועז טופורובסקי

אוסאמה סעדי

חמד עמאר

אלעזר שטרן

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

יפה קרינצה

<< הצח >> 1. הצעת חוק התפזרות הכנסת העשרים ושלוש, התש"ף-2020, של ח"כ
יאיר לפיד << הצח >>

<< הצח >> 2. הצעת חוק התפזרות הכנסת העשרים ושלוש, התש"ף-2020, של ח"כ
ניצן הורוביץ << הצח >>

<< נושא >> הצעת חוק התפזרות הכנסת העשרים ושלוש, התש"ף-2020, פ/1219/23,
הצעת ח"כ ניצן הורוביץ << נושא >>

<< נושא >> הצעת חוק התפזרות הכנסת העשרים ושלוש, התש"ף-2020, פ/1405/23,
הצעת ח"כ יאיר לפיד << נושא >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. על סדר-היום רביזיה על
החלטת ועדת הכנסת בדבר קביעת ועדה לדיון בהצעות חוק התפזרות הכנסת, של חברי
הכנסת הורוביץ ולפיד – שתי הצעות שונות – ובקשה למיזוג הצעה. בבקשה, אדוני
חבר הכנסת שטרן.

<< דובר >> אלעזר שטרן (יש עתיד-תל"ם): << דובר >>

הצבעתי בעד ההצעה, והאמת היא שחששתי שב-15:55 הליכוד וכל מי שברח מפה
מהצבעה למה שהם רוצים יגישו רביזיה, ויושב-ראש הכנסת לא יאפשר דיון על
חשבון זמן מליאה. זה היה מאריך את חייה של הממשלה הרעה הזאת. בשביל זה
הגשתי רביזיה, זאת האמת.

<< יור >> היו"ר איתן גינזבורג: << יור >>

מי בעד הרביזיה? מי נגד?

הצבעה

הרביזיה לא אושרה.

<< יור >> היו"ר איתן גינזבורג: << יור >>

תודה, הרביזיה לא נתקבלה.

<< נושא >> הצעת חוק שירותי תעופה (פיצוי וסיוע בשל ביטול טיסה או שינוי
בתנאיה) (נגיף הקורונה החדש – הוראת שעה – תיקון) (תיקון מס' 2) (הוראת שעה
– קיצור המועד להשבת התמורה), התשפ"א-2020, מ/1373, הצעת ח"כ יעקב מרגי <<
נושא >>

<< יור >> היו"ר איתן גינזבורג: << יור >>

יש לנו בקשה של יושב-ראש ועדת הכלכלה למיזוג הצעות חוק שירותי תעופה (פיצוי
וסיוע בשל ביטול טיסה או שינוי בתנאיה) (נגיף הקורונה החדש - הוראת שעה -
תיקון) (תיקון מס׳ 2) (הוראת שעה - קיצור המועד להשבת התמורה), התשפ״א-2020
(מ/1373), והצעת חוק שירותי תעופה (פיצוי וסיוע בשל ביטול טיסה או שינוי
בתנאיה) (הוראת שעה - נגיף הקורונה החדש - תיקון) (תיקון - קיצור המועד
להשבת התמורה), התשפ״א-2020 (פ/2350/23). יש פה מישהו מכלכלה שינמק?

<< דובר >> ארבל אסטרחן: << דובר >>

לא, אבל הם שלחו מכתב. הם הסבירו שמדובר בהצעות באותו נושא.

<< יור >> היו"ר איתן גינזבורג: << יור >>

מישהו מתנגד למיזוג?

<< דובר >> ארבל אסטרחן: << דובר >>

חבר הכנסת מרגי הסביר שמדובר בהצעות חוק באותו נושא, ולכן הוא מבקש למזג את
ההצעה הפרטית עם ההצעה הממשלתית.

<< דובר >> בועז טופורובסקי (יש עתיד-תל"ם): << דובר >>

אני מוועדת הכלכלה, וזה חשוב.

<< יור >> היו"ר איתן גינזבורג: << יור >>

חבר הכנסת טופורובסקי, חבר ועדת הכלכלה, מעיד על כך שזה חשוב. שתיהן באותו
נושא, הם דנו ומבקשים לדון בזה יחד. מי בעד אישור המיזוג? מי נגד?

הצבעה

המיזוג אושר.

<< יור >> היו"ר איתן גינזבורג: << יור >>

חמישה בעד, המיזוג אושר.

אני כבר מודיע לחברי הוועדה שיתכן שאחרי המליאה נתחיל דיונים בחוק פיזור
הכנסת.

<< דובר >> אלעזר שטרן (יש עתיד-תל"ם): << דובר >>

אבל יש לנו לו"זים המשכיים, אז אם תוכל להודיע.

<< יור >> היו"ר איתן גינזבורג: << יור >>

וגם מחר.

<< דובר >> אלעזר שטרן (יש עתיד-תל"ם): << דובר >>

מתי תדע?

<< יור >> היו"ר איתן גינזבורג: << יור >>

אני רוצה לקיים על זה דיון היום בערב.

<< דובר >> חמד עמאר (ישראל ביתנו): << דובר >>

ואם נסיים את המליאה ב-22:00?

<< דובר >> ארבל אסטרחן: << דובר >>

זה לא מקובל להתחיל ישיבת ועדה ב-22:00 או ב-21:00.

<< יור >> היו"ר איתן גינזבורג: << יור >>

אז נודיע לפי ההתפתחות. אם זה יהיה מאוחר מדי אז נתחיל מחר וזהו.

<< דובר >> סמי אבו שחאדה (הרשימה המשותפת): << דובר >>

אני מעדיף שזה יהיה מחר בבוקר. אנחנו לא יכולים להתנהל בצורה הזו. אפשר
להתחיל מחר קצת יותר מוקדם, מה שאתה רוצה.

<< יור >> היו"ר איתן גינזבורג: << יור >>

אם נראה שהמליאה מסתיימת מוקדם יחסית אז נעשה - - -

<< דובר >> חמד עמאר (ישראל ביתנו): << דובר >>

היא לא יכולה להסתיים מוקדם בשום מצב כי יש ארבעה אי-אמון ואחרי זה חוקים.

<< יור >> היו"ר איתן גינזבורג: << יור >>

אבל שמעתי שהקואליציה מחרימה את האי-אמון. נדבר תוך כדי המליאה.

<< דובר >> אלעזר שטרן (יש עתיד-תל"ם): << דובר >>

מבקשים שתגיד לנו הכי מוקדם שאפשר, כי יש לנו פגישות הערב.

<< יור >> היו"ר איתן גינזבורג: << יור >>

אתה רוצה שזה יהיה מחר בבוקר ולא הערב?

<< דובר >> אלעזר שטרן (יש עתיד-תל"ם): << דובר >>

בכל מקרה לא תצליח לסיים היום.

<< דובר >> חמד עמאר (ישראל ביתנו): << דובר >>

אל תשכח שאנחנו מגיעים מהצפון. אין לי בעיה להגיע מוקדם מחר בבוקר.

<< יור >> היו"ר איתן גינזבורג: << יור >>

אני נועל את הישיבה. תודה.

<< סיום >> הישיבה ננעלה בשעה 13:50. << סיום >>
