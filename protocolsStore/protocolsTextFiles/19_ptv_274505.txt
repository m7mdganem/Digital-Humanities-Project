הכנסת התשע-עשרה

נוסח לא מתוקן

מושב שני

פרוטוקול מס' 76

מישיבת ועדת הכנסת

יום שלישי, ב' באדר ב התשע"ד (04 במרץ 2014), שעה 14:00

סדר היום:

בקשת יו"ר ועדה להקדמת הדיון בהצעת חוק, לפני הקריאה השניה והשלישית

נכחו:

חברי הוועדה:

יריב לוין – מ"מ היו"ר

אורי מקלב

מנהל/ת הוועדה:

אתי בן יוסף

רישום פרלמנטרי:

יפה קרינצה

בקשת יו"ר ועדה להקדמת הדיון בהצעת חוק, לפני הקריאה השניה והשלישית

היו"ר יריב לוין:

שלום, אני פותח את הישיבה. על סדר היום בקשת יושבת-ראש ועדת הפנים והגנת
הסביבה להקדמת הדיון בהצעת חוק הרשויות המקומיות (מימון בחירות) (הוראת
שעה), התשע"ד-2014, בקריאה השניה והשלישית.

פנתה אלי יושבת-ראש ועדת הפנים והגנת הסביבה וביקשה פטור מחובת הנחה להצעת
החוק הזו. הצעת החוק נועדה לאפשר הארכת מועד לבקשה לקבלת מימון לרשימות
שיתמודדו בבחירות לרשויות המקומיות. ההצעה הזו, שיש לה יוזמים הן מסיעות
הקואליציה והן מסיעות האופוזיציה, נועדה לאפשר לאותן סיעות לקבל את המימון
שמגיע להן במהירות האפשרית. לכן אנחנו רוצים לסיים את הנושא, עד כמה שניתן,
במהירות.

אורי מקלב:

יש כאן ממד של זמן. אם לא מגישים את זה, מחר זה המועד האחרון. אלה שיוציאו
עכשיו כבר לא יוכלו - - -

היו"ר יריב לוין:

לא יוכלו להיכנס לתוך העניין הזה. לכן מציע שנאשר, בנסיבות הברורות האלה,
את בקשת הפטור מחובת ההנחה לקריאה השניה והשלישית.

מי בעד? מי נגד?

הצבעה

בעד – פה אחד

נגד – אין

פטור מחובת הנחה נתקבל.

היו"ר יריב לוין:

תודה. בעד – פה אחד, אין מתנגדים ואין נמנעים. הפטור אושר.

תודה רבה, הישיבה נעולה.

הישיבה ננעלה בשעה 14:02.
