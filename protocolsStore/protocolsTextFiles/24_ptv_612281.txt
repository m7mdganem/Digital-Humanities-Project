הכנסת העשרים-וארבע

מושב שני

פרוטוקול מס' 35

מישיבת ועדת הכנסת

יום שני, כ"ו בחשון התשפ"ב (01 בנובמבר 2021), שעה 09:39

סדר היום:

<< נושא >> רביזיה על החלטת ועדת הכנסת בדבר קביעת סדרי דיון מיוחדים
בקריאה השנייה והשלישית, בהתאם לסעיף 98 לתקנון הכנסת, בהצעות החוק הבאות:
<< נושא >>

<< נושא >> 1. הצעת חוק התקציב לשנת הכספים 2021, התשפ"א-2021 (מ/1441) <<
נושא >>

<< נושא >> 2. הצעת חוק התקציב לשנת הכספים 2022, התשפ"א-2021 (מ/1442) <<
נושא >>

<< נושא >> 3. הצעת חוק מסגרות תקציב המדינה (הוראות מיוחדות לשנים 2021
ו-2022) (תיקוני חקיקה והוראת שעה), התשפ"א-2021 (מ/1443) << נושא >>

<< נושא >> 4. הצעת חוק התכנית הכלכלית (תיקוני חקיקה ליישום המדיניות
הכלכלית לשנות התקציב 2021 ו-2022), התשפ"א-2021 (מ/1443) << נושא >>

<< נושא >> 4. הצעת חוק ההתייעלות הכלכלית (תיקוני חקיקה להשגת יעדי התקציב
לשנות התקציב 2021 ו-2022), התשפ"א-2021 (מ/1443) << נושא >>

נכחו:

חברי הוועדה:

ניר אורבך – היו"ר

בועז טופורובסקי

אחמד טיבי

עידית סילמן

יצחק פינדרוס

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

סמדר לביא, חבר תרגומים

<< נושא >> רביזיה על החלטת ועדת הכנסת בדבר קביעת סדרי דיון מיוחדים
בקריאה השנייה והשלישית, בהתאם לסעיף 98 לתקנון הכנסת: << נושא >>

<< נושא >> 1. הצעת חוק התקציב לשנת הכספים 2021, התשפ"א-2021 (מ/1441) <<
נושא >>

<< נושא >> 2. הצעת חוק התקציב לשנת הכספים 2022, התשפ"א-2021 (מ/1442) <<
נושא >>

<< נושא >> 3. הצעת חוק מסגרות תקציב המדינה (הוראות מיוחדות לשנים 2021
ו-2022) (תיקוני חקיקה והוראת שעה), התשפ"א-2021 (מ/1443) << נושא >>

<< נושא >> 4. הצעת חוק התכנית הכלכלית (תיקוני חקיקה ליישום המדיניות
הכלכלית לשנות התקציב 2021 ו-2022), התשפ"א-2021 (מ/1443) << נושא >>

<< נושא >> 4. הצעת חוק ההתייעלות הכלכלית (תיקוני חקיקה להשגת יעדי התקציב
לשנות התקציב 2021 ו-2022), התשפ"א-2021 (מ/1443) << נושא >>

<< יור >> היו"ר ניר אורבך: << יור >>

בוקר טוב. אני מתכבד לפתוח את ישיבת ועדת הכנסת. היום יום שני, כ"ו בחשוון,
תשפ"ב, ה-1 בנובמבר 2021. היו לנו פה שתי רביזיות. רביזיה אחת נמשכה,
הרביזיה של חבר הכנסת יבגני סובה, ולא תידון פה. הרביזיה השנייה, הרביזיה
של חבר הכנסת יצחק פינדרוס. בבקשה.

<< דובר >> יצחק פינדרוס (יהדות התורה): << דובר >>

שלום, בוקר טוב לך. אנחנו קראנו הבוקר בפרשת השבוע על עשיו. פעולה ראשונה
שאנחנו מכירים שלו זה וַיִּבֶז עֵשָׂו אֶת הַבְּכֹרָה. הוא מכר את הבכורה ליעקב והזניח
את הבכורה. אנחנו כבר בסוף הפרשה, בקריאה של שני וחמישי, מגלים שהוא אכל את
הלב, הוא אכל את הלב על זה שהוא מכר את הבכורה, אכל את הלב שיעקב לקח לו את
הברכות, לאלה שלא היו במערת המכפלה בשבת, הוא אכל את הלב על זה שלא קברו
אותו במערת המכפלה בגלל שהוא איבד את הבכורה, בסוף הוא אכל את הלב.

אני ראיתי אתמול מרחוק את הדיון פה של נופת הצופים של הקואליציה שהסבירה
למה היא מצביעה בעד הסדרי הדיון ומדברת על זה שצריך להתנהל אחרת ולדבר אחרת
ולשנות, אז אני רק מזכיר שעוד ייקח לנו הרבה זמן להיות תלמידים של מיקי לוי
ושל אלי אבידר בהתייחסות שלהם לראש הממשלה לשעבר, שהם מטיפים לנו מוסר איך
צריך להתייחס לראש ממשלה.

אבל עכשיו אני רוצה לומר עוד משהו. יש עיקרון שיש פה כאלה סביב השולחן
שמאמינים בו, קוראים לזה דמוקרטיה, מערכת משפט, חוקה, כל הדבר הזה. גם בזה
אתם לא מאמינים. הלכתי לבדוק, צחקו עליי אתמול, אמרו לי איך הגעתי ל-60
חוקים, יש פה 60 חוקים שהולכים להעביר.

<< דובר >> עידית סילמן (ימינה): << דובר >>

לא טובים?

<< דובר >> יצחק פינדרוס (יהדות התורה): << דובר >>

לא, גיל הפרישה לנשים, חצי מהשותפים שלך יודעים כמה שזה לא טוב. את אולי לא
יודעת מה זה בכלל, אבל אני אומר לך שחצי מהשותפים שלך יודעים כמה שזה רע.

<< דובר >> עידית סילמן (ימינה): << דובר >>

למה אתה אומר ככה? למה אתה אומר שאני לא יודעת מה זה?

<< דובר >> יצחק פינדרוס (יהדות התורה): << דובר >>

העלאת המחיר של הכשרות הוא לא טוב, והורדת אחוז המסכימים בפינוי בינוי הוא
לא חוקתי, הוא גם לא חוקתי והוא פוגע בזכות הקניין, אבל זה יפגע באזרחים
שמה לעשות, לצערנו הרב בטעות גם בחרו בכם, חלקם בחרו בנו, אבל זה יפגע בכל
אזרחי ישראל.

סדרי הדיון האלה, בדקתי, נותנים סדר גודל של מקסימום חמש דקות לחבר כנסת,
בדקתי, כי זה 25 דקות לחבר כנסת על חמישה חוקים כששניים מהחוקים האלה, כפי
שאמרתי, מונים 60 חוקים משמעותיים מאוד. אני באחריות אומר, אני בטוח שגם
עידית לא יודעת אפילו, אני מוכן לעשות התערבות שהיא לא יודעת מה כתוב.

<< דובר >> עידית סילמן (ימינה): << דובר >>

לא, אל תגיד את ההנחות שלך.

<< דובר >> יצחק פינדרוס (יהדות התורה): << דובר >>

אני יודע יותר טוב ממנה מה כתוב.

<< דובר >> עידית סילמן (ימינה): << דובר >>

אל תניח עליי את ההנחות שלך.

<< דובר >> יצחק פינדרוס (יהדות התורה): << דובר >>

אני מציע לה לא לנסות אפילו.

<< יור >> היו"ר ניר אורבך: << יור >>

חבר הכנסת פינדרוס - - -

<< דובר >> יצחק פינדרוס (יהדות התורה): << דובר >>

לא, היא שואלת כן טוב, לא טוב, תלמדי את החוקים ואז תגידי לי מה טוב.

<< דובר >> עידית סילמן (ימינה): << דובר >>

נשמה, אל תדבר בצורה הזאת, זה לא מתאים.

<< דובר >> יצחק פינדרוס (יהדות התורה): << דובר >>

זה כן מתאים. אני אחליט מה מתאים, כמו שאתם תחליטו מה חוקי ומה לא חוקי.

<< דובר >> עידית סילמן (ימינה): << דובר >>

לא, לא מתאים. אז אני גם אחליט מה מתאים, אז אתה לא תדבר ככה בכנסת.

<< דובר >> יצחק פינדרוס (יהדות התורה): << דובר >>

ולכן אם כנים דבריכם שאכפת לכם מאזרחי ישראל ואכפת לכם מדמוקרטיה ואכפת לכם
מחוקתיות אז המינימום הנדרש שחבר כנסת יקבל יותר מחמש דקות לדבר על ה-60
חוקים האלה. חמש דקות, חבר'ה, זה לא צחוק. סליחה, אם אני לוקח את 4 ו-5
ביחד אז זה עשר דקות במקסימום לחבר אופוזיציה. חבר קואליציה גם זה לא. נראה
לי לא הגיוני, אין לזה הצדקה גם, אין לזה הצדקה מבחינת לוח הזמנים, כפי
שאמרנו לכם אתמול, יש לכם עוד שבוע אחרי סוף השבוע הזה להעביר את התקציב על
פי החוק.

אני כבר לא מדבר על כך שארבעה מתוך חמישה החוקים האלה הם גם לא כלולים בחוק
הזה, זאת אומרת מספיק שתעבירו את סעיף 1 בשביל לעמוד בלוח הזמנים. ולכן אין
לזה הצדקה ואני מבקש לדון על זה מחדש.

<< יור >> היו"ר ניר אורבך: << יור >>

חבר הכנסת פינדרוס, תודה רבה. מישהו מחברי הכנסת עוד מעוניין לדבר לפני
שנעבור להצבעה? טוב, מי בעד הרביזיה? שירים את ידו.

<< דובר >> נועה בירן-דדון: << דובר >>

שניים בעד.

<< יור >> היו"ר ניר אורבך: << יור >>

מי נגד?

<< דובר >> נועה בירן-דדון: << דובר >>

שלושה מתנגדים.

הצבעה

בעד – 2

נגד – 3

נמנעים – אין

לא אושר.

<< יור >> היו"ר ניר אורבך: << יור >>

הרביזיה נדחתה. תודה רבה לכם.

<< דובר >> אחמד טיבי (הרשימה המשותפת): << דובר >>

יום שחור.

<< יור >> היו"ר ניר אורבך: << יור >>

אני נועל את הישיבה. יום מוצלח.

<< סיום >> הישיבה ננעלה בשעה 09:44. << סיום >>
