הכנסת העשרים-ושלוש

מושב ראשון

פרוטוקול מס' 16

מישיבת ועדת הכנסת

יום רביעי, כ"ה בסיון התש"ף (17 ביוני 2020), שעה 10:00

סדר היום:

קביעת ועדות לדיון בהצעות החוק הבאות, לשם הכנתן לקריאה השנייה והשלישית:

  << הצח >> 1. הצעת חוק סמכויות מיוחדות להתמודדות עם נגיף הקורונה החדש
  (הוראת שעה), התש"ף–2020 << הצח >>

  << הצח >> 2. הצעת חוק להארכת תוקפן של תקנות שעת חירום (נגיף הקורונה
  החדש – הגבלת פעילות), התש"ף–2020 << הצח >>

נכחו:

חברי הוועדה:

איתן גינזבורג – היו"ר

עוזי דיין

מיכאל מלכיאלי

חברי הכנסת:

קארין אלהרר

מיקי לוי

מוזמנים:

  ------------------------------------------------------------------------
  גור בליי             –   יועץ משפטי, ועדת החוקה, חוק ומשפט
  -------------------- --- -----------------------------------------------
  נירה לאמעי רכלבסקי   –   יועצת משפטית, הוועדה המיוחדת לעניין נגיף
                           הקורונה

  ------------------------------------------------------------------------

מנהלת הוועדה:

נועה בירן-דדון

רישום פרלמנטרי:

ירון קוונשטוק

<< נושא >> קביעת ועדות לדיון בהצעות החוק הבאות, לשם הכנתן לקריאה השנייה
והשלישית: << נושא >>

<< נושא >> 1. הצעת חוק סמכויות מיוחדות להתמודדות עם נגיף הקורונה החדש
(הוראת שעה), התש"ף–2020 << נושא >>

<< נושא >> 2. הצעת חוק להארכת תוקפן של תקנות שעת חירום (נגיף הקורונה
החדש – הגבלת פעילות), התש"ף–2020 << נושא >>

<< יור >> היו"ר איתן גינזבורג: << יור >>

טוב, חברים, אני רוצה לפתוח את ישיבת ועדת הכנסת, בוקר טוב לכולם. אנחנו
צריכים היום לקבוע ועדות לדיון בשתי הצעות חוק שנוגעות לקורונה: הצעת חוק
סמכויות מיוחדות להתמודדות עם נגיף הקורונה החדש (הוראת שעה), מה שקרוי חוק
הקורונה, חוק המסגרת בעצם, תכף נשמע את ההסברים. המליאה לא החליטה באיזו
ועדה זה יידון, היו שלוש הצעות, ולכן זה מגיע לכאן. ההצעות היו להעביר את
זה לוועדה המיוחדת לעניין נגיף הקורונה או ועדת העבודה והרווחה או ועדת
החוקה, חוק ומשפט.

והצעת החוק השנייה היא הצעת חוק להארכת תוקפן של תקנות שעת חירום (נגיף
הקורונה החדש – הגבלת פעילות). זה בעצם החוק שאפשר את ההקלות על הציבור, מה
שקרוי התו הסגול. הוא עומד לפקוע ביום ראשון הקרוב, ועל כן צריך אותו היום
בשנייה ושלישית. אז זה ממש ממש דחוף. בהצעת החוק הזאת ההמלצה של הלשכה
המשפטית הייתה להעביר את זה לוועדת העבודה והרווחה או לוועדת הקורונה.
במליאה מישהו אמר: ועדת החוקה או ועדת הקורונה.

אז יש כאן את היועצים המשפטיים גם של ועדת הקורונה וגם של ועדת החוקה.
ואולי ניתן ראשית לכם. נתחיל איתך, נירה? בבקשה.

<< דובר >> נירה לאמעי רכלבסקי: << דובר >>

בוקר טוב. הצעת חוק סמכויות מיוחדות להתמודדות עם נגיף הקורונה, בעצם הצעת
החוק המקיפה, שמאגמת לתוכה בפירוט די רב את כל הסמכויות שהממשלה לקחה לעצמה
בתקופת הגל הראשון. זה אומר צמצום מספר עובדים במקום עבודה, הגבלת פעילות,
ובעצם מה שאמר היושב-ראש התו הסגול וכל מה שנובע ממנו.

הצעת החוק נותנת לממשלה סמכות להתקין תקנות בכל הנושאים האלה. נושא שצריך
לדון עליו, מכיוון שמדובר בתקנות שעת חירום, הכרזה על תקופת חירום קורונה,
שהיא תקופה שלא הוגדרה עד היום בחוק בעצם. ואנחנו צריכים לבדוק את הנושא.

אבל הליבה של הצעת החוק עוסקת למעשה בכל אותם הסדרים קטנים של לקחים מהגל
הראשון והתכוננות לגל השני, שזה אומר: איזה מוסדות רווחה נצטרך להשאיר
פתוחים ואיזה לא, אילו מוסדות חינוך רצוי שיהיו פתוחים ואילו לא, איך נתנהל
מול הרשויות המקומיות שנכריז על אזור מוגבל לאור לקחי הגל הראשון. בעצם
כחוט השני בהצעה הזאת באופן מפורט עוברים כל ההסדרים המאוד פרטניים של איך
צריך לנהוג בתקופת קורונה.

עכשיו, כתב המינוי של הוועדה, אני אקריא מתוכו, הטיל על הוועדה בדיוק לעשות
את זה, להיערך לגל השני.

<< יור >> היו"ר איתן גינזבורג: << יור >>

להפיק לקחים מהגל הראשון ולהיערך לגל השני.

<< דובר_המשך >> נירה לאמעי רכלבסקי: << דובר_המשך >>

ואיך מתכוננים לגל השני. חבר הכנסת מיקי לוי נמצא בוועדה כמעט בכל ישיבה,
לדעתי הוא לא פספס אפילו ישיבה אחת עד כה.

<< דובר >> קארין אלהרר (יש עתיד-תל"ם): << דובר >>

אבל זה ברמה הבריאותית, לא?

<< דובר >> נירה לאמעי רכלבסקי: << דובר >>

לא, ממש לא. הוועדה עשתה דיונים עם משרד האוצר, עם משרד הביטחון, דנה ברכש.
רק אתמול דיברנו עם ראש מינהל הרכש במשרד הביטחון כדי לדעת כמה מכונות יש,
כמה הוא עומד לרכוש. הוועדה, בזמן הקצר יחסית שהיא קיימת, כבר הספיקה לדון,
קיבלה את התמונה הרחבה של איפה אנחנו עומדים מבחינת מעבדות, כמה בדיקות
אפשר לעשות, איך זה משליך בעצם על מוסדות החינוך. הוועדה התמחתה כבר בנושא
הזה.

ואני חושבת שכשנגיע לפרטים הקטנים של הצעת החוק הזאת, זה מה שיהיה צריך
לדעת: עם מי מדברים, מה קורה בתוך הגופים הממשלתיים, בינם לבין עצמם.

<< יור >> היו"ר איתן גינזבורג: << יור >>

את מדברת על חוק המסגרת?

<< דובר_המשך >> נירה לאמעי רכלבסקי: << דובר_המשך >>

אני מדברת על חוק המסגרת. אבל חוק המסגרת, תסתכלו עליו, הוא לא מסגרתי כל
כך, הוא מאוד מאוד מפורט. ואנחנו צריכים לראות אם ההסדרים שחוק המסגרת מביא
באמת תואמים את המציאות. צריך, אני אומרת, איזושהי מומחיות קורונה בעניין
הזה, ואנחנו נמצאים בזה כבר מעל הראש.

ובשאלה של אם הממשלה יכולה להתקין עכשיו תקנות או לא – בוודאי שגם היא
תידון. יש גם השלכות של עבירות פליליות, מינהליות וכדו'. ואנחנו, כיועצים
משפטיים בכנסת שעוסקים כחוט השני בכל העבודה שלנו בעונשין, באכיפה מינהלית,
כמו שנדון גם בזה.

אני אישית יועצת משפטית כרגע רק של הוועדה זאת. במקביל לאורך השנים הייתי
גם יועצת משפטית של הוועדה של המאגר הביומטרי לכל אורך השנים, בוועדת
העבודה והרווחה ועוד ועוד. אבל כרגע אני מוקדשת אך ורק לוועדת הקורונה,
וכמובן אקבל עזרה בלשכה המשפטית ככל שנצטרך.

<< יור >> היו"ר איתן גינזבורג: << יור >>

ברור. אני רק אגיד, שיושבת-ראש ועדת הקורונה התקשרה אליי. היא פשוט תגיע רק
ב-10:50, 10:45, ואמרתי שאני לא יכול לדחות את הדיון בוועדה על הנושא הזה.
אבל היא כמובן בתוקף מתעקשת על כך שהנושא הזה יעבור לדיון בוועדת הקורונה.

<< דובר >> קארין אלהרר (יש עתיד-תל"ם): << דובר >>

כל הנושא?

<< יור >> היו"ר איתן גינזבורג: << יור >>

היא מדברת על שני החוקים. אבל אם אכן מדברים על חוק המסגרת, היא חושבת
שבוודאי חוק המסגרת, אבל גם החוק השני.

<< דובר >> נירה לאמעי רכלבסקי: << דובר >>

לגבי הגבלת פעילות, it goes without saying.

<< דובר >> מיקי לוי (יש עתיד-תל"ם): << דובר >>

כדאי לשמוע את היועץ המשפטי של חוקה.

<< יור >> היו"ר איתן גינזבורג: << יור >>

כן, תכף, אני רק רוצה לגמור את עמדת ועדת הקורונה.

<< דובר >> נירה לאמעי רכלבסקי: << דובר >>

לגבי התקנות של הגבלת פעילות, הארכת התקש"ח, זה בכלל בליבה. זה הלשכה
המשפטית המליצה שילך לקורונה או לעבודה ורווחה.

<< יור >> היו"ר איתן גינזבורג: << יור >>

אז רק אגיד, שעמדת יו"ר ועדת הקורונה היא להעביר את שני החוקים אליה. זו
התפיסה שלה. והיא ממש ביקשה – היא לא ביקשה שאני אדגיש, היא ביקשה שאני
אחכה לה, אבל אני לא יכול לחכות לה, אז אני מביע את זה פה בצורה נחרצת.

<< דובר >> קארין אלהרר (יש עתיד-תל"ם): << דובר >>

מביע אתת עמדתה - - -

<< יור >> היו"ר איתן גינזבורג: << יור >>

את עמדתה המקצועית.

<< דובר >> מיקי לוי (יש עתיד-תל"ם): << דובר >>

זה טוב לאיזון, כי מוועדת החוקה גם לא נמצא פה.

<< יור >> היו"ר איתן גינזבורג: << יור >>

כן, אבל יש יועצים משפטיים פה.

<< דובר_המשך >> מיקי לוי (יש עתיד-תל"ם): << דובר_המשך >>

לא, יש איזון, שני חברי הכנסת - - - לא פה.

<< דובר >> נירה לאמעי רכלבסקי: << דובר >>

אני רק אוסיף שבכתב המינוי של הוועדה, הוטל על הוועדה בראש ובראשונה הפקת
לקחים מהמשבר שנגרם בשל התפשטות נגיף הקורונה החדש, ובהיערכות המדינה
להתפשטות חוזרת של הנגיף. זאת המשימה שלנו.

<< דובר >> עוזי דיין (הליכוד): << דובר >>

את עושה עבודה מאוד טובה, וגם הגיוני מה שאת אומרת, אבל לא קשור בכלל
לייעוץ משפטי.

<< יור >> היו"ר איתן גינזבורג: << יור >>

לא, בסדר, אבל - - -

<< דובר_המשך >> עוזי דיין (הליכוד): << דובר_המשך >>

לא, זה בסדר גמור מבחינתי. כיוון שאוהבים נורא כל דבר לתלות, מה הייעוץ
המשפטי אומר, אז כל מה שאת אומרת הגיוני, נכון. את מייצגת את עמדת ועדת
הקורונה וגם את הנושא עצמו. מקובל.

<< דובר >> נירה לאמעי רכלבסקי: << דובר >>

אני ייצגתי את הצעת החוק.

<< יור >> היו"ר איתן גינזבורג: << יור >>

גור בליי, בבקשה, היועץ המשפטי של ועדת החוקה.

<< דובר >> גור בליי: << דובר >>

טוב, אז בעניין הזה יש מחלוקת מסוימת בינינו, עם כל ההערכה שלי לנירה. אני
חושב שהנושא של חוק המסגרת הוא במובהק נושא של ועדת החוקה. ההגדרה של הקמת
ועדת הקורונה אומרת שהיא לא תעסוק בנושאים שהם במובהק של ועדות אחרות.

יש פה סוגיות גם של מגבלות רחבות על זכויות יסוד, יש פה גם נושאים רוחביים,
שוועדת החוקה כוועדה שיורית עוסקת בהם. ליבת העניין פה זה היחס בין הרשות
המבצעת לרשות המחוקקת, שזה נושא טיפוסי של ועדת החוקה. זאת אומרת, כמה
משחררים לממשלה לעשות דברים בלי לבוא לכנסת. יש פה נושא שהוא הכי ליבתי של
ועדת החוקה: סמכויות אכיפה – פלילי, עבירות מנהליות, קנסות מנהליים,
סמכויות משטרה. כל הדברים האלה הם בליבה.

ודווקא, בכל הכבוד, הנושאים הפרטניים שקשורים בקורונה לא מוסדרים פה, כי יש
פה הוראות שאומרות הסמכה לקבוע אותם. זאת אומרת, אתה לא אומר כמה מרחק צריך
לשמור בין אנשים, אתה אומר: יקבעו תקנות שיקבעו את שמירת המרחק. הפרטים
הבריאותיים או הפרטים הקטנים האלה לא מופיעים פה, לכן שמו כחוק מסגרת.
והעיקר בו הוא היחס כמה הכנסת משפיעה על הממשלה, מה היחס ביניהם, זכויות
יסוד לרוחב הגזרה. והכי חשוב, הפלילי, המנהלי, כל הדברים האלה, שזה הכול
נושאים שהם פר אקסלנס נושאים של ועדת החוקה.

<< יור >> היו"ר איתן גינזבורג: << יור >>

זה לגבי חוק המסגרת.

<< דובר_המשך >> גור בליי: << דובר_המשך >>

כן.

<< יור >> היו"ר איתן גינזבורג: << יור >>

ולגבי הגבלת פעילות, סעיף 2?

<< דובר_המשך >> גור בליי: << דובר_המשך >>

אז שם אני לא יודע למה ניתנה ההמלצה הזאת, כי העמדה שלנו זה שגם שם, בגלל
ההיבטים הרחבים של זכויות יסוד שמעורבים זה והנגיעה בנושאים רוחביים, זו גם
העמדה. אבל כפי שנמסר לוועדה, לגבי פרט 2, אז בהסכמה פוליטית, שזה כמובן לא
נוגע לעניין המשפטי, בין יו"ר הוועדה לבין יו"ר הקואליציה, סוכם שעל הדבר
הזה, גם בגלל קוצר הזמנים, בלי שזה תקדים למקרים אחרים ורק במקרה הזה, יו"ר
ועדת החוקה הסכים - - -

<< יור >> היו"ר איתן גינזבורג: << יור >>

אז יו"ר ועדת החוקה גם שלח עמדה, שהעמדה העקרונית שלו היא ששתי הצעות החוק
צריכות לדון בוועדת החוקה, מהנימוקים שגור אמר. אבל באופן חריג וחד פעמי,
בהתייעצות עם יו"ר הקואליציה – הוא גם דיבר איתי – הוא הסכים שהנושא יועבר
לוועדת הקורונה, בגלל לוחות הזמנים, ובלי שיהיה בכך לגרוע מעמדתו העקרונית
בסוגיה, מבלי שזה יהווה תקדים. אז אני מביע גם את העמדה הזאת. כן, מישהו
רוצה להתייחס? כן, בבקשה, עוזי.

<< דובר >> עוזי דיין (הליכוד): << דובר >>

אני רק שאלה מה שנאמר, אבל היא מכוונת, מיקי, גם אליך, אם אתה בוועדה ההיא.
כעיקרון די ברור, שכמה שהנושא עוסק יותר בקורונה, בלקחים ובאיך מיישמים
אותם, זה צריך להיות בוועדת הקורונה. ככל שהוא מתרחב יותר לשעת חירום
והשלכות רוחביות, זה צריך להיות בוועדת החוקה, חוק ומשפט. יעזור לאנשים
כמוני להחליט אם האנשים שמעורבים ממש בעניין יגידו מה רע עלול לקרות אם זה
לא יהיה אצלה. אני מובן? לא, לגבי ועדת החוקה הבנתי. לגבי זה לא הבנתי, חוץ
מזה שרוצים.

<< דובר >> נירה לאמעי רכלבסקי: << דובר >>

ספרתי סעיפים. מרבית סעיפי החוק הם בפירוש פירוט של מה הולך להיות בתקופת
קורונה. כמו למשל האם יפעילו מתנדבים, נוער בסיכון או נוער נושר בזמן
קורונה כמשהו קריטי או מוסדות אחרים? כאן זה להיכנס, חבר'ה, לפירוט של מה
קרה בגל הראשון. ואנחנו כבר שמענו על זה אתמול מנציגי משרד הרווחה.

<< דובר >> מיקי לוי (יש עתיד-תל"ם): << דובר >>

אבל זה לא משפטי.

<< דובר >> נירה לאמעי רכלבסקי: << דובר >>

יכול להיות, אבל - - -

<< דובר >> מיקי לוי (יש עתיד-תל"ם): << דובר >>

זה לא משפטי.

<< דובר >> עוזי דיין (הליכוד): << דובר >>

לא, אבל היא אומרת את עמדתה, זה בסדר גמור.

<< דובר >> מיקי לוי (יש עתיד-תל"ם): << דובר >>

לא, זה בסדר.

<< דובר >> נירה לאמעי רכלבסקי: << דובר >>

כמו שאתה יודע, זה דברים שצריך - - - בהם, וקשה מאוד בלי רקע על מה קורה
במשבר הקורונה לדון בדברים האלה, כי אתה יודע איך זה, הצעות החוק הן
מדיניות ציבורית שאנחנו דנים בה כל הזמן כיועצים משפטיים.

<< יור >> היו"ר איתן גינזבורג: << יור >>

מישהו עוד רוצה להתייחס?

<< דובר_המשך >> נירה לאמעי רכלבסקי: << דובר_המשך >>

עכשיו, לגבי ההפרדה בין הכנסת לממשלה, כמו כל יועץ משפטי בלשכה המשפטית
אנחנו שומרים באופן עקבי, ובמקרה שלי, הוכחתי את זה אני חושבת בחוק
הביומטרי באופן מאוד אקטיבי, על עצמאות הכנסת. זה ברור שהכנסת היא זאת
שצריכה לוודא שהיא מוכנה שהממשלה תתקין תקנות שתבואו אליה או בדיעבד ולא
מראש, וכמה זמן הכנסת רוצה. הדברים האלה בוודאי שיידונו, כמו שאגב קורה בכל
חוק.

<< דובר >> עוזי דיין (הליכוד): << דובר >>

יש אפשרות לשבת יחד ולסכם את זה? לא אתם, הוועדות.

<< יור >> היו"ר איתן גינזבורג: << יור >>

זה ועדה משותפת. תראה, מכיוון שחוק אחד הוא בהול, להתחיל להקים ועדה משותפת
זו פרוצדורה בפני עצמה, נראה לי קצת אירוע מורכב עכשיו, גם פוליטית וגם
טכנית ופרוצדורלית.

<< דובר >> מיכאל מלכיאלי (ש"ס): << דובר >>

עוזי דיין רוחבית. בגדול צריכים לחשוב גם על מה שעוזי אמר.

<< יור >> היו"ר איתן גינזבורג: << יור >>

צריך לדבר על זה. אבל אני חושב שצריך גם לשאול את יושבי-ראש הוועדות, והם
לא נמצאים כאן, אז בוא נדבר על זה פעם אחרת.

<< דובר >> קארין אלהרר (יש עתיד-תל"ם): << דובר >>

אדוני, נחתור להצבעה?

<< יור >> היו"ר איתן גינזבורג: << יור >>

כן, רק אתם רוצים להתייחס? עמדות?

<< דובר >> מיקי לוי (יש עתיד-תל"ם): << דובר >>

לא, שמענו את שניהם. אני גם מכיר את שני הצדדים.

<< יור >> היו"ר איתן גינזבורג: << יור >>

מה אתה אומר?

<< דובר_המשך >> מיקי לוי (יש עתיד-תל"ם): << דובר_המשך >>

הבעיה המרכזית שלי זה המסגרת של החוק עצמו, של הוועדה עצמה.

<< יור >> היו"ר איתן גינזבורג: << יור >>

של הוועדה או של החוק?

<< דובר_המשך >> מיקי לוי (יש עתיד-תל"ם): << דובר_המשך >>

מסגרת החוק שאני משייך לוועדה. ועדת הקורונה, שאשא ביטון עושה שם עבודה
נהדרת, אבל עם אנשי מקצוע ספציפית, ואיך אמרה קארין, נתנה זרקור בריאותי.
ולכן אני משאיר לעצמי מה אני מצביע, אבל אני חושב שטוב תעשה נגיד ועדת
הקורונה, אחרי שהחוק הזה יחוקק, וזה יהיה הפרוז'קטור או אבני הדרך שהיא
תעבוד על פיהם.

<< יור >> היו"ר איתן גינזבורג: << יור >>

טוב. פשוט רציתי עמדות, כדי לדעת לאיפה לכוון את זה.

<< דובר >> עוזי דיין (הליכוד): << דובר >>

- - - להביא את זה להצבעה.

<< יור >> היו"ר איתן גינזבורג: << יור >>

כן, אבל אתה רוצה להביע את עמדתך לפני ההצבעה, עוזי? יש לך נטייה לאן אתה
רוצה להעביר כל חוק?

<< דובר >> עוזי דיין (הליכוד): << דובר >>

כן, אני אצביע בעד ועדת החוקה.

<< יור >> היו"ר איתן גינזבורג: << יור >>

שתי הצעות החוק?

<< דובר_המשך >> עוזי דיין (הליכוד): << דובר_המשך >>

כן.

<< דובר >> קארין אלהרר (יש עתיד-תל"ם): << דובר >>

אני חושבת שיפעת היא יושבת-ראש נהדרת, היא הוכיחה את זה גם בכנסות קודמות,
והיא תהיה יעילה ומועילה. אבל באמת מדובר על נושאים שבעיניי, ראיתי את זה
אתמול ביתר שאת, הם בליבה של ועדת החוקה. אני הייתי מעבירה את זה. אני לא
רוצה לפגוע - - -

<< דובר >> נירה לאמעי רכלבסקי: << דובר >>

יש הסכמה לגבי הגבלת פעילות - - - שום דבר חוקתי.

<< יור >> היו"ר איתן גינזבורג: << יור >>

כן, לגבי החוק של הגבלת פעילות, גם יושב-ראש ועדת החוקה הסכים - - -

<< דובר >> קארין אלהרר (יש עתיד-תל"ם): << דובר >>

רגע, אבל לא סיימתי, אני אגיד את זה. אני לא רוצה לחבל בהסכמות בין הצדדים.
לו זה היה תלוי בי, שניהם היו הולכים. אני אכבד את ההסכמה.

<< דובר >> מיקי לוי (יש עתיד-תל"ם): << דובר >>

אם הסכימו אני מכבד את ההסכמה, אבל בעיקרון כל תחום המסגרת של החוק אמור
להיות שם. לקחת אחר כך את החוקים, אחרי שמצביעים עליהם ונכנסים לספר החוקים
של מדינת ישראל, שישמשו אבני דרך בוועדת הקורונה. אבל אם הסכימו, אני לא
אחבל בהסכמה.

<< יור >> היו"ר איתן גינזבורג: << יור >>

טוב, אז בוא נעלה את זה להצבעה.

<< דובר >> מיכאל מלכיאלי (ש"ס): << דובר >>

אם יש הסכמות ביניהם, אני חושב שאין - - -

<< יור >> היו"ר איתן גינזבורג: << יור >>

אז בוא נעלה את זה להצבעה. ראשית, נצביע על חוק הארכת תוקפן של תקנות שעת
חירום (הגבלת פעילות) – החוק המצומצם יותר, שצריך להידון היום. מי בעד
להעביר את לוועדת הקורונה? ירים את ידו.

<< דובר >> מיקי לוי (יש עתיד-תל"ם): << דובר >>

אני נמנע, כי אני ממש לא מקבל את זה, למרות שהם הסכימו.

<< יור >> היו"ר איתן גינזבורג: << יור >>

הגבלת הפעילות, שזה החוק המצומצם, התו הסגול. להעביר לוועדת הקורונה.

<< דובר >> עוזי דיין (הליכוד): << דובר >>

אתה מצביע נגד יושב-ראש - - -

<< דובר >> מיקי לוי (יש עתיד-תל"ם): << דובר >>

לא, הוא הסכים שזה ילך לוועדת הקורונה.

<< יור >> היו"ר איתן גינזבורג: << יור >>

עוזי, זה ההסכמה. ההסכמה היא להעביר את זה ליפעת שאשא ביטון.

<< דובר >> עוזי דיין (הליכוד): << דובר >>

כיוון שדיבר איתי כרגע יעקב אשר, אז לדעתי לא. אבל בסדר.

<< יור >> היו"ר איתן גינזבורג: << יור >>

אתה נמנע?

<< דובר_המשך >> עוזי דיין (הליכוד): << דובר_המשך >>

לא, אני מצביע נגד.

<< דובר >> מיקי לוי (יש עתיד-תל"ם): << דובר >>

וואו.

<< יור >> היו"ר איתן גינזבורג: << יור >>

שניים נמנעים, אחד נגד.

הצבעה

ההצעה אושרה.

<< יור >> היו"ר איתן גינזבורג: << יור >>

אז זה יעבור לוועדת הקורונה.

לגבי הצעת חוק סמכויות מיוחדות להתמודדות עם נגיף הקורונה החדש – מה שנקרא
חוק המסגרת הגדול – לוועדת החוקה. מי בעד? ירים את ידו.

הצבעה

ההצעה אושרה.

<< יור >> היו"ר איתן גינזבורג: << יור >>

פה אחד. יעבור לוועדת החוקה.

תודה רבה לחברים ובהצלחה רבה לכולם. הישיבה נעולה.

<< סיום >> הישיבה ננעלה בשעה 10:26. << סיום >>
