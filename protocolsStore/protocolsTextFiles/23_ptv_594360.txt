הכנסת העשרים-ושלוש

מושב שני

פרוטוקול מס' 103

מישיבת ועדת הכנסת

יום שני, י"ג בטבת התשפ"א (28 בדצמבר 2020), שעה 20:05

סדר היום:

<< נושא >> בקשת יושב-ראש ועדת הכספים להקדמת הדיון בהצ"ח הבאות, לפני
הקריאה השנייה והשלישית:

1.הצעת חוק-יסוד: משק המדינה (תיקון מס' 11 והוראת שעה לשנת 2021)
(מ/1380).

2.הצעת חוק יסודות התקציב (תיקון מס' 53) (שנת תקציב המשכי)(מ/1381).
3.הצעת חוק השכר הממוצע (מ/1382).

3. הצעת חוק השכר הממוצע (הוראת שעה – נגיף הקורונה החדש), התשפ"א-2020
(מ/1382).

4. הצעת חוק לדחיית מועדי תשלומי מסים והוראות לעניין מענקים בשל נגיף
הקורונה החדש (תיקוני חקיקה), התשפ"א-2020 (כ/861). << נושא >>

נכחו:

חברי הוועדה:

איתן גינזבורג – היו"ר

עוזי דיין

עמית הלוי

מיכאל מלכיאלי

חברי הכנסת:

משה גפני – יו"ר ועדת כספים

ייעוץ משפטי:

ארבל אסטרחן

מנהל/ת הוועדה:

נועה בירן - דדון

רישום פרלמנטרי:

אתי אפלבוים

<< נושא >> בקשת יושב-ראש ועדת הכספים להקדמת הדיון בהצ"ח הבאות, לפני
הקריאה השנייה והשלישית: 1.הצעת חוק-יסוד: משק המדינה (תיקון מס' 11 והוראת
שעה לשנת 2021) (מ/1380). 2.הצעת חוק יסודות התקציב (תיקון מס' 53) (שנת
תקציב המשכי)(מ/1381). 3.הצעת חוק השכר הממוצע (מ/1382) << נושא >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת. על סדר-היום: בקשת יושב ראש ועדת
הכספים להקדמת הדיון בהצעות חוק לפני קריאה שנייה ושלישית. הצעת חוק-יסוד:
משק המדינה (תיקון מס' 11 והוראת שעה לשנת 2021) (מ/1380). 2.הצעת חוק
יסודות התקציב (תיקון מס' 53) (שנת תקציב המשכי)(מ/1381). 3.הצעת חוק השכר
הממוצע במשק (הוראת שעה – נגיף קורונה החדש) (מ/1382) והצעת חוק לדחיית
מועד התשלום ותשלומי מיסים (הוראות לעניין מענקים בנגיף הקורונה) של ועדת
הכספים, 861.

יושב ראש הוועדה, בבקשה.

<< דובר >> משה גפני יו"ר ועדת הכספים: << דובר >>

אדוני היושב-ראש. אני מודה לך על שכנסת את הוועדה. אנחנו נמצאים בסוף שנה
תקציבית וארבעת החוקים שנמצאים פה על סדר-היום, שאני מבקש לגביהם פטור
מחובת הנחה כדי להביא אותם בגלל הלחץ הגדול של הזמן. המציאות יכולה להיות
כזאת שאם החוקים האלה לא עוברים, זה באמת הופך להיות משותק לגמרי כל המשק
הישראלי, המשרדים. לכן יש חובה, לפי דעתי, לאשר את הפטור מחובת הנחה ולסיים
את הדיון בהם ולהצביע עוד הערב. אני מודה לך.

<< יור >> היו"ר איתן גינזבורג: << יור >>

גברתי היועצת המשפטית, אפשר להצביע על כולם יחד?

<< דובר >> ארבל אסטרחן: << דובר >>

לא.

<< יור >> היו"ר איתן גינזבורג: << יור >>

חברי הכנסת, מישהו רוצה לומר דבר מה?

האם מישהו מבקש הצבעה נפרדת או אפשר להצביע על הכול כמקשה אחת? אין
התנגדות, אוקיי נצביע כמקשה אחת.

נעבור להצבעה. מי בעד אישור בקשת להקדמת הדיון בהצעות חוק כפי שציינתי?

הצבעה

אושר פטור מחובת הנחה להצעות החוק.

<< יור >> היו"ר איתן גינזבורג: << יור >>

פה אחד הקדמת הדיון לכל ארבעת החוקים אושרה.

הישיבה נעולה.

<< סיום >> הישיבה ננעלה בשעה 20:30. << סיום >>
