הכנסת השמונה-עשרה

נוסח לא מתוקן

מושב רביעי

פרוטוקול מס' 229

מישיבת ועדת הכנסת

יום שני, ז' בטבת התשע"ב (02 בינואר 2012), שעה 12:15

סדר היום:

רביזיה על החלטת ועדת הכנסת בדבר טענת נושא חדש בהצעת חוק נציגי לשכת עורכי
הדין לוועדות המינויים לנושאי משרה שיפוטית (תיקוני חקיקה), התשע"ב-2011
(פ/3506/18), הנדונה בוועדת החוקה, חוק ומשפט.

נכחו:

חברי הוועדה:

יריב לוין – היו"ר

אורי אורבך

רחל אדטו

יצחק הרצוג

נסים זאב

ציפי חוטובלי

דב חנין

יואל חסון

אחמד טיבי

אברהם מיכאלי

חמד עמאר

יוחנן פלסנר

ייעוץ משפטי:

ארבל אסטרחן

מנהלת הוועדה:

אתי בן יוסף

רשמת פרלמנטרית:

שרון רפאלי

רביזיה על החלטת ועדת הכנסת בדבר טענת נושא חדש בהצעת חוק נציגי לשכת עורכי
הדין לוועדות המינויים לנושאי משרה שיפוטית (תיקוני חקיקה), התשע"ב-2011
(פ/3506/18), הנדונה בוועדת החוקה, חוק ומשפט

היו"ר יריב לוין:

בקשת רביזיה של חבר הכנסת אחמד טיבי על החלטת ועדת הכנסת בדבר טענת נושא
חדש בהצעת חוק נציגי לשכת עורכי הדין לוועדת המינויים לנושאי משרה שיפוטית
(תיקוני חקיקה), התשע"ב-2011 (פ/3506/18), הנדונה בוועדת החוקה, חוק ומשפט.

אחמד טיבי:

אדוני היושב ראש, נפלה טעות בדף שחולק. לא כתוב שבקשת הרביזיה היא של חבר
הכנסת טיבי, ולכן אני מבקש לדחות את הישיבה.

יצחק הרצוג:

והרצוג.

אחמד טיבי:

והרצוג. אני מבקש לדחות את הישיבה.

היו"ר יריב לוין:

בקשתך נדחתה.

אחמד טיבי:

בקשתי נדחתה, תודה רבה.

יואל חסון:

אפשר רביזיה על ההחלטה - - -

היו"ר יריב לוין:

לא, כי לא הייתה הצבעה. אם אנחנו כבר רוצים לדייק אז בואו נלך עד הסוף.

אחמד טיבי:

אדוני היושב ראש, התקיימה הצבעה על נושא מהותי שהעלינו חבר הכנסת הרצוג
ואנוכי. על סמך מה שאמרה המשנה ליועץ המשפטי לממשלה המצב שנוצר הוא חוק חדש
– כך היא אמרה. מבחינת הפירוש שלה הממשלה היא נגד החוק החדש. ההצבעה שנערכה
הראתה 9 נגד נושא חדש, ו-7 בעד. לכן ביקשתי לעשות רביזיה בתקווה שאנשים עם
מצפון - -

היו"ר יריב לוין:

חבר הכנסת זאב, חבר הכנסת טיבי דיבר על אנשים עם מצפון, והנה הופעת כאן.

נסים זאב:

אנשים או נשים?

היו"ר יריב לוין:

אנשים. אז קיבלת מחמאה מידי חבר הכנסת טיבי בתיאום מושלם.

אחמד טיבי:

אתה נכנסת באקראי בדיוק כשדיברתי על עניין המצפון.

היו"ר יריב לוין:

חבר הכנסת טיבי, שום דבר לא מקרי. בקואליציה הזאת אפילו זה מתוזמן ומכוון.

אחמד טיבי:

אני מבקש להצביע, אדוני.

היו"ר יריב לוין:

תודה רבה, רבותיי. אני עובר להצבעה. מי שבעד בקשת הרביזיה מצביע "בעד" - -

יוחנן פלסנר:

אני גם רוצה רשות דיבור.

היו"ר יריב לוין:

רביזיה, יוחנן, נו, באמת. ברביזיה אין - - -

מי בעד בקשת הרביזיה – מצביע בעד. מי שנגד – כמובן, מצביע נגד.

הצבעה

בעד – 5

נגד – 7

נמנעים – אין

הבקשה לא נתקבלה

דב חנין:

מוסרית אני בעד הבקשה, אבל אין לי זכות הצבעה.

היו"ר יריב לוין:

5- בעד, 7- נגד, אין נמנעים. הרביזיה נדחתה. תודה רבה. הנושא חוזר לוועדת
החוקה, חוק ומשפט.

הישיבה ננעלה בשעה 12:20.
