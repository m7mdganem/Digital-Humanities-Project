הכנסת השבע-עשרה נוסח לא מתוקן

מושב שלישי

פרוטוקול מס' 157

מישיבת ועדת הכנסת

יום רביעי, י"ט בחשוון התשס"ח (31 באוקטובר 2007), שעה 08:45

סדר היום:

בקשת יו"ר ועדת הכספים להקדמת הדיון בהצעת חוק מיסוי מקרקעין, שבח, מכירה
ורכישה (תיקון מס' 59), התשס"ח-2007, לפני הקריאה השנייה והקריאה השלישית.
הצעת החוק פוצלה מהצעת חוק ההסדרים לשנת 2008.

נכחו:

חברי הוועדה:

דוד טל – היו"ר

יצחק גלנטי

דוד רותם

יועצת משפטית: עו"ד שגית אפיק

מנהלת הוועדה: אתי בן-יוסף

רשמת פרלמנטרית: שלומית כהן

בקשת יו"ר ועדת הכספים להקדמת הדיון בהצעת חוק מיסוי מקרקעין, שבח, מכירה
ורכישה (תיקון מס' 59), התשס"ח-2007, לפני הקריאה השנייה והקריאה השלישית

היו"ר דוד טל:

בוקר טוב. אני פותח את ישיבת הוועדה. על סדר היום בקשת יו"ר ועדת הכספים
להקדמת הדיון בהצעת חוק מיסוי מקרקעין, שבח, מכירה ורכישה (תיקון מס' 59),
התשס"ח-2007, לפני הקריאה השנייה והקריאה השלישית. הצעת חוק זו פוצלה מהצעת
חוק ההסדרים לשנת 2008.

אני מבין שאין הבהרות, אין השגות.

דוד רותם:

זה חשוב מאוד, ולכן צריך לאשר את זה.

היו"ר דוד טל:

אני מקבל את דעתו של חבר הכנסת דוד רותם ואני מעלה את הבקשה להצבעה. מי
בעד? מי נגד?

ה צ ב ע ה

בעד – 3

נגד – אין

נמנעים – אין

אישרנו את הפטור. תודה רבה. הישיבה נעולה.

הישיבה ננעלה בשעה 08:47

 
