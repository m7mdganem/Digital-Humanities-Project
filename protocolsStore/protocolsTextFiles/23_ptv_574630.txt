הכנסת העשרים-ושלוש

מושב ראשון

פרוטוקול מס' 8

מישיבת ועדת הכנסת

יום שלישי, י"ז בסיון התש"ף (09 ביוני 2020), שעה 14:40

סדר היום:

<< נושא >> פניית יושב-ראש ועדת כספים בדבר טענת נושא חדש בעת הדיון בהצעת
חוק מענק לעידוד תעסוקה (הוראת שעה – נגיף הקורונה החדש), התש"ף-2020
(מ/1311) – רביזיה.

נכחו:

חברי הוועדה:

איתן גינזבורג – היו"ר

עוזי דיין

מיקי חיימוביץ'

אופיר כץ

מיכאל מלכיאלי

טלי פלוסקוב

אלכס קושניר

רם שפע

חברי הכנסת:

מיקי לוי

שלמה קרעי

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

טלי רם

<< נושא >> פניית יושב-ראש ועדת כספים בדבר טענת נושא חדש בעת הדיון בהצעת
חוק מענק לעידוד תעסוקה (הוראת שעה – נגיף הקורונה החדש), התש"ף-2020
(מ/1311) << נושא >>

<< יור >> היו"ר איתן גינזבורג: << יור >>

חברי הוועדה, אני מתכבד לפתוח את ישיבת הוועדה, אנחנו דנים ברביזיות שהוגשו
על נושא חדש. חבר הכנסת מיקי לוי, אתה רוצה בבקשה לנמק את הרביזיות?

<< דובר >> מיקי לוי (יש עתיד-תל"ם): << דובר >>

אני אחזור על דבריי. לא ראוי שגם הוועדה הזו וגם ועדת הכספים – ואמרתי את
זה גם ליושב-ראש, חבר הכנסת גפני – שעתיים לפני יבצעו זימון דיון. לא היה
נהוג כך מעולם, מעולם. תמיד נתנו גם לצד הזה וגם לצד הזה, דהיינו
אופוזיציה-קואליציה, להתארגן.

וראה מה קרה. רק חבר אחד מחברי האופוזיציה הגיע כי השאר עסוקים, אני לא
אומר כלום, יש להם סדר-יום. ולכן יצא קצפי, לא על החוק עצמו.

<< יור >> היו"ר איתן גינזבורג: << יור >>

אבל מי שביקש את הדיון עכשיו זה אתה, לא חברי האופוזיציה. צריך להגיד את
האמת.

<< דובר >> מיקי לוי (יש עתיד-תל"ם): << דובר >>

אם אתה רוצה להיתקע דווקא בסיפור של הרביזיה, אז כן.

<< יור >> היו"ר איתן גינזבורג: << יור >>

לא. אתה אומר, ראו מה קרה. רק חבר אופוזיציה אחד, אבל רק אתה הגעת כי מי
שכינס את הדיון הזה זה אתה. הנה, עוד אחד הגיע.

<< דובר >> מיקי לוי (יש עתיד-תל"ם): << דובר >>

לא, איתן. רק שני חברי כנסת מהאופוזיציה הגיעו לדיון המוקדם שלך, בסדר?

<< יור >> היו"ר איתן גינזבורג: << יור >>

לא. היה פה רם בן ברק.

<< דובר >> מיקי לוי (יש עתיד-תל"ם): << דובר >>

אין בעיה. אני אתקן – אם אתה רוצה להיתפס לקטנות – לא כל חברי הכנסת
מהאופוזיציה. קיבלתי טלפונים, גם מהמשותפת, גם מימינה, שהם מבקשים לדחות
ולבטל כי זה לא היה בסדר-היום.

כשאתם עושים משהו כמין מחטף, וכולם אמרו שהם בעד החוק, כולל אותי, רצו
להכניס שינויים. רצו להכניס שינויים. ברור לנו שהשטח צריך כסף - מסכימים
יותר, מסכימים פחות - אבל כשמקבלים זימון שעתיים לפני, זה לא ראוי. ככה לא
עובדים יחסי הגומלין בבית הזה. אני לא מכיר דבר כזה. אני כמעט שמונה שנים
פה, אני לא מכיר דבר כזה שקרה, ואם קרה, זה קרה בהסכמה, לא קרה שלא בהסכמה.
אחר כך תטענו ליחסים לא הולמים בין האופוזיציה לקואליציה על בסיס אישי. לא.
זה לא על בסיס אישי, זה על בסיס של עקרונות.

ולכן, כשאתה מזמן ב-12:01 ישיבה, זה לא ראוי. אני לא רוצה להראות לך את
ההתכתבויות שלי עם המשותפת ועם ימינה על הטענות הבסיסיות שלכם.

ככה לא עובדים, ואם אתם תמשיכו בדרך הזו לא נעשה שום דבר בהסכמה. יכולתי
לבוא – כיוון שאני חושב שהחוק חשוב – יכולתי לבוא עם 2,000 הסתייגויות
לחוק, להחזיק את ועדת הכספים עד שבוע הבא. ומכיוון שבאנו עם ידיים פתוחות,
אני הבאתי 14 הסתייגויות בסך הכול, רובן מהותיות. חלק אמרו לי עזוב,
הורדתי. רובן מהותיות, באמת, רק כדי להיטיב עם הציבור. נתתי דוגמה ששילמו
לאלה שהחזירו במרס פחות כסף מאלה שהחזירו ביוני.

<< דובר >> שלמה קרעי (הליכוד): << דובר >>

במאי.

<< דובר >> מיקי לוי (יש עתיד-תל"ם): << דובר >>

במאי.

<< דובר >> אופיר כץ (הליכוד): << דובר >>

במרס לא החזירו.

<< דובר >> מיקי לוי (יש עתיד-תל"ם): << דובר >>

תודה. נתתי דוגמה על נושא דיפרנציאלי, שזה היה מוסכם כמעט על כולנו כדי
להכריח את המעסיקים להכניס חזרה למעגל העבודה את אותם חלשים, להתחיל – סתם
לדוגמה – עם שקל לעובד הראשון ולגמור עם 80 שקלים לעובד האחרון. מה יעשו?
את העובדים החלשים יפלטו החוצה כי זה לא דיפרנציאלי, כי זה כסף שווה, כולם
מקבלים את אותו סכום על כולם. יותר שווה לו להיפטר מהעובדים החלשים אצלו
בחברה, ובאמת ביקשנו דברים שהם לא ברומו של עולם.

אז בסדר, יכולנו להיכשל בהסתייגויות שלנו, חשבנו שזה יהיה רציני, והצבעתם
על ההסתייגויות ואנחנו כשלנו, אבל להביא היום דיון, בשעה 12:01 לשלוח
זימון, זה לא ראוי. כדאי שתעשו חשבון נפש. תודה.

<< יור >> היו"ר איתן גינזבורג: << יור >>

תודה. אני רוצה להתייחס בבקשה מכיוון שהעלית את הנושאים האלה גם קודם ואני
בדקתי אותם.

אנחנו ביום של כנסת פעילה. אנחנו ביום של פעילות כנסת, ביום שבו גם המליאה
פועלת וגם הוועדות, אומנם במתכנות טיפה יותר מצומצמת אבל חברי הכנסת אמורים
להיות כאן, בטח ביחסים של קואליציה-אופוזיציה.

ולכן ההודעה על כינוס הישיבה היא לא חריגה, בדקתי את זה. יותר מכך אומר,
מיקי, דיון בשאלה של נושא חדש הוא תמיד דיון דחוף, בטח בסוגיה של חוק כל כך
משמעותי שאמור להעביר כסף, שעובדים עליו כל כך הרבה זמן.

ולכן, אם צצה טענה של נושא חדש, זה דווקא השוני של ועדת הכנסת אל מול ועדות
אחרות. היא ועדה הרבה יותר פלקסבילית מבחינת הכינוס שלה וההתדיינות שלה,
היא צריכה להתכנס אד הוק. אגב, למרות שהקואליציה – ואני אגיד עכשיו דבר
שאולי לא הייתי צריך להגיד – הקואליציה לחצה עליי לעשות דיון יותר מוקדם
מאשר זומן, אני אמרתי שהיא מבקשת זמן מספיק לאנשים להגיע מתוך הבנה שאנשים,
חלקם נמצאים וחלקם לא, אבל חשבתי שנושא חדש הוא נושא דחוף ושכדאי לא לעכב
את הוועדה שדנה בחוק כדי להמשיך את הדיונים בוועדה.

ולכן, הטענות האלה לגבי דורסנות וכו', אנחנו ביום כנסת, אנחנו לא ביום
חמישי ולא ביום ראשון. יום שלישי היום, אנשים צריכים להיות פה, אנשים
עובדים פה ויש פה נוכחות של חברי כנסת גם מהאופוזיציה וגם מהקואליציה, ולכן
הטענות האלה יכולות להיטען בסיטואציה אחרת, בטח לא באופן שבו אנחנו נמצאים.

<< דובר >> מיקי לוי (יש עתיד-תל"ם): << דובר >>

אתה השבת לי, אני רוצה להשיב.

<< יור >> היו"ר איתן גינזבורג: << יור >>

לא השבתי. אתה יודע, כל אחד בזכות הדיבור שלו.

<< דובר >> מיקי לוי (יש עתיד-תל"ם): << דובר >>

לא, אבל השבת לי, וגם הזכרת אפילו את השם שלי.

<< יור >> היו"ר איתן גינזבורג: << יור >>

לא. התייחסתי.

<< דובר >> מיקי לוי (יש עתיד-תל"ם): << דובר >>

אתה לא רוצה לתת לי זכות דיבור, לא צריך.

<< יור >> היו"ר איתן גינזבורג: << יור >>

התייחסתי לדברים שאמרת.

<< דובר >> מיקי לוי (יש עתיד-תל"ם): << דובר >>

לא צריך. הבנו. זה חלק מהניהול, אתה רואה?

<< יור >> היו"ר איתן גינזבורג: << יור >>

טוב. תודה.

<< דובר >> מיקי לוי (יש עתיד-תל"ם): << דובר >>

זה חלק מהניהול.

<< יור >> היו"ר איתן גינזבורג: << יור >>

לא ציפיתי למשהו אחר.

<< דובר >> טלי פלוסקוב (הליכוד): << דובר >>

מיקי, אבל אתה דיברת, נתנו לך עשר דקות.

<< דובר >> מיקי לוי (יש עתיד-תל"ם): << דובר >>

לא, אבל הוא הזכיר גם את השם שלי.

<< יור >> היו"ר איתן גינזבורג: << יור >>

אז מה אם הזכרתי? מיקי, יש לי חדשות בשבילך. זה שאני מזכיר שם של אדם, לא
נותן לו את הזכות להתבטא מייד.

<< דובר >> מיקי לוי (יש עתיד-תל"ם): << דובר >>

אבל הוא ענה לי, והטיעון שהוא ענה לי אינו נכון במהות.

<< דובר >> טלי פלוסקוב (הליכוד): << דובר >>

אז עד מתי אנחנו יכולים להשיב אחד לשני?

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

אני מבקש לעבור להצבעה. מי בעד?

<< דובר >> טלי פלוסקוב (הליכוד): << דובר >>

הציבור ממתין להחלטות, לבשורות. מה אנחנו עושים, משחקים כדורגל?

<< דובר >> אלכס קושניר (ישראל ביתנו): << דובר >>

- - -

<< יור >> היו"ר איתן גינזבורג: << יור >>

לא, ברביזיה זה נימוק אחד.

<< דובר >> אלכס קושניר (ישראל ביתנו): << דובר >>

חמש רביזיות.

<< יור >> היו"ר איתן גינזבורג: << יור >>

בבקשה, אלכס.

<< דובר >> אלכס קושניר (ישראל ביתנו): << דובר >>

אני התפתיתי, בהתחלה אמרתי אני אענה למלכיאלי אבל אני אתאפק, אני אמצא
מקום.

<< יור >> היו"ר איתן גינזבורג: << יור >>

גם אתה מאריך את הפתיל, כמו ליברמן.

<< דובר >> מיכאל מלכיאלי (ש"ס): << דובר >>

הוא הזכיר את השם שלי.

<< דובר >> אלכס קושניר (ישראל ביתנו): << דובר >>

אל תתחיל איתי, איתן, כי אני גם עכשיו אתעצבן, אבל עזוב, אני מנסה להיות
ענייני. אתה רוצה שנהיה ענייניים, אז הנה אני ענייני.

תפתח את סעיף 12(ה)(2) ותקרא מה כתוב בו. כתוב שהמידע יישמר לפרק זמן מזערי
הדרוש, לכל היותר לתקופה שלא תעלה על שנתיים. בתום התקופה ימחק שירות
התעסוקה את המידע אלא אם כן המידע דרוש לצורך ניהול הליך משפטי.

כל הסיפור הזה, כל שמירת המידע אצל שירות התעסוקה הוא לצורך הליך משפטי, זה
מה שאמרו אתמול נציגים של השירות, ולכן אני לא מבין למה צריך שאנחנו נחזיק
כפל מאגרים. זה מידע רגיש של אנשים, ואגב, היועץ המשפטי – הוא כבר לא פה,
נכון?

<< יור >> היו"ר איתן גינזבורג: << יור >>

הוא לא פה כי עכשיו אנחנו דנים רק ברביזיה.

<< דובר >> אלכס קושניר (ישראל ביתנו): << דובר >>

אבל נמצאת פה ארבל, שהיא היועצת המשפטית של הוועדה הזאת. יש פה עניין שהוא
הרבה מעבר לחוק. למה אני טוען לנושא חדש? אני טוען לנושא חדש כי הנושא הזה
בעצם משיק ויש לו השלכות רוחב.

<< יור >> היו"ר איתן גינזבורג: << יור >>

הוא לא היה בהצעת החוק המקורית?

<< דובר >> אלכס קושניר (ישראל ביתנו): << דובר >>

לא. אתה רואה, הוא שונה.

<< יור >> היו"ר איתן גינזבורג: << יור >>

מה שונה?

<< דובר >> אלכס קושניר (ישראל ביתנו): << דובר >>

הוא שונה.

<< יור >> היו"ר איתן גינזבורג: << יור >>

הוא היה או לא היה בהצעת החוק המקורית?

<< דובר >> מיקי לוי (יש עתיד-תל"ם): << דובר >>

זה לא כתוב בכחול.

<< יור >> היו"ר איתן גינזבורג: << יור >>

זה לא כתוב? הוסיפו את זה אחר כך?

<< דובר >> אלכס קושניר (ישראל ביתנו): << דובר >>

כן. ולכן יש פה באמת נושא חדש שיש לו השלכות על תחומים אחרים של שמירת
נתוני הציבור ושל שמירת נתונים של האזרחים, ולכן אני חושב שפה מהותית מדובר
בנושא חדש.

מה שאני חושב על החוק כבר אמרתי, ומה שאני חושב על מה שמלכיאלי אמר, אמרתי,
אבל עכשיו אני מדבר דווקא על הסעיף הספציפי הזה, ששווה שנתייחס אליו
עניינית ולא סתם כדי לדחוף את החוק כמה שיותר מהר.

<< יור >> היו"ר איתן גינזבורג: << יור >>

אופיר, יש לך מה להגיב?

<< דובר >> אופיר כץ (הליכוד): << דובר >>

לא. להצביע.

<< יור >> היו"ר איתן גינזבורג: << יור >>

אנחנו נעבור להצבעה. מי בעד הרביזיה הראשונה, ירים את ידו. מי נגד?

הצבעה

בעד – 2

נגד – 7

לא אושרה.

<< יור >> היו"ר איתן גינזבורג: << יור >>

הרביזיה לא התקבלה. מי בעד הרביזיה השנייה, ירים את ידו. מי נגד?

הצבעה

בעד – 2

נגד – 8

לא אושרה.

<< יור >> היו"ר איתן גינזבורג: << יור >>

הרביזיה לא התקבלה. מי בעד הרביזיה השלישית, ירים את ידו. מי נגד?

הצבעה

בעד – 2

נגד – 6

לא אושרה.

<< דובר >> נועה בירן - דדון: << דובר >>

נגד – 6.

<< יור >> היו"ר איתן גינזבורג: << יור >>

למה שישה? אני ספרתי שמונה. הרביזיה לא התקבלה. מי בעד הרביזיה הרביעית,
ירים את ידו. מי נגד?

הצבעה

בעד – 2

לא אושרה.

<< יור >> היו"ר איתן גינזבורג: << יור >>

הריבזיה לא התקבלה. מי בעד הרביזיה החמישית, ירים את ידו. מי נגד?

הצבעה

בעד – 2

לא אושרה.

<< יור >> היו"ר איתן גינזבורג: << יור >>

הרביזיה לא התקבלה. הישיבה נעולה.

<< סיום >> הישיבה ננעלה בשעה 14:55. << סיום >>
