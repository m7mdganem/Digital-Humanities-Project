הכנסת השש-עשרה נוסח לא מתוקן

מושב ראשון

פרוטוקול מס' 33

מישיבת ועדת הכנסת

יום שני, ו' באב התשס"ו (31 ביולי 2006), שעה 16:15

סדר היום: 1. קביעת ועדה לדיון בהצעות החוק הבאות:

א. הצעת חוק הגנה על עובדים בשעת חירום, התשס"ו-2006 (מ/254)

  ב. הצעת חוק הגנה על עובדים בשעת חירום (הוראת שעה), התשס"ו-2006

  (פ\17\1357)

  2. שונות

נכחו:

חברי הוועדה: רוחמה אברהם – היו"ר

בן ששון

יואל חסון

אסתרינה טרטמן

יעקב מרגי

גדעון סער

משה שרוני

דוד לב – סגן מזכיר הכנסת

מוזמנים: חה"כ עמי איילון

חה"כ מגלי והבה

יועצת משפטית: ארבל אסטרחן

מנהלת הוועדה: אתי בן יוסף

קצרנית: רויטל יפרח

1. קביעת ועדה לדיון בהצעות החוק הבאות:

א. הצעת חוק הגנה על עובדים בשעת חירום, התשס"ו-2006 (מ\254)

ב. הצעת חוק הגנה על עובדים בשעת חירום (הוראת שעה), התשס"ו-2006
(פ\17\1375)

היו"ר רוחמה אברהם:

חברים, אנחנו התכנסנו עכשיו כדי לקבוע ועדה שתדון בשתי הצעות החוק, גם
בממשלתית שהוגשה הבוקר וגם הצעתו של חבר הכנסת עמי איילון, יורי שטרן
וחברים.

בהתאם לסעיף 16 לתקנון הכנסת מחליטה ועדת הכנסת להקים ועדה משותפת לדיון
בשתי הצעות החוק הבאות: הצעת חוק הגנה על עובדים בשעת חירום, התשס"ו-2006
(מ\254) והצעת חוק הגנה על עובדים בשעת חירום (הוראת שעה), התשס"ו-2006
(פ\17\1375) של חבר הכנסת עמי איילון, יורי שטרן וח"כים נוספים.

הוועדה תהיה משותפת לוועדת הכספים לוועדת העבודה, הרווחה והבריאות בהרכב
הבא:

מטעם ועדת הכספים: יעקב ליצמן – יו"ר, חבר הכנסת מגלי והבה, חבר הכנסת
אמנון כהן, חבר הכנסת ישראל כץ וחבר הכנסת סטס מסז'ניקוב.

מטעם ועדת העבודה, הרווחה והבריאות: חברת הכנסת נאדיה חילו, חברת הכנסת
מרינה סולודקין, חבר הכנסת חיים אמסלם, חבר הכנסת גלעד ארדן וחבר הכנסת
אריה אלדד.

אני העליתי שהצעות החוק יידונו בוועדות משותפות משום שהמליאה הצביעה בעד
הצעתו של חבר הכנסת עמי איילון, שהיא תידון בוועדת העבודה והרווחה ובעד
הצעת החוק הממשלתית, שתידון בוועדת הכספים. מכיוון שאנחנו, מראש - -

סגן מזכיר הכנסת דוד לב:

המליאה החליטה להעביר לוועדת הכנסת שתחליט - -

היו"ר רוחמה אברהם:

והשניה, הצעת החוק הממשלתית של אלי ישי, הוא אמר שזה יוכרע בוועדת הכנסת.
מכיוון שחלק מהצעת החוק נוגע לתקנות כאלה ואחרות שקשור אליהן האוצר, סביר
להניח שנכון שוועדת הכספים תהיה נוכחת. מכיוון שמדובר בהגנה על עובדים
וכולי, נכון שוועדת העבודה תהיה נוכחת. לכן קבענו שיש צורך וטעם להקים ועדה
משותפת.

לכן, אני מבקשת את הצבעתכם ואישורכם על הוועדה המשותפת.

מי בעד? מי נגד?

בעד – 6

נגד – אין

נמנעים – אין

ההצעה נתקבלה.

אסתרינה טרטמן:

אפשר לבצע החלפה בין שני חברי הכנסת שלנו? בין סטס מסיז'ניקוב וסופה לנדבר.
שניהם חברים בוועדת הכספים.

היו"ר רוחמה אברהם:

יעקב ליצמן נתן לי את השמות.

אסתרינה טרטמן:

אני אעשה את זה על דעתו של יושב ראש ועדת הכספים.

היו"ר רוחמה אברהם:

אני מתנה את זה בזה. אם יושב ראש ועדת הכספים יסכים, מבחינתנו אין שום בעיה
ולא יהיה צורך להביא את זה שוב לועדת הכנסת.

לגבי ההצעה הממשלתית – מליאה ולגבי ההצעה השניה של חבר הכנסת עמי איילון –
זו המלצה.

אני מודה לכולם. הישיבה נעולה.

(הישיבה ננעלה בשעה 16:30)
