הכנסת העשרים

מושב שלישי

פרוטוקול מס' 284

מישיבת ועדת הכנסת

יום רביעי, ג' באב התשע"ז (26 ביולי 2017), שעה 19:10

סדר היום:

בחירת שני חברי כנסת לוועדת החוץ והביטחון בהתאם לתיקון החוק.

נכחו:

חברי הוועדה:

יואב קיש – היו"ר

דוד ביטן

יואל חסון

מרב מיכאלי

חברי הכנסת:

חיים ילין

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

הדס צנוירט

בחירת שני חברי כנסת לוועדת החוץ והביטחון בהתאם לתיקון החוק.

היו"ר יואב קיש:

שלום רב, אני מתכבד לפתוח את הישיבה.

יש לנו בקשה מהאופוזיציה בנושא בחירת ארבעה חברי כנסת לוועדת החוץ
והביטחון, בהתאם לתיקון החוק. ההחלטה היא – שני חברי הכנסת הם: זהבה גלאון
וחיים ילין, ונעלה את זה להצבעה בוועדת הכנסת.

לפני זה אני חייב לדעת, למה הייתי צריך לעשות את כל הסיבוב הזה, כי אתמול
בערב סגרנו את זה.

יואל חסון (המחנה הציוני):

יש נוסח מוסכם שצריך להצהיר אותו.

היו"ר יואב קיש:

אין לי שום נוסח. אבל יואל, אולי אתה רוצה לענת לי, מה קרה פה כל היום זה.
אתה לא רוצה לענות לי.

מרב מיכאלי (המחנה הציוני):

היתה חקיקה, כל כך הרבה חוקים יפים.

יואל חסון (המחנה הציוני):

חוק הצהרונים, הגיל הרך. עשינו כמה דברים טובים באופוזיציה היום,
והקואליציה נגררה אחרינו באין ברירה.

היו"ר יואב קיש:

אני חייב לומר שלפחות הקואליציה עבדה בכוח מלא כדי לאפשר להכניס את שני
הח"כים של האופוזיציה לוועדת חוץ וביטחון. מול זה אין עוררין.

מרב מיכאלי (המחנה הציוני):

וזה מעיד על כך שלקואליציה יש טעם טוב.

היו"ר יואב קיש:

אני מעלה את החלטת הוועדה להצבעה. מי בעד – שירים את ידו.

הצבעה

בעד ההחלטה – פה אחד

ההחלטה בדבר הוספת ארבעה חברי כנסת לוועדת החוץ והביטחון בהתאם לתיקון
החוק, התקבלה.

היו"ר יואב קיש:

פה אחד ההחלטה התקבלה. תודה לקואליציה ולאופוזיציה על מהלך משולב. נעשה
הצבעה במליאה.

תודה רבה, הישיבה נעולה.

הישיבה ננעלה בשעה 19:20.
