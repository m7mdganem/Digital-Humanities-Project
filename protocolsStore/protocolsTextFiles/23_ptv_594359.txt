הכנסת העשרים-ושלוש

מושב שני

פרוטוקול מס' 102

מישיבת ועדת הכנסת

יום שני, י"ג בטבת התשפ"א (28 בדצמבר 2020), שעה 13:00

סדר-היום:

<< נושא >> פניית יושב-ראש סיעת הליכוד בבקשה להכריז על חברת הכנסת יפעת
שאשא ביטון כפורשת מסיעת הליכוד. << נושא >>

נכחו:

חברי הוועדה:

איתן גינזבורג – היו"ר

עוזי דיין

בועז טופורובסקי

אחמד טיבי

מתן כהנא

אופיר כץ

אוסנת הילה מארק

מיכאל מלכיאלי

חמד עמאר

יצחק פינדרוס

טלי פלוסקוב

תהלה פרידמן

אלעזר שטרן

חברי הכנסת:

קרן ברק

אסף זמיר

מיקי חיימוביץ'

מטי יוגב

מאיר כהן

מיקי מכלוף זוהר

סונדוס סאלח

בצלאל סמוטריץ'

אוסאמה סעדי

חוה אתי עטייה

עודד פורר

אנדריי קוז'ינוב

מיכל קוטלר-וונש

יפעת שאשא ביטון

רם שפע

ייעוץ משפטי:

היועצת המשפטית לכנסת שגית אפיק

ארבל אסטרחן

מנהלת הוועדה:

נועה בירן-דדון

רישום פרלמנטרי:

רונית רבי

<< נושא >> פניית יושב-ראש סיעת הליכוד בבקשה להכריז על חברת הכנסת יפעת
שאשא ביטון כפורשת מסיעת הליכוד << נושא >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת, היום ועדת הכנסת עובדת
שעות נוספות. אנחנו דנים בפניית יושב-ראש סיעת הליכוד בבקשה להכריז על חברת
הכנסת יפעת שאשא ביטון כפורשת מסיעת הליכוד.

ראשית, בטרם אפתח את הדיון אני רק מבקש שמי שעומד בבקשה לתפוס מקום, ואם
אין מקום לצאת החוצה. אני מזכיר לכולם שאנחנו עדיין נמצאים במגבלות קורונה.

יושב-ראש סיעת הליכוד חבר הכנסת זוהר פנה לוועדת הכנסת ב-15 בדצמבר בבקשה
כי הוועדה תכריז על חברת הכנסת יפעת שאשא ביטון כמי שפרשה מסיעתה. אני לא
אכנס כרגע לגוף הבקשה, כל אחד מהצדדים יאמר את דברו. אבל אני רוצה להדגיש
כמה דברים, ואז לפני שאפתח את הדיון, אתן ליועצת המשפטית של הוועדה להרחיב.

הדיון שמתקיים כאן עכשיו הוא דיון סמי משפטי. הוא לא דיון שמתקיים הרבה,
הוא דיון שלמעשה פעמים בודדות התקיים במהלך הכנסת לדורותיה, והדיון הזה
צריך להיות דיון קצת כמו משפט. מי שהיה פה ונכח בדיון על חסינותו של חבר
הכנסת חיים כץ, אלו בערך אותם כללי דיון כפי שנקבע בתקנון. ועל כן, כל מי
שנמצא כאן ורוצה להשתתף בהצבעה ובדיון חייב להיות נוכח לאורך הדיון לפחות
במחציתו. תכף היועצת המשפטית לוועדה תפרט את הכללים שנקבעו.

אני מבקש שמכיוון שמדובר בדיון רגיש שנוגע לאנשים, לפרסונות אישיות, אני
מבקש דבר ראשון לכבד את המעמד הזה, אני מבקש שלא יהיו התפרצויות, אני מבקש
לכבד כל אדם שדובר. למעשה, נשמע פה את שני הצדדים כמו טריבונל מסוים, ואז
אם יהיו שאלות אפשר יהיה להפנות אותם באופן קונקרטי כדי לקבל הבהרה, ובסופו
של הדיון נצביע כל אחד לפי שיקול דעתו. הדיון הזה הוא דיון אישי, הוא לא
דיון סיעתי, כך קבוע, ואני מבקש מכולם גם להתנהג בהתאם. אני באמת באמת מבקש
לאור הרגישות לשמור גם על כללי הנימוס וגם על ככלי הדיבור בוועדה. בבקשה,
ארבל אסטרחן.

<< דובר >> ארבל אסטרחן: << דובר >>

שלום, אתייחס בקצרה, מאחר שגם מונח בפניכם נייר שכתבתי והוא הועבר אליכם
מראש, והוא כולל את עיקרי הדברים. כמו שאמר יו"ר הוועדה, צריך לומר כבר
בתחילה שלהכרזה על חבר כנסת כפורש, שזה מה שמבוקש כעת מכם, יש השלכות
מרחיקות לכת, וגם השפעה על הזכות לבחור ולהיבחר. חבר כנסת שמוכרז כפורש
מהסיעה לא יכול להתמודד בבחירות לכנסת הבאה ברשימת מועמדים שהגישה מפלגה
שהייתה מיוצגת בכנסת היוצאת, וזאת אם הוא מוכרז כפורש ולא מתפטר מהכנסת.
מדובר בסנקציה חמורה מאוד שניתנה לוועדת הכנסת כאשר הרציונל של זה, כפי שגם
ראיתם במה שכתבתי, היה למנוע כלנתריזם, למנוע גניבת מנדט ומעבר של חברי
כנסת בין סיעות. וזה בהתחשב בכך שהשיטה אצלנו היא שיטה רשימתית, חברי כנסת
לא נבחרים באופן אישי.

יש אגב סנקציות נוספות, שפחות רלוונטיות למקרה שלנו, שקשורות למימון מפלגות
או למינוי לשר או לסגן שר. אנחנו כבר בשלהי כנסת ומדובר פה במפלגה נפרדת,
אז הסנקציות שציינתי פחות משמעותיות. הסנקציה שציינתי היא העיקרית.

אז קודם כול צריך לדעת שבגלל ההשלכות החשובות של הדבר הזה הדיון כאן הוא
דיון מעין שיפוטי, חלים בו סדרי דיון מיוחדים. בכלל זה יש זכות טיעון לחברת
הכנסת שאשא ביטון, אם היא הייתה רוצה היא הייתה יכולה גם להיות מיוצגת על
ידי עורך דין. בעיקר מה שחשוב לכל החברים לדעת זה בעניין חובת הנוכחות
בישיבה, שרק מי שנכח בישיבה יכול להשתתף בהצבעה. נוכחות בישיבה מוגדרת
בתקנון הכנסת כנוכחות בלפחות 50%, זה ממש נספר בדקות, לכן אתם רואים
שיש - - -

<< יור >> היו"ר איתן גינזבורג: << יור >>

יש כאן מאחורינו עמדה שסופרת כל אחד. מי שיוצא נרשם כמי שהפסיק להיות, ומי
שחוזר ממשיכה הספירה שלו.

<< דובר >> ארבל אסטרחן: << דובר >>

אפשר לצאת לרגע, אבל יש חובה להיות בלפחות מחצית ממשך הדיון.

ועוד קובע החוק, שהחלטת ועדת הכנסת תתקבל רק אחרי שהוועדה בדקה את העובדות
שנוגעות לדבר ומצאה שהתקיימו הדרישות שקיימות בחוק-יסוד: הכנסת. כלומר,
השיקולים לא יכולים להיות רק שיקולים פוליטיים, אלא ההחלטה צריכה להיות
מבוססת ועניינית.

צריך לדעת שהחוק קבע כמה איזונים בין היכולת של חבר כנסת להצביע לפי צו
מצפונו ולפעול בתור מה שאנחנו קוראים כ"יחידה חוקתית עצמאית" לבין המחויבות
שלו לסיעה ולמפלגה ששלחו אותו לכנסת. האיזונים האלה נקבעו כבר בחוק-יסוד:
הכנסת, שקובע הבחנה בין פרישה מסיעה לבין התפלגות מסיעה. פרישה זאת הבקשה
שמונחת כעת בפניכם, זה הדבר השלילי שגורר אחריו נפקויות שליליות; בעוד
שהתפלגות זה הדבר המותר.

ומהי התפלגות? התפלגות מתאפשרת בשלושה מקרים, כאשר השניים המרכזיים שבהם
עושים שימוש: אחד הוא מה שהיה פה בישיבה הבוקר, כאשר רשימת מועמדים מוגשת
על ידי יותר ממפלגה אחת, אותן מפלגות מגישות ליו"ר ועדת הבחירות בעת הגשת
רשימת המועמדים הסכם שיאפשר להם להתפלג בהמשך לפי ההשתייכות המפלגתית. זה
קרה היום בבוקר בין דגל התורה ואגודת ישראל, זה קרה בכנסת הזאת כבר כאשר
חברת הכסת אורלי לוי התפלגה עם מפלגת גשר, ורפי פרץ עם הבית היהודי. זו
האפשרות האחת.

האפשרות הנוספת היא כאשר יש שליש מחברי סיעה אשר מבקשים להתפלג וליצור סיעה
חדשה, זה האיזון שהמחוקק מצא בין העובדה שלא רוצים שח"כ בודד יעבור בין
סיעות לבין בכל זאת איזושהי התפלגות שהיא נגיד יותר אידאולוגית לגיטימית,
וזה מתאפשר לשליש שהם לפחות שניים.

אם לא מתקיימים התנאים הללו להתפלגות וחבר כנסת עושה מעשים מסוימים, שזה
עיקר הדיון כאן, יכולה סיעתו לבקש להכריז שהוא פורש. כאשר הפרישה וגם
ההתפלגות אגב הן תמיד מסיעה שלמה. זאת אומרת שגם אם כמה מפלגות מגישות
רשימת מועמדים אחת נוצרת סיעה אחת והפרישה או ההתפלגות היא ממנה.

כבר אקדים ואומר עוד לפני יתר הדברים שבמקרה שלנו סיעת הליכוד דווקא הוגשה
על ידי שתי מפלגות, הסיעה היא תוצאה של רשימת מועמדים שהוגשה על ידי שתי
מפלגות, מפלגת הליכוד ומפלגת כולנו. אבל הן לא הגישו הסכם, ולכן אין חולק
שאין פה אפשרות להתפלגות כדין כפי שהיה במקרה של אורלי לוי ורפי פרץ.

מהי פרישה מסיעה? אז גם לזה התייחסתי ולכן אגיד בקצרה. אין לנו בעצם הגדרה
בחוק של מהי פרישה, מהו אותו מעשה אסור שיכול לגרור אחריו את הסנקציות
שקבועות בחוק. למרות שכאילו יש הגדרה, כי בעצם חוק-יסוד: הכנסת, כולל
לכאורה הגדרה שאומרת: ""פרישה מסיעה" - לרבות הצבעה במליאת הכנסת שלא בהתאם
לעמדת הסיעה בעניין הבעת אמון לממשלה או אי-אמון בה; ואולם הצבעה כאמור לא
תיחשב כפרישה אם חבר הכנסת לא קיבל כל תמורה בעד הצבעתו;". כלומר, יש לנו
כאן דוגמה אחת למהי פרישה, שהיא הצבעה נגד עמדת הסיעה בעניין אמון או
אי-אמון אם החבר הכנסת קיבל תמורה. ברור לנו שאם חבר הכנסת לא קיבל תמורה,
אפילו אם הוא הצביע בעניין של אמון או אי-אמון, שזאת הצבעה סופר קריטית,
ללא תמורה, מותר לחבר הכנסת לעשות את זה. כי לחבר הכנסת בכל זאת יש שיקול
דעת ויכולת להגיד בעניינים מסוימים: אני לא יכול להצביע לפי עמדת סיעתי.
אבל מה שהכי חשוב פה זה שההגדרה של פרישה מסיעה מתחילה במילה "לרבות", שזה
לא דבר שגרתי. בעצם ברור שיש עוד דברים. זאת אומרת שחוץ מהדוגמה הזאת של
הצבעה באי-אמון נגד עמדת הסיעה כנגד תמורה יש עוד דברים שהם פרישה. הקושי
הוא שאין לנו מספיק תקדימים או הוראות בחוק שיכולות להגדיר מהם אותם מקרים
שבהם חבר כנסת עשה מעשה עד כדי כך קיצוני שראוי להכריז עליו כפורש.

גם ציינתי את זה, המקרה האחרון שוועדת הכנסת הכריזה על חברת כנסת כפורשת
היה בשנת 2017 בקשר לחברת הכנסת אורלי לוי אבקסיס, שאז סיעתה הצטרפה
לקואליציה. היא לא רצתה להצטרף לקואליציה, והסיעה באה והוכיחה והציגה בפני
ועדת הכנסת שורה של התנהגויות והצבעות שבהן היא בעצם הראתה שהיא לא רואה את
עצמה כחלק מהסיעה ופועלת נגד הסיעה. ושוב, אם חבר כנסת מצביע בעניין מסוים,
בנושא מסוים שחשוב לו, והוא לא רואה את עצמו כיכול להצביע עם הסיעה שלו
בעניין הזה והוא לא מקבל תמורה הדבר לא ייחשב פרישה. אבל באותו מקרה ועדת
הכנסת סברה וקיבלה את הטענה שאותו רצף של התנהגויות והצבעות יכול להוות
פרישה. חברת הכנסת לוי אבקסיס לא פנתה לבית המשפט בעקבות ההחלטה הזאת
בעניין – זאת זכות שיש לחבר כנסת שהוכרז כפורש לפנות לבית המשפט המחוזי
בירושלים – ולכן אין לנו משהו מעבר לאותה החלטה.

המקרה שקדם לזה היה הרבה שנים לפני זה, ב-2006 ביחס לחבר הכנסת מיכאל
נודלמן דאז. הוא אגב בדומה למקרה שבפנינו. הוא היה חבר כנסת במפלגה בתוך
סיעה שלא הגישה הסכם, כלומר, לא הייתה לו אפשרות להתפלג כדין, ונטענו כמה
דברים נגדו. גם נטען שהוא הודיע שלכנסת הבאה הוא רץ עם מפלגה אחרת, עם
קדימה, אבל לא על זה היה הדגש, אלא על שורה של התנהגויות ושל פעולות נגד
עמדת הסיעה, השתתפות בישיבות סיעה של סיעה אחרת, באירועים שלה, וכו'. גם
באותו מקרה החליטה ועדת הכנסת שיש פרישה. הוא כן פנה לבית המשפט המחוזי
שדחה את הערעור שלו, והוא התפטר מהכנסת באותו מקרה, ולכן היה יכול לרוץ
לכנסת הבאה.

ואולי פה צריך להבהיר שהחוק אומר שהתפטרות מהכנסת שנעשית בסמוך לפרישה, גם
כאשר יש מעשה פרישה ברור, אם חבר הכנסת מתפטר ובעצם מחזיר את המנדט לסיעה
שלו לא יחולו עליו הסנקציות שקבועות בחוק. אתייחס אולי בהמשך, ככל שיהיה
צורך, כי התייחסתי למרבית הדברים בנייר.

לא שמעתי עדיין את הצדדים. שוחחתי עם שניהם, אבל לא שמעתי את כל מה שיש להם
להגיד כאן, אתם עוד לא שמעתם. על פניו על פי הבקשה זה לא מקרה ברור ומובן
מאליו, ולכן אני מציעה באמת לשמוע פה היטב את הטיעונים של הצדדים ולקבל
החלטה בהתאם.

<< יור >> היו"ר איתן גינזבורג: << יור >>

תודה. בטרם ניכנס לגופו של דיון אם מישהו רוצה לשאול משהו לגבי הפרוצדורה,
לגבי דברים של הבנה של הפרוצדורה זה הזמן לשאול את ארבל. בבקשה.

<< דובר >> אוסאמה סעדי (הרשימה המשותפת): << דובר >>

בחוות הדעת שלכם שקיבלנו אתם מתייחסים למקרה של סגן השר חבר הכנסת גדי
יברקן, שהיה בכנסת העשרים-ושתיים בסיעת כחול לבן והתמודד בכנסת
העשרים-ושלוש, ואתם אומרים שהוא התפטר ביום הגשת הרשימות, ולכן זה לא נחשב
כפרישה.

<< דובר >> ארבל אסטרחן: << דובר >>

אולי אגיד על זה מילה, לא התייחסתי לזה עכשיו כי בזה התרכז הנייר שהנחנו.
כמו שאמרתי לכם, אין לנו הגדרה או פרשנות מדויקת מה נכלל בפרישה, וההגדרה
מתחילה ב"לרבות", ולכן ברור שזה משהו רחב שעד היום לא הוגדר. אחת השאלות
שנשאלו היו: האם עצם העובדה שחבר כנסת מודיע ברבים שהוא מתכוון להתמודד
ברשימת מועמדים של מפלגה אחרת, האם עצם הדבר הזה הוא אקט של פרישה? אני
יכולה כבר לומר שאין תשובה ברורה על הדבר הזה. במשך שנים העמדה של הייעוץ
המשפטי, שנאמרה בכתב ובעל פה ונמסרה לח"כים רבים שעשו בדיוק את הדבר הזה,
הייתה שאם חבר הכנסת מודיע בתקופת 90 הימים שלפני הבחירות שהוא נשאר עם
הסיעה שלו לכנסת היוצאת, סך הכול זאת גם תקופה שכבר אין בה הצבעות ואין
פעילות פרלמנטרית, אבל הוא אומר: בכנסת הזאת אני איתכם, לכנסת הבאה אני
מתכוון לרוץ במפלגה אחרת. עמדת הייעוץ המשפטי של הכנסת במשך השנים הייתה
שהדבר הזה כשלעצמו לא מהווה פרישה מסיעה ומותר, וחבר הכנסת אינו חייב
להתפטר, ולא יחולו עליו הסנקציות שקבועות על פורש. למדנו את זה, כמו
שציינתי, מהוראה בחוק הבחירות לכנסת סעיף 57א, שמתיר להבטיח מקום ברשימת
מועמדים אחרי היום ה-90. יש עוד הוראה בחוק מימון מפלגות שלא הזכרתי פה
בחוות הדעת, כי היא פחות רלוונטית לעניין שלנו, שאומרת שחבר כנסת שסיעה
הכריזה עליו כפורש אחרי היום הקובע, השנה גם היום הקובע היה שבת, איזה יום
היום?

<< יור >> היו"ר איתן גינזבורג: << יור >>

שני.

<< דובר >> ארבל אסטרחן: << דובר >>

שלשום היה היום הקובע, זה היה היום השלישי שאחרי התפזרות הכנסת. חבר כנסת
שמוכרז כפורש אחרי המועד הזה סיעתו לא תקבל עבורו מקדמת מימון. כלומר, אפשר
להבין שבתקופה הזו מעברים לא ייחשבו פרישה. כך היה בעבר.

מה שקרה זה שבבחירות לכנסת העשרים-ושתיים – וחברי כנסת עשו זאת, גם נתתי
דוגמאות שמיות במסמך – כאשר כבוד השופט מלצר היה יו"ר ועדת הבחירות המרכזית
היה מקרה שבו חברת הכנסת סתיו שפיר, שהייתה חברה בעבודה, הודיעה שלכנסת
הבאה היא מתכוונת להתמודד מטעם מפלגת התנועה הירוקה ביחד עם מרצ. היא עשתה
את זה בתוך 90 הימים. זאת אומרת שזה היה בדיוק הדבר שלכאורה היה מותר.
השופט מלצר פנה אז ליועץ המשפטי לכנסת וביקש ממנו לחדד בפני חברי הכנסת את
ההוראות בדבר פרישה והתפלגות. כלומר, הבנו שהוא חושב שיש כאן בעיה מסוימת.
פנינו לשופט מלצר ואמרנו לו מה הייתה עמדתנו בעבר, והצענו לו אולי לעשות
איזה פרה-רולינג בעניין. הוא לא מצא לנכון לעשות את זה, וסתיו שפיר התפטרה
מהכנסת, מה שכאמור מרפה כל טענת פרישה, ולכן הדבר הזה לא התחדד והוא לא
הוציא החלטה. כאשר השופט הנדל מונה ליו"ר ועדת הבחירות בכנסת שלאחר מכן,
ביוזמתנו פנינו אליו ואמרנו לו שנשארה איזושהי שאלה לא ברורה בעניין הזה,
האם עצם התמודדות במפלגה חדשה בתקופת 90 הימים מהווה פרישה מסיעה? כי חברי
כנסת פשוט שואלים אותנו את זה לא מעט.

<< יור >> היו"ר איתן גינזבורג: << יור >>

והעמדה שלכם הייתה שלילית.

<< דובר >> ארבל אסטרחן: << דובר >>

העמדה שלנו הייתה שזה לא נחשב פרישה. נשארנו בעמדתנו גם אחרי זה, כי בעצם
לא קיבלנו ממלצר כל חוות דעת או החלטה אחרת. השופט הנדל פנה לכל הסיעות
וביקש את עמדתן, היו עמדות שונות בעניין הזה, גם פירטתי אותן במסמך, ובסופו
של דבר הוא גם לא ממש עזר לנו בעניין, כי הוא נשאל בעצם שתי שאלות. שאלה
אחת הייתה מה שתיארתי. השאלה השנייה הייתה: אם הסיעה לא פנתה לוועדת הכנסת
וביקשה להכריז על חבר הכנסת כפורש, אלא פנתה ישירות לוועדת הבחירות המרכזית
– כי זה מה שקרה אצל מלצר, מלצר בעצם התעורר לגבי העניין הזה כיו"ר ועדת
הבחירות – אם הפנייה תהיה לוועדת הבחירות, נשאלה שאלה: האם ועדת הבחירות
כשהיא מאשרת רשימות מועמדים יכולה להגיד: אה, יש פה חבר כנסת פורש, לא
מאשרים את השם שלו, בלי שבכלל ועדת הכנסת נתנה דעתה לזה.

השאלה הזאת התעוררה עשור קודם לכן כאשר חיים רמון, דליה איציק ושמעון פרס
עברו מהעבודה לקדימה, ואז גם כן נשאלה שאלה של פרישה. ובאותו מקרה הייתה
פנייה ישירות לוועדת הבחירות המרכזית, והדבר הזה התעורר גם בבית המשפט
העליון והושאר בצריך עיון. זאת אומרת שגם על הדבר הזה לא הייתה תשובה, האם
לוועדת הבחירות יש סמכות עצמאית להכריז על חבר כנסת כפורש.

השופט הנדל, לאחר ששמע את כל הסיעות, לא קיים הליך בעל פה, הוא קיבל
ניירות, והוא הוציא החלטה מפורטת שעיקרה נגע לסמכות של ועדת הבחירות, לא
לשאלת המעבר ממפלגה למפלגה. הוא אמר שדרך המלך היא פנייה לוועדת הכנסת,
ושלוועדת הבחירות יש רק סמכות שיורית במקרה שבו לא הייתה פנייה לוועדת
הכנסת. וכשדבר הפרישה ברור ומובן מאליו תוכל ועדת הבחירות לפסול את
מועמדותו של אדם לכנסת בשל היותו פורש. ואז הוא אמר: היות שדרך המלך היא
פנייה לוועדת הכנסת, ונכון שהכנסת וועדת הכנסת יתעסקו בזה, הן גם אלה
שצריכות להכריע בשאלה האם התמודדות במפלגה אחרת היא כשלעצמה יוצרת פרישה.
אז בעצם גם אחרי ההחלטה המפורטת שלו לא נשארנו עם תשובה ברורה בעניין.
והאמת היא שנכון היה לתקן את החוק בנושא, אבל זה לא נעשה כי בשנים האחרונות
אנחנו כל הזמן אגב בבחירות. אשמח להציע לוועדת הכנסת הבאה לתקן את זה, אם
אפשר יהיה לעשות את זה באופן נקי ולא אגב מישהו או סיעה מסוימת.

ועכשיו אני מגיעה למקרה של חבר הכנסת יברקן שהזכיר חבר הכנסת סעדי. בבחירות
האחרונות חבר הכנסת גדי יברקן שהיה בכחול לבן הודיע – אני חושבת שהוא הודיע
את זה ממש ביום הגשת הרשימות או יום אחד לפני – שהוא מתכוון לא להיות מוגש
ברשימה של כחול לבן אלא של הליכוד. שוב, משהו שלעמדתנו זה בדיוק מה שמותר.
אתה בתקופת הבחירות מודיע: בכנסת הזאת אני איתכם, לכנסת הבאה אני רוצה
להיות בסיעה אחרת. לאור הספיקות שהיו בעניין – כאמור, השופט מלצר, סתיו
שפיר שהתפטרה, השופט הנדל שלא פתר את העניין הזה, ועתירה שהוגשה לוועדת
הבחירות מייד כאשר יברקן הודיע את הודעתו, אז הוא החליט להתפטר. ולכן, עוד
פעם, בעצם לא ניתנה הכרעה לגופה בעתירה שהוגשה לשופט הנדל בעניינו. אז זאת
בעצם הסיטואציה שבפנינו.

רק צריך לשים לב שכאן המקרה שונה מהמקרה של חבר הכנסת יברקן, שוב, גם
הדגשתי את זה, יש בפנינו חברת כנסת שמייצגת מפלגה אחרת בתוך הסיעה הגדולה,
נקרא לה סיעת הליכוד כולנו, למרות שהיא מכונה הליכוד.

<< דובר >> יצחק פינדרוס (יהדות התורה): << דובר >>

אז מה הסמכות בכלל של סיעת הליכוד להגיש את הבקשה?

<< יור >> היו"ר איתן גינזבורג: << יור >>

שנייה.

<< דובר >> ארבל אסטרחן: << דובר >>

יש לה סמכות, כי כמו שאמרתי, הפרישה וההתפלגות היא מהסיעה כולה. אם התקיים
מעשה של פרישה ניתן - - -

<< דובר >> אוסנת הילה מארק (הליכוד): << דובר >>

ארבל, ואיך את מתייחסת - - -

<< יור >> היו"ר איתן גינזבורג: << יור >>

רגע, אני אתן לכל אחד, אבל היא עונה לפינדרוס, אז אי-אפשר להפריע באמצע.

<< דובר >> יצחק פינדרוס (יהדות התורה): << דובר >>

כנראה שהיא לא אהבה את השאלה.

<< דובר >> ארבל אסטרחן: << דובר >>

בוא נלך על משהו מובהק לא בתקופת בחירות. לפני כמה חודשים חברת הכנסת הייתה
אומרת לליכוד: אני לא מצביעה איתכם על כלום, לא על זה ולא על זה ולא על זה,
לא כי צו מצפוני בעניין מסוים אומר לי ולא כי קיבלתי תמורה, אני לא מצביעה
איתכם. אוקיי, מעשה פרישה.

<< דובר >> יפעת שאשא ביטון (הליכוד): << דובר >>

דבר שלא קרה.

<< דובר >> ארבל אסטרחן: << דובר >>

ברור. במקרה כזה הסיעה הייתה יכולה לפנות לוועדת הכנסת וניתן היה להכריז על
פרישה. וכמו שציינתי, היא גם לא יכולה להתפלג כי לא הוגש הסכם.

<< דובר >> יפעת שאשא ביטון (הליכוד): << דובר >>

מה שחשוב להגיד, שלא עשיתי לא את זה ולא את זה.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

רגע, רגע, חברים, חברת הכנסת שאשא ביטון, סליחה. כל אחד יקבל. אני מבקש.
כרגע ביקשתי הערות פרוצדורליות כדי להבין את ההקשר. תכף אשמע את שני
הצדדים, לכל אחד יהיה זמן טיעון לא מוגבל, ואחרי זה אם תרצו יהיו שאלות.
בבקשה, חברת הכנסת מארק.

<< דובר >> אוסנת הילה מארק (הליכוד): << דובר >>

ארבל, אז איך את מתייחסת להתחייבות שלה כשהיא חותמת על הסכם שהיא לא תפרוש
ולא תתפלג? איך את מתייחסת לזה?

<< יור >> היו"ר איתן גינזבורג: << יור >>

רגע, אבל עוד לא שמענו. בואו נשמע.

<< דובר >> אוסנת הילה מארק (הליכוד): << דובר >>

זה בהמשך הפרוצדורלי. נכון שיש הסכם שלא הוגש, אבל יש לה הסכם, מתוקף זה
היא נכנסה לתוך הליכוד.

<< יור >> היו"ר איתן גינזבורג: << יור >>

תכף נשמע.

<< דובר >> אוסנת הילה מארק (הליכוד): << דובר >>

אז אולי כדאי שארבל תגיד לנו מה.

<< דובר >> יפעת שאשא ביטון (הליכוד): << דובר >>

היא לא שאלה וזה לא קרה אצלי. לא, זה פשוט לא - - -

<< יור >> היו"ר איתן גינזבורג: << יור >>

תכף נשמע.

<< דובר >> אחמד טיבי (הרשימה המשותפת): << דובר >>

היא רשומה כולנו או ליכוד?

<< יור >> היו"ר איתן גינזבורג: << יור >>

חברים, אני מבקש לא להפריע.

<< דובר >> יפעת שאשא ביטון (הליכוד): << דובר >>

אני אענה על הכול.

<< יור >> היו"ר איתן גינזבורג: << יור >>

סעדי.

<< דובר >> אוסאמה סעדי (הרשימה המשותפת): << דובר >>

אני מבין שבסופו של יום כבוד השופט הנדל יושב-ראש ועדת הבחירות אמר: אני לא
רוצה לדון בזה, זה לא בסמכות שלי, ועדת הכנסת - -

<< יור >> היו"ר איתן גינזבורג: << יור >>

היא תדון.

<< דובר >> אוסאמה סעדי (הרשימה המשותפת): << דובר >>

- - היא שתדון ותקבע את הכללים. זאת אומרת שהסמכות היא שלנו למרות שזה היה
צריך להיעשות, איך שכתבתם, בנפרד ולא במקרים ספציפיים.

<< דובר >> ארבל אסטרחן: << דובר >>

נכון, נקי, לא אגב מקרה מסוים.

<< דובר >> אוסאמה סעדי (הרשימה המשותפת): << דובר >>

ואז שאנחנו נקבע את הכללים, כי יש פה השלכות מאוד מאוד - - -

<< יור >> היו"ר איתן גינזבורג: << יור >>

יש פה שאלה חוקתית, נכון. אלעזר שטרן, אני מבקש לא לגופו של עניין, רק
לגופה של פרוצדורה.

<< דובר >> אלעזר שטרן (יש עתיד-תל"ם): << דובר >>

ברור. מה לנו ולהסכם שנכתב לצורך העניין בין חברת הכנסת שאשא ביטון לבין
הליכוד?

<< דובר >> ארבל אסטרחן: << דובר >>

יש חשיבות להסכם בשני מובנים. קודם כול צריך לדעת שלא הוגש הסכם שמאפשר
התפלגות. זאת אומרת שבזה היא שונה מאורלי לוי ורפי פרץ שהיו נציגים בודדים
של מפלגה בתוך מערך מפלגות. אורלי לוי עם גשר בתוך העבודה ומרצ, השר פרץ
היה נציג הבית היהודי בתוך ימינה, הם יכול להתפלג אפילו שהם לא היו שליש.

<< דובר >> יפעת שאשא ביטון (הליכוד): << דובר >>

לא ביקשתי התפלגות, שלא יישמע בשיח שזה מה שקורה.

<< יור >> היו"ר איתן גינזבורג: << יור >>

רגע, חברת הכנסת שאשא ביטון, תקבלי את כל הזמן שיש.

<< דובר >> יפעת שאשא ביטון (הליכוד): << דובר >>

רק כדי שלא יתקבע פה איזה שיח, כי מדברים על משהו שלא היה.

<< יור >> היו"ר איתן גינזבורג: << יור >>

לא יתקבע שיח, זאת הייתה שאלה פרוצדורלית.

<< דובר >> ארבל אסטרחן: << דובר >>

צריך לדעת שאין הסכם, זה חשוב.

<< דובר >> אוסאמה סעדי (הרשימה המשותפת): << דובר >>

בוא נשמע את שני הצדדים.

<< דובר >> אוסנת הילה מארק (הליכוד): << דובר >>

סליחה, לא שמעתי את ההתייחסות שלך, את מדברת על מה שאני העליתי כרגע?

<< דובר >> ארבל אסטרחן: << דובר >>

אני יכולה להתייחס גם לזה. אין הסכם, זה דבר אחד שצריך לדעת.

<< דובר >> מכלוף מיקי זוהר (הליכוד): << דובר >>

אדוני היושב-ראש, יש אפשרות שאני אציג את העמדה שלנו? אני הגשתי את הבקשה.

<< יור >> היו"ר איתן גינזבורג: << יור >>

כן, ברור. אלו שאלות פרוצדורליות עכשיו.

<< דובר >> ארבל אסטרחן: << דובר >>

זה לא אומר שאין הסכם, יש הסכם שנאמר פה במפורש שהיא לא יכולה להתפלג.
באותו הסכם שקיים כתוב שהיא לא תוכל להתפלג, שאכן זה מונע התפלגות, ושחברת
הכנסת גם לא תפרוש במהלך הכנסת. עכשיו אתם תצטרכו לשמוע כמובן את חברת
הכנסת שאשא ביטון שתסביר למה לעמדתה כל דבר שהיא עשתה אינו מהווה מעשה של
פרישה.

<< דובר >> אוסנת הילה מארק (הליכוד): << דובר >>

אבל לעמדתה היא חייבת להמשיך להחזיק את המנדט שלנו.

<< דובר >> יפעת שאשא ביטון (הליכוד): << דובר >>

אני לא מחזיקה שום מנדט, חברים, בואו ננהל דיון - - -

<< דובר >> אוסנת הילה מארק (הליכוד): << דובר >>

את מחזיקה, אנחנו הכנסנו אותך לכנסת.

<< יור >> היו"ר איתן גינזבורג: << יור >>

רגע, סליחה, חברת הכנסת מארק, אני מזכיר לך שאת בהליך חצי שיפוטי, ואזכיר
לך שאת לא צריכה לנקוט עמדה לפני שאת שומעת את שני הצדדים. בבקשה.

<< דובר >> אלעזר שטרן (יש עתיד-תל"ם): << דובר >>

אני רוצה להבין. לצורך העניין, כל הסכם בין מפלגות או בין חלקי מפלגות, הרי
גם את ההסכמים הקואליציוניים אנחנו מניחים על שולחן הכנסת.

<< יור >> היו"ר איתן גינזבורג: << יור >>

זה משהו אחר.

<< דובר >> ארבל אסטרחן: << דובר >>

זה הסכם ספציפי.

<< דובר >> אלעזר שטרן (יש עתיד-תל"ם): << דובר >>

אני מבין. אני שואל למה אנחנו דנים בהסכמים אם מישהו מפר אותם או לא?

<< דובר >> ארבל אסטרחן: << דובר >>

כי זה התנאי להתפלגות. תנאי להתפלגות, כמו שהיום בבוקר התפלגו דגל התורה
ואגודת ישראל, הסיבה שהם יכול להתפלג – טוב, שם גם יש שליש אבל לא משנה –
הסיבה שהם יכלו להתפלג היא שהוגש הסכם ליו"ר ועדת הבחירות עם הגשת רשימת
המועמדים לפי הסעיף בחוק-יסוד: הכנסת, שאפשר התפלגות.

<< יור >> היו"ר איתן גינזבורג: << יור >>

שכתוב שם באופן מפורש. חברים, אם אין עוד שאלות פרוצדורליות אני רוצה לפתוח
את הדיון. ראשון הדוברים יהיה חבר הכנסת זוהר שביקש את הבקשה. אחרי שהוא
יטען בלי שיפריעו לו בכלל, חברי הכנסת, פה אנחנו צריכים להיות בעיקר
מקשיבים, ניתן את זכות הדיבור לחברת הכנסת שאשא ביטון בלי שיפריעו לה בכלל,
ואז נוכל לשאול שאלות כאלה ואחרות.

<< דובר >> ארבל אסטרחן: << דובר >>

אני רק רוצה להגיד מילה, הדוגמה שנתתי לחבר הכנסת פינדרוס כמובן שהיא
תיאורטית לחלוטין, ולא התייחסתי לשום הצבעות של חברת הכנסת.

<< יור >> היו"ר איתן גינזבורג: << יור >>

חבר הכנסת זוהר, בבקשה.

<< דובר >> מכלוף מיקי זוהר (הליכוד): << דובר >>

תודה. ראשית, אני רוצה לומר דבר אחד, לדיון הזה אין שום מרכיב, ואני אומר
את זה בצורה הכי הכי ברורה, שום מרכיב פוליטי משום שהדבר שקורה כאן קורה
היום לליכוד מחר זה יכול לקרות לכל סיעה אחרת בבית, וזה עניין של סדרי
עבודה בכנסת. צריכים לזכור את זה, כי בסוף כולנו פה חברים באותה כנסת, וגם
אם יש לפעמים מאבקים ועימותים צריכים לזכור שמה שייקבע פה גם יכול להוות
תקדים לכנסות הבאות. זה אומר שבכל מצב בו חבר כנסת יחליט לפני הבחירות שהוא
רוצה ללכת עם מישהו אחר הוא לא יצטרך להתפטר מהכנסת, הוא פשוט ילך למי שהוא
רוצה ויתמוך בו באופן פומבי, וזה לא ייחשב כפרישה. גם אם הוא חתם על הסכם
שהוא לא יכול לפרוש זה לא ייחשב כפרישה. להסכמים שייחתמו פה בכנסת לא תהיה
שום משמעות ולא יהיה להם שום ערך. ולכן אני אומר, עזבו כרגע מאבקים של
הליכוד מול גדעון סער, ומי נגד גדעון ומי בעד גדעון או מי נגד שאשא ביטון
או מי נגד כולנו, זה לא האישו בכלל, זה מה שאני רוצה שתבינו. כי אני
מבחינתי היום גם אם נניח תתקבל פה החלטה, נצא מנקודת הנחה שבסוף חברי הכנסת
יחליטו שלא מדובר בפרישה, לא ייגרם שום נזק לליכוד, הכול בסדר, אף אחד לא
חשב שהדבר הזה יכול לעזור לליכוד. יכול להיות שיהיה קצת יותר מימון לגדעון
סער לקמפיין הבחירות שלו.

<< דובר >> יפעת שאשא ביטון (הליכוד): << דובר >>

זה לא נכון.

<< דובר >> מכלוף מיקי זוהר (הליכוד): << דובר >>

וגם עם זה אין לנו שום בעיה, שיהיה לו מימון.

<< דובר >> אוסנת הילה מארק (הליכוד): << דובר >>

רק המשכורת תמשיך - - -

<< דובר >> יפעת שאשא ביטון (הליכוד): << דובר >>

זה לא נכון.

<< יור >> היו"ר איתן גינזבורג: << יור >>

ששש, אני מבקש, חברי הכנסת, תתאפקו, נו.

<< דובר >> מכלוף מיקי זוהר (הליכוד): << דובר >>

אבל דבר אחד כן יקרה, וזה מה שאני רוצה שתזכרו, זה שבפעם הבאה שיהיו פה
בחירות, ואין לדעת מתי זה יקרה, זה יכול לקרות מהר מאוד, זה יכול לקרות גם
עוד הרבה מאוד שנים, אני מקווה שזה לא יהיה כל כך מהר.

<< דובר >> מאיר כהן (יש עתיד-תל"ם): << דובר >>

ארבעה חודשים.

<< דובר >> מכלוף מיקי זוהר (הליכוד): << דובר >>

אני מקווה שלא. אבל בפעם הבאה, אני רוצה שתזכרו, יהיו כאן מעברים כמו המערב
הפרוע, לא יהיה שום ערך לעיקרון שנקרא סיעה בכנסת, לא יהיה לזה שום ערך,
אני רוצה שתזכרו את זה. ולכן אני אומר, שימו בצד את כל המאבקים הפוליטיים,
אני יודע שזה קשה, ותסתכלו על העניין הזה פרופר מקצועי ענייני של עבודת
הכנסת. אם תשקלו את הדבר הזה פרופר עבודת כנסת, איך המבנה הדמוקרטי החוקתי
שלנו נראה, אתם תקבלו את ההחלטה הנכונה. אם תכניסו פה פוליטיקה ואיך אנחנו
מראים לליכוד שהוא הפסיד בוועדת הכנסת והנה ניצחנו את הליכוד ונתנו לגדעון
את הקרדיט, אז ההחלטה תהיה לא אובייקטיבית. את זה תזכרו.

אני חושב שאין מחלוקת על זה שמדובר בפרישה, אין פה בכלל מחלוקת. כל הדברים
שאסור לעשות בניגוד לכל מה שנקבע בתקנון הכנסת נעשה, כתבה את זה גם היועצת
המשפטית ארבל בעניין ההצבעה שהיא נעדרה בה, שאנחנו יודעים שזאת הייתה הצבעה
פרוצדורלית קריטית שיכלה למנוע את פיזור הכנסת, והיא נעדרה במכוון. היא
הודיעה על תמיכה בפומבי במועמד עוד לפני 90 הימים. וראינו גם שורה של חברי
כנסת שנוהגת באחריות ומתפטרת מהכנסת, אני יכול להזכיר, זאת הייתה סתיו
שפיר, אחר כך גדי יברקן, פה בכנסת הזו ראינו את כל שורת חברי הכנסת: גדעון
סער, זאב אלקין, מיכל שיר, שרן השכל, כולם התפטרו מהכנסת, עפר שלח, כולם
עשו את זה מתוך הבנה שזה שומר על המבנה הדמוקרטי החוקתי שלה.

<< דובר >> מתן כהנא (ימינה): << דובר >>

הגינות.

<< דובר >> מכלוף מיקי זוהר (הליכוד): << דובר >>

זה פשוט פוגע אחר כך בעבודת הכנסת בסיעות הבית. אז קודם כול מהבחינה הזאת
אין מחלוקת. יש מחלוקת אחת שאני יודע שתכף תציג אותה, אני מניח, חברת הכנסת
יפעת שאשא ביטון, וגם על זה דובר בחוות הדעת של היועצת המשפטית, זה העניין
של לאיזה סיעה היא משתייכת. היא טוענת שהיא משתייכת לסיעת כולנו, זו הטענה
המרכזית שאני שומע, ושמעצם זה שהיא משתייכת לסיעת כולנו היא לא יכולה להיות
מוכרזת כפורשת. ובכן, הליכוד וכולנו חשבו על זה מבעוד מועד. איך אנחנו
למדים שהם חשבו על זה מבעוד מועד? הם שמו סעיף מפורש בהסכם הקואליציוני - -

<< דובר >> אוסנת הילה מארק (הליכוד): << דובר >>

התחייבות.

<< דובר >> מכלוף מיקי זוהר (הליכוד): << דובר >>

- - בינינו לבין כולנו שאומר שלא ניתן לפרוש, שיפעת שאשא ביטון לא יכולה
לפרוש מהסיעה שלנו, והיא חתמה על זה בכתב ידה או שבא כוח הסיעה, אני לא
יודע מי חתם, אבל אני מניח שיש פה חתימה מחייבת.

<< דובר >> אוסנת הילה מארק (הליכוד): << דובר >>

היא חתמה.

<< דובר >> מכלוף מיקי זוהר (הליכוד): << דובר >>

והחתימה הזאת מחייבת. ואני שואל אתכם שאלה: אתם רוצים להגיע למצב שגם
חתימות חברי הכנסת לא שוות כלום יותר? שהסכמים שאנחנו חותמים פה בכנסת – לא
הסכמים קואליציוניים של כחול לבן – הסכמים שאנחנו חותמים - -

<< דובר >> אוסאמה סעדי (הרשימה המשותפת): << דובר >>

שלכם, של ביבי.

<< דובר >> מכלוף מיקי זוהר (הליכוד): << דובר >>

- - בין סיעות הבית - -

<< קריאה >> קריאה: << קריאה >>

חלילה שלא נגיע למצב הזה.

<< דובר >> מכלוף מיקי זוהר (הליכוד): << דובר >>

- - שלא יהיה לזה תוקף.

<< קריאה >> קריאה: << קריאה >>

אבל מי יכול להעלות על הדעת סיטואציה כזאת?

<< דובר >> אוסאמה סעדי (הרשימה המשותפת): << דובר >>

מכבד ההסכמים.

<< דובר >> מכלוף מיקי זוהר (הליכוד): << דובר >>

אני אומר לכם, כי אם נחתום פה על הסכמים קואליציוניים שנגיש לכנסת ולא יהיה
להם שום תוקף אז הנה אני אומר לכם, אני מחר יכול לחתום על כל הסכם, להגיש
אותו פה לכנסת, ואחר כך לעשות משהו אחר לגמרי. למה? כי זה נוח לי - -

<< דובר >> אוסאמה סעדי (הרשימה המשותפת): << דובר >>

אבל זה מה שקורה.

<< דובר >> מכלוף מיקי זוהר (הליכוד): << דובר >>

- - ומסתדר לי. אתה יודע מה - - -

<< דובר >> אוסאמה סעדי (הרשימה המשותפת): << דובר >>

עד עכשיו זה ככה היה.

<< יור >> היו"ר איתן גינזבורג: << יור >>

לא, חבר הכנסת אוסאמה סעדי, אני מבקש.

<< דובר >> אוסאמה סעדי (הרשימה המשותפת): << דובר >>

הערה. אני מתנצל.

<< יור >> היו"ר איתן גינזבורג: << יור >>

בסדר, זרקת, הבנו, הלאה.

<< דובר >> מכלוף מיקי זוהר (הליכוד): << דובר >>

הבנו, זה באמת יצא על הכיפק, אבל דבר אחד אני יכול להגיד לך.

<< דובר >> אלעזר שטרן (יש עתיד-תל"ם): << דובר >>

זה מזכיר לי שהוא - - -

<< יור >> היו"ר איתן גינזבורג: << יור >>

לא, לא, די, חבר הכנסת שטרן, לא.

<< דובר >> אלעזר שטרן (יש עתיד-תל"ם): << דובר >>

- - - שהיו בעולם, אם רק היה להם חוש הומור.

<< יור >> היו"ר איתן גינזבורג: << יור >>

אני מבקש, חברים. אני מבקש שלא.

<< דובר >> מכלוף מיקי זוהר (הליכוד): << דובר >>

אני בעד. לא ראיתם שאפילו אני אמרתי.

<< דובר >> אוסאמה סעדי (הרשימה המשותפת): << דובר >>

בדיוק, זה היה בצחוק.

<< דובר >> מכלוף מיקי זוהר (הליכוד): << דובר >>

זה היה בקטע של הלצה.

<< דובר >> אוסאמה סעדי (הרשימה המשותפת): << דובר >>

נכון.

<< דובר >> מכלוף מיקי זוהר (הליכוד): << דובר >>

כי בסוף את ההסכם שלנו בינינו לבין כחול לבן היה יכול לממש רק דבר אחד, אתם
יודעים מה? החוק. כי היה חוק, חוק ממשלת החליפין, זה הדבר היחידי. אבל מה
שקרה קרה וכל השאר לא חשוב, לא כדאי לחזור על זה שוב כדי שאולי אני אשכנע
את חברי כחול לבן, אז אני לא רוצה.

אבל בסוף אני רק אומר דבר אחד, הסיפור פה הוא סיפור מאוד מאוד מאוד מאוד
ברור, הייתה כאן פרישה, היה פה אקט של הפרישה שהוא לא משתמע לשתי פנים
לאורך כל ההתנהלות.

<< דובר >> מתן כהנא (ימינה): << דובר >>

מה מבחינתך האקט?

<< דובר >> מכלוף מיקי זוהר (הליכוד): << דובר >>

האקט המרכזי קודם כול זה השתלשלות של דברים, אלו הרבה מאוד הצבעות שהיא
נעדרה, גם אפילו אמירות פומביות נגד הסיעה, אבל פה עוד לא הרגשנו שזאת באמת
פרישה.

<< דובר >> אוסנת הילה מארק (הליכוד): << דובר >>

תכף נביא את ההתפלגות, הזמנו את זה.

<< דובר >> מכלוף מיקי זוהר (הליכוד): << דובר >>

הפרישה הייתה מה שנקרא החותם הסופי שהיה - - -

<< דובר >> מתן כהנא (ימינה): << דובר >>

בהצבעה?

<< דובר >> מכלוף מיקי זוהר (הליכוד): << דובר >>

לא, זה היה בהחלטה שלה להודיע לפני תום 60 הימים, לפני שהכנסת פוזרה, כי לא
ידעו אם הכנסת תפוזר.

<< דובר >> אוסנת הילה מארק (הליכוד): << דובר >>

90.

<< דובר >> מכלוף מיקי זוהר (הליכוד): << דובר >>

90 הימים. ידענו שעדיין יש מהלכים ויש שיחות עם כחול לבן, ועוד ניסינו
למנוע את הפיזור. באקט הזה שהיא הודיעה על תמיכה במועמד אחר לפני 90 הימים,
עוד לפני שידעו שהכנסת מתפזרת באופן סופי, זה מבחינתנו היה האקט הסופי.
ואחרי זה היא כמובן גם נעדרה מההצבעה ולא הגיעה להצבעה.

<< דובר >> אופיר כץ (הליכוד): << דובר >>

ההצבעה שלה שבעצם בגינה התפזרה הכנסת.

<< דובר >> מכלוף מיקי זוהר (הליכוד): << דובר >>

נכון, היא גם לא הגיעה להצבעה הזאת ולא הייתה נוכחת, וגם לאורך כל הדרך היא
עשתה את הפעולות האלה של פרישה.

<< דובר >> יפעת שאשא ביטון (הליכוד): << דובר >>

יש לזה סיבה, הייתי בבידוד, אתייחס להכול.

<< דובר >> אופיר כץ (הליכוד): << דובר >>

גם אני הייתי בבידוד ובאתי להצבעה.

<< דובר >> אוסנת הילה מארק (הליכוד): << דובר >>

גם רם שפע היה בבידוד - - -

<< יור >> היו"ר איתן גינזבורג: << יור >>

חברי הכנסת, חברי הכנסת.

<< דובר >> אוסנת הילה מארק (הליכוד): << דובר >>

גם רם שפע בא הצביע בעד.

<< דובר >> מכלוף מיקי זוהר (הליכוד): << דובר >>

נכון, רם שפע הגיע מבידוד להצביע דווקא נגד ההצעה, לא בעד.

<< דובר >> אוסנת הילה מארק (הליכוד): << דובר >>

בדיוק.

<< דובר >> מכלוף מיקי זוהר (הליכוד): << דובר >>

והוא אפילו עזר לאופוזיציה להפיל את ההצעה. והוא בא מבידוד. אבל זה לא
העניין, העניין הוא אחר, העניין הוא שבסוף אחרי שטענתי את הטענות המאוד
מאוד ברורות לגבי הפרישה, ועל זה עכשיו לאף אחד אין מחלוקת, גם אם תבוא
יפעת שאשא ביטון ותגיד: תשמעו, אני כולנו, אני לא מכיר שום סיעת כולנו
בכנסת. הלכתי לבדוק אצל מזכירות הכנסת, בדקתי ושאלתי: יש פה סיעת כולנו?
אמרו לי לא. אין סיעת כולנו בכנסת, היא לא קיימת.

<< דובר >> אוסנת הילה מארק (הליכוד): << דובר >>

זה רק לפי מה שמסתדר.

<< דובר >> מכלוף מיקי זוהר (הליכוד): << דובר >>

יש סיעת הליכוד. ולכן, משום שחששנו ממצב כזה כתבנו סעיף מפורש בהסכם שיפעת
חתומה עליו והוא הוגש למזכירות הכנסת, שהיא לא יכולה לפרוש. אם בסוף
השיקולים הפוליטיים יגברו וינסו להראות כאילו לליכוד – ניצחנו אתכם, האמינו
לי, הכול בסדר, אנחנו נתמודד, אז היא לא תוכרז. אבל בפעם הבאה, חבר'ה, אתם
צריכים להבין, זה יקרה פה שוב, כי זה פתח גדול לכל חברי הכנסת, ולא רק נגד
הליכוד. אני חושב שזה מה שצריך בסוף לשקול לפני שמקבלים את ההחלטה, ולא
להסתכל על זה בקואליציה אופוזיציה, ליכוד נגד כולם, אני לא יודע איך תגדירו
את זה. תודה רבה.

<< יור >> היו"ר איתן גינזבורג: << יור >>

תודה רבה. חברת הכנסת שאשא ביטון, בבקשה, יפעת.

<< דובר >> יפעת שאשא ביטון (הליכוד): << דובר >>

תודה רבה, כבוד היושב-ראש, אני אתחיל ואומר שיש כאן הטעיה בסיסית, ואני
כמובן אסביר את כל התהליך. אני אכן חתומה עם מפלגת הליכוד על הסכם לגבי
הכנסת העשרים-ושלוש, וככל שהכנסת העשרים-ושלוש התקיימה אני גם קיימתי את כל
חלקי בהסכם. אין שום הצבעה במליאת הכנסת שבה אני הצבעתי נגד עמדת הממשלה.
אגב, דבר שעשו חברי ליכוד אחרים.

<< דובר >> אוסנת הילה מארק (הליכוד): << דובר >>

אבל ברחת.

<< יור >> היו"ר איתן גינזבורג: << יור >>

לא, לא, אני מבקש לא להפריע.

<< דובר >> יפעת שאשא ביטון (הליכוד): << דובר >>

עלו כאן כמה מקרים של מועמדים, של חברי כנסת אחרים, כמו חברת הכנסת סתיו
שפיר לשעבר וגדי יברקן, הם כולם היו חברי סיעה וחברי מפלגה שיכלו להמשיך
ולהתמודד מטעמה גם בבחירות שלאחר מכן. האם אני יכולה להתמודד בליכוד?
התשובה היא לא, לפני מה שאומר הליכוד. ההסכם של בית הדין העליון של הליכוד
קבע עוד במערכת הבחירות הקודמת ש"תוקף ההסכם עם מפלגת כולנו מוארך בזה
באופן שיחול גם בכנסת העשרים-ושלוש בלבד, בין שזאת תהיה הכנסת שתכהן זמן
ארוך או זמן קצר ואו אף אם חלילה אם ייערכו בחירות חוזרות גם לכנסת זו".
זאת אומרת שהיה ברור לשני הצדדים שההסכם בינינו מחייב אך ורק לכנסת
העשרים-ושלוש, ובכנסת העשרים-וארבע אני יכולה להתמודד בכל מפלגה אחרת.

אגב, לא התפקדתי לליכוד בניגוד לחבריי האחרים מסיעת כולנו, שהגיעו עם סיעת
כולנו אבל אחר כך הפכו להיות חלק מהמפלגה. אז לא התפקדתי לליכוד, לא הייתי
חברת ליכוד, והיה ברור – הליכוד הודיע לי, הליכוד הודיע לי מ-day one
שבבחירות לכנסת העשרים-וארבע הם לא מחויבים לי. אז למה אני לא יכולה לומר
איפה אני אהיה בכנסת העשרים-וארבע? זו שאלה. אגב, גם אם לא הייתי חוברת
לצורך העניין לגדעון סער או שהייתי נשארת בעצמי זה היה ברור לכולם שאני
מתמודדת עם סיעת כולנו או כל סיעה אחרת או כל מפלגה אחרת שהייתי בוחרת
להתחבר אליה. כך שהמקרה שלי והסיפור שלי הוא שונה מחברי הכנסת האחרים.

ואני רוצה לחזור לעניין של ההתנהגות שדיברנו עליה לגבי הכנסת העשרים-ושלוש.
אפילו בישיבות סיעה, חבר הכנסת מיקי זוהר, תבדוק את רשימת הנוכחות, הודעת
מהיום הראשון שאתה מנהל רשימת נוכחות, אני חושבת שהנוכחות שלי הייתה רבה
יותר מכל חבר כנסת אחר, או שבוא נגיד את זה אחרת, יש הרבה חברי כנסת אחרים
שהיו פחות ממני בישיבות הסיעה. הקפדתי להגיע לכל ישיבה, הייתי חלק מהסיעה,
כי התחייבתי, הצבעתי גם בהצבעות אי-אמון יחד עם מפלגת הליכוד, אפילו בימים
הקשים שאתם יצאתם לתקשורת והכפשתם בלי סוף, בלי סוף. לאורך כל הדרך עמדתי
במילה שלי, הגעתי למליאה וקיימתי את המחויבות שלי כלפיכם. בשום מקום, בשום
מקום, למעט בשבוע האחרון שהבעתי את דעתי על ההתנהגות של המפלגה שלכם, מעולם
לא דיברתי רעה, לא על הליכוד, לא על חברי הליכוד, ואפילו סירבתי להביע
התייחסות לגבי ההתנהגות שלכם כלפיי. אני שמרתי על הכבוד שלכם עד לרגע
האחרון שבו הודעתי שבכנסת הבאה אני אתמודד עם מפלגה אחרת.

ואגב, אני רוצה להפתיע אתכם, וחבל שאי-אפשר לבדוק, הייתי ממשיכה לקיים את
ההסכם שלי מולכם גם אם הכנסת הייתה ממשיכה לנהוג כרגיל, כי בכנסת
העשרים-ושלוש אני מחויבת לכם, ולאחר מכן, מה לעשות, גם אתם כתבתם את זה
שחור על גבי לבן – אני לא. אתם יצאתם לתקשורת ואמרתם פעם אחר פעם: היא בכלל
לא ליכוד היא כולנו. זאת אומרת שאתם הכרתם באופן פומבי וציבורי במעמד שלי
בתוך המפלגה שלכם.

<< דובר >> מכלוף מיקי זוהר (הליכוד): << דובר >>

מי אמר את זה? ראש המפלגה?

<< יור >> היו"ר איתן גינזבורג: << יור >>

ששש.

<< דובר >> יפעת שאשא ביטון (הליכוד): << דובר >>

ולמרות זאת - - -

<< דובר >> מכלוף מיקי זוהר (הליכוד): << דובר >>

או אני?

<< דובר >> יפעת שאשא ביטון (הליכוד): << דובר >>

ולמרות זאת - - -

<< דובר >> מכלוף מיקי זוהר (הליכוד): << דובר >>

או אני? לא אמרנו את זה.

<< יור >> היו"ר איתן גינזבורג: << יור >>

לא, לא. אני מבקש לא להפריע.

<< דובר >> יפעת שאשא ביטון (הליכוד): << דובר >>

תבדוק בבקשה, יש פה חברים שיושבים, תשאל אותם, ואפשר - - -

<< יור >> היו"ר איתן גינזבורג: << יור >>

לא, דרשתי שלא יפריעו לך, מיקי זוהר.

<< דובר >> מכלוף מיקי זוהר (הליכוד): << דובר >>

לדעת מי אמר את זה.

<< יור >> היו"ר איתן גינזבורג: << יור >>

ביקשתי שלא יפריעו לך, זה זמן שלה.

<< דובר >> מכלוף מיקי זוהר (הליכוד): << דובר >>

אני אשאל - - -

<< יור >> היו"ר איתן גינזבורג: << יור >>

ונראה לי שמגיע לכל אחד שנמצא בוועדה את הזמן שלו בלי שיפריעו לו.

<< דובר >> מכלוף מיקי זוהר (הליכוד): << דובר >>

מקבל.

<< דובר >> יפעת שאשא ביטון (הליכוד): << דובר >>

הדברים נאמרו בצורה מפורשת וזה בסדר גמור. אני גם לא נפגעת כי זאת הייתה
המציאות, הצגתם אותה והכול טוב. אבל ידענו כל אחד מה חלקו בתוך ההסכם.

דבר נוסף, אני לא לוקחת כלום מהליכוד, חברים. אני לא לוקחת את המנדט מתוקף
ההסכם שיש לנו, אני לא לוקחת איתי מימון, אני לא לוקחת איתי דקות שידור.

<< דובר >> אוסנת הילה מארק (הליכוד): << דובר >>

רק משאירה חובות בכולנו.

<< דובר >> יפעת שאשא ביטון (הליכוד): << דובר >>

אני לא לוקחת כלום. אגב, היחידים שיכולים לטעון מולי ונגדי זאת מפלגת
כולנו, זה לא אתם.

<< דובר >> אוסנת הילה מארק (הליכוד): << דובר >>

זה את מול עצמך.

<< דובר >> יפעת שאשא ביטון (הליכוד): << דובר >>

זה רק מפלגת כולנו.

<< דובר >> עוזי דיין (הליכוד): << דובר >>

זה החיוך של החתול.

<< דובר >> יפעת שאשא ביטון (הליכוד): << דובר >>

כי מה לעשות, זאת האמת.

<< דובר >> אוסנת הילה מארק (הליכוד): << דובר >>

רק מול עצמך.

<< דובר >> מכלוף מיקי זוהר (הליכוד): << דובר >>

היא משאירה את משה עם הרבה מאוד חובות.

<< יור >> היו"ר איתן גינזבורג: << יור >>

ששש, חברי הכנסת.

<< דובר >> יפעת שאשא ביטון (הליכוד): << דובר >>

תשאירו לי להתמודד עם מי שצריך.

<< דובר >> אוסנת הילה מארק (הליכוד): << דובר >>

עם משה.

<< דובר >> יפעת שאשא ביטון (הליכוד): << דובר >>

בואו אנחנו נתמודד בסוגיה שיש לי כרגע מול מפלגת הליכוד. מול מפלגת הליכוד,
חשוב שזה ייאמר, כי זה יצא גם לתקשורת בצורה מעוותת, אני לא לוקחת שקל
מהליכוד, לא לקחתי שקל מהליכוד, אני לא לוקחת דקות שידור, אני לא לוקחת
מנדט, אני לא לוקחת דבר.

<< דובר >> אוסנת הילה מארק (הליכוד): << דובר >>

אז למה להישאר?

<< יור >> היו"ר איתן גינזבורג: << יור >>

לא, לא. אני מבקש, די, אוסנת, די.

<< דובר >> אוסנת הילה מארק (הליכוד): << דובר >>

אז למה להישאר?

<< יור >> היו"ר איתן גינזבורג: << יור >>

די, נו, מה יש לך? את חברה בוועדת שופטים, את יודעת איך הדברים מתנהלים,
והופעת בבית משפט, את לא יכולה בבקשה להתאפק? בבקשה.

<< דובר >> יצחק פינדרוס (יהדות התורה): << דובר >>

היא הייתה חברה וירטואלית, לא נתנו לה להיכנס בסוף, בוועדה האחרונה בחרו
בלעדיה.

<< יור >> היו"ר איתן גינזבורג: << יור >>

די, בבקשה.

<< דובר >> אוסנת הילה מארק (הליכוד): << דובר >>

מה זה לא נתנו לי? אני בחרתי לא להגיע.

<< יור >> היו"ר איתן גינזבורג: << יור >>

תודה. תודה על האתנחתא.

<< דובר >> אוסנת הילה מארק (הליכוד): << דובר >>

מה זאת אומרת? זה אתה עשית את האתנחתא.

<< דובר >> יפעת שאשא ביטון (הליכוד): << דובר >>

חברים, כמו שנכנסתי לליכוד בהסכם, כך אני יוצאת בלי לקחת דבר מהם.

<< דובר >> מכלוף מיקי זוהר (הליכוד): << דובר >>

אני אשרף עוד פעם, די.

<< דובר >> אוסנת הילה מארק (הליכוד): << דובר >>

אה, תירגע.

<< דובר >> מכלוף מיקי זוהר (הליכוד): << דובר >>

די.

<< דובר >> יפעת שאשא ביטון (הליכוד): << דובר >>

ההסכם שלנו, בין אם הייתי מודיעה ובין אם לא, היה מסתיים ביום שהוכרז
שיוצאים לבחירות, כך שלא באתי ושיניתי שום סדרי מציאות במציאות הנוכחית.

ולעניין ההצבעה האחרונה רק למען הסר ספק. הייתי בקשר גם עם מזכירות הכנסת
וגם אם אנשי המשמר, יש כמובן את הכול מתועד בכתב. מיום שישי שלפני ההצבעה
שכבתי חולה עם חום מאוד מאוד גבוה, והייתי בתקופת בידוד. יש לדברים האלה
תיעוד. הודעתי לאנשי הכנסת שזה המצב. אנחנו כולנו חתומים על הצהרות בריאות
לכל מקום שאנחנו הולכים ולכל מקום שאנחנו נכנסים. אף אחד מאנשי סיעת הליכוד
לא דיבר איתי באותו יום – ואני לא מדברת על לשאול לשלומי, נשים את זה בצד,
אלו הענייניים האישיים ובאמת לא אכנס אליהם – אבל אף אחד לא פנה אליי, אף
אחד לא דיבר איתי, שום דבר. הם הכריזו עליי כפורשת לפני ההצבעה הזו בכלל,
תבדקו כרונולוגית. ההגשה להכריז עליי על פרישה הייתה לפני ההצבעה הזו.

<< דובר >> מכלוף מיקי זוהר (הליכוד): << דובר >>

ברגע שהודעת שאת תומכת בגדעון.

<< דובר >> אוסנת הילה מארק (הליכוד): << דובר >>

נכון, מה.

<< דובר >> מכלוף מיקי זוהר (הליכוד): << דובר >>

ברגע שהודעת שאת תומכת בגדעון.

<< דובר >> יפעת שאשא ביטון (הליכוד): << דובר >>

ולכן אין לה שום קשר מבחינת ההתנהגות, כי אתם אלה שהוצאתם אותי החוצה, וזה
בלי קשר לעובדה שבאמת לא יכולתי להגיע. הודעתי על זה אגב מראש. ואם הייתם
מתקשרים גם הייתם שומעים לבד שאני לא במצב שהייתי יכולה להיכנס לכנסת
מבחינה בריאותית. אז זה הסיפור. ולמעט ההצבעה הזו, שוב אני חוזרת ואומרת,
לאורך כל הקדנציה הזו, גם ברגעים הכי קשים שחלקכם וגם הציבור הרחב נחשף
אליהם, לא פגעתי בהסכם שהיה לי עם סיעת הליכוד, הצבעתי יחד איתם, הגעתי
לישיבות סיעה, וכיבדתי את השותפות שהייתה בינינו. זה מה שיש לי כרגע לומר,
ואם יהיו שאלות אני אשמח לענות.

<< דובר >> מכלוף מיקי זוהר (הליכוד): << דובר >>

איתן, יש טענות שאני חייב להשיב עליהן, זה נורא חשוב.

<< יור >> היו"ר איתן גינזבורג: << יור >>

תכף אתן לך את זכות התשובה, אתה תשיב לטענות. ואז אם יש לחבר כנסת שאלות
להפנות למי מהצדדים אז תירשמו אצל נועה, וננהל את זה בצורה מסודרת. בבקשה.

<< דובר >> מכלוף מיקי זוהר (הליכוד): << דובר >>

ראשית, אני מודה לחברת הכנסת יפעת שאשא ביטון על הדברים משום שהיא בעצם
חיזקה את הטענות.

<< דובר >> אוסנת הילה מארק (הליכוד): << דובר >>

נכון.

<< דובר >> מכלוף מיקי זוהר (הליכוד): << דובר >>

עצם העובדה שהיא אמרה שהיא הייתה חלק מהליכוד והשתתפה בישיבות סיעה והייתה
חלק מכל ההצבעות והייתה חלק בלתי נפרד, אף אחד לא יחלוק, היא בעצמה לא
חולקת על זה שהיא התנהלה כחלק מסיעת הליכוד, והיא לא הייתה חלק מסיעה אחרת.

<< דובר >> מיקי חיימוביץ' (כחול לבן): << דובר >>

זו הייתה המחויבות שלה.

<< דובר >> מכלוף מיקי זוהר (הליכוד): << דובר >>

היא אומרת שלא, נכון? אני שמעתי נכון, מיקי חיימוביץ'.

<< דובר >> מיקי חיימוביץ' (כחול לבן): << דובר >>

זו הייתה המחויבות שלה.

<< דובר >> אוסנת הילה מארק (הליכוד): << דובר >>

לא הייתה לה מחויבות.

<< יור >> היו"ר איתן גינזבורג: << יור >>

רגע, אתה מדבר עכשיו – אתה טוען?

<< דובר >> יפעת שאשא ביטון (הליכוד): << דובר >>

בוודאי שהכרתי, חתמתי על זה, וקיימתי את זה.

<< דובר >> מכלוף מיקי זוהר (הליכוד): << דובר >>

יפה. אז אני מודה.

<< דובר >> יפעת שאשא ביטון (הליכוד): << דובר >>

אבל רגע, אני רק רוצה שתענה, יכולתי להתמודד בליכוד בפעם הבאה?

<< דובר >> אוסנת הילה מארק (הליכוד): << דובר >>

בטח.

<< דובר >> אופיר כץ (הליכוד): << דובר >>

למה לא?

<< דובר >> מכלוף מיקי זוהר (הליכוד): << דובר >>

אה, זה היה - - -

<< דובר >> אוסנת הילה מארק (הליכוד): << דובר >>

אם תתפקדי לליכוד, בטח.

<< דובר >> מכלוף מיקי זוהר (הליכוד): << דובר >>

זה היה חד-משמעי במליאה הבאה.

<< דובר >> אוסנת הילה מארק (הליכוד): << דובר >>

למה לא?

<< דובר >> יפעת שאשא ביטון (הליכוד): << דובר >>

חברים, אני לא התפקדתי לליכוד.

<< דובר >> אוסנת הילה מארק (הליכוד): << דובר >>

למה לא?

<< דובר >> מכלוף מיקי זוהר (הליכוד): << דובר >>

למה לא?

<< דובר >> אופיר כץ (הליכוד): << דובר >>

ברגע שאת מתפקדת יש אפשרות לקצר את הזמן.

<< יור >> היו"ר איתן גינזבורג: << יור >>

מיקי, יפעת.

<< דובר >> מכלוף מיקי זוהר (הליכוד): << דובר >>

בשונה מחברת הכנסת טלי פלוסקוב - - -

<< דובר >> אוסנת הילה מארק (הליכוד): << דובר >>

הליכוד זכה לקצר את זה.

<< דובר >> מכלוף מיקי זוהר (הליכוד): << דובר >>

רגע, אני לא מבקש שתעזרו לי, אני יודע לדבר, אני יודע להביע את עצמי.

<< יור >> היו"ר איתן גינזבורג: << יור >>

אוסנת, אי-אפשר לנהל את הדיון בצורה כזאת, פשוט אי-אפשר.

<< דובר >> מכלוף מיקי זוהר (הליכוד): << דובר >>

עובדתית היו שני חברי כנסת של כולנו שגם הם קשורים בנוסף, טלי פלוסקוב ואלי
כהן, הם בחרו להתפקד לליכוד כדי להיות עם אופציה להתמודד אחר כך. את בחרת
שלא, וזאת זכותך. אבל דבר אחד אני רוצה להדגיש.

<< דובר >> יפעת שאשא ביטון (הליכוד): << דובר >>

רק הערה חשוב לומר.

<< יור >> היו"ר איתן גינזבורג: << יור >>

יפעת, דקה, את תעני לו.

<< דובר >> יפעת שאשא ביטון (הליכוד): << דובר >>

רגע, אבל זה חשוב.

<< יור >> היו"ר איתן גינזבורג: << יור >>

אי-אפשר פינג-פונג, אי-אפשר.

<< דובר >> יפעת שאשא ביטון (הליכוד): << דובר >>

רק כדי שיבינו את ההקשר.

<< דובר >> מכלוף מיקי זוהר (הליכוד): << דובר >>

איתן, אני רוצה לשמוע את הטענות שלה, כי אני באמת בא לפה פתוח.

<< יור >> היו"ר איתן גינזבורג: << יור >>

אני אתן לך להשיב.

<< דובר >> יפעת שאשא ביטון (הליכוד): << דובר >>

איתן, זה חשוב.

<< דובר >> מכלוף מיקי זוהר (הליכוד): << דובר >>

אני רוצה לדעת.

<< דובר >> יפעת שאשא ביטון (הליכוד): << דובר >>

החברים האחרים, שלא ישמע פשוט אחרת, החברים האחרים מופיעים גם ברשימת
המועמדים, אני יכולה להביא לכם גם את זה, יש את הכול כאן, מופיעים כחברי
ליכוד. הם מופיעים בתוך רשימת הליכוד. אני היחידה בתוך הרשימה של המועמדים
שמופיעה כמפלגת כולנו. חברים, הגשנו את רשימת המועמדים כשתי רשימות.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

שתי מפלגות.

<< דובר >> יפעת שאשא ביטון (הליכוד): << דובר >>

כשתי מפלגות, סליחה.

<< דובר >> עוזי דיין (הליכוד): << דובר >>

מישהו צריך לדאוג לכסף.

<< דובר >> יפעת שאשא ביטון (הליכוד): << דובר >>

אז אתה לא יכול בעצם לחבר בין הסיטואציה שלי לסיטואציה שלהם.

<< דובר >> מכלוף מיקי זוהר (הליכוד): << דובר >>

אבל את רוצה ומוכנה להסביר לציבור למה עשינו את זה ככה? יש סיבה למה. את
רוצה שאני אגיד, אני מוכן גם להגיד.

<< דובר >> יפעת שאשא ביטון (הליכוד): << דובר >>

חבר הכנסת מיקי זוהר, כל השיח שאתם מנסים לנהל כאילו מישהו פה עשה טובה
לכולנו - - -

<< דובר >> מכלוף מיקי זוהר (הליכוד): << דובר >>

אל תתגונני, תאמרי למה.

<< דובר >> יפעת שאשא ביטון (הליכוד): << דובר >>

אני לא מתגוננת, אני עונה לך את זה כמו שצריך שזה יהיה.

<< דובר >> מכלוף מיקי זוהר (הליכוד): << דובר >>

למה עשינו את זה ככה, למה עשינו את זה בנפרד.

<< דובר >> יפעת שאשא ביטון (הליכוד): << דובר >>

עשינו את זה כי לי היה חשוב לשמור על סיעת כולנו, נקודה.

<< דובר >> אוסנת הילה מארק (הליכוד): << דובר >>

לא נכון.

<< דובר >> מכלוף מיקי זוהר (הליכוד): << דובר >>

את עכשיו אומרת דבר שהוא לא אמת.

<< דובר >> אוסנת הילה מארק (הליכוד): << דובר >>

לא נכון, זה ממש לא נכון, לא בגלל זה עשינו את זה.

<< דובר >> מכלוף מיקי זוהר (הליכוד): << דובר >>

אז אני אפריך את דברייך, בסדר? אפריך את דברייך, ברשותך, בכבוד רב.

<< דובר >> יפעת שאשא ביטון (הליכוד): << דובר >>

אוקיי.

<< דובר >> מכלוף מיקי זוהר (הליכוד): << דובר >>

עשינו את זה משיקולים כלכליים בלבד.

<< דובר >> אוסנת הילה מארק (הליכוד): << דובר >>

בדיוק, מה.

<< דובר >> יפעת שאשא ביטון (הליכוד): << דובר >>

אוקיי.

<< דובר >> מכלוף מיקי זוהר (הליכוד): << דובר >>

וזה שאת אומרת שרצית להיות עצמאית, את עכשיו לא אומרת אמת, חברת הכנסת שאשא
ביטון.

<< דובר >> יפעת שאשא ביטון (הליכוד): << דובר >>

חבר הכנסת מיקי זוהר, אני רוצה לומר לך משהו.

<< דובר >> מכלוף מיקי זוהר (הליכוד): << דובר >>

אלו היו שיקולים כלכליים בלבד, ואני יכול גם להוכיח את זה, וניתן להביא לפה
עדים שלי.

<< דובר >> יפעת שאשא ביטון (הליכוד): << דובר >>

אף אחד לא עשה טובה פה למפלגת כולנו, אני רוצה להבהיר.

<< דובר >> אוסנת הילה מארק (הליכוד): << דובר >>

לא, כי הייתם עוברים את אחוז החסימה.

<< דובר >> מכלוף מיקי זוהר (הליכוד): << דובר >>

שנייה, אני לא צריך את העזרה שלך.

<< דובר >> יפעת שאשא ביטון (הליכוד): << דובר >>

אפשר פחות רעשים כמו זבובים על הקיר?

<< דובר >> מכלוף מיקי זוהר (הליכוד): << דובר >>

אני מבקש ממך, תני לי, אני יודע להגיד את זה.

<< יור >> היו"ר איתן גינזבורג: << יור >>

ברגע שאתם מנהלים דו-שיח כזה אז מה אני יכול? ניסיתי לנהל את זה בצורה כזאת
שכל אחד ידבר על פי תור, אתם בחרתם לדבר אחד עם השני.

<< דובר >> אוסנת הילה מארק (הליכוד): << דובר >>

שמנו לה את המקום שלנו על אלה שמתמודדים בפריימריז, מיקי.

<< יור >> היו"ר איתן גינזבורג: << יור >>

אל תתפלאו שאחרי זה מתפרצים. אם כל אחד ידבר בזמן שאתן לו אז לא יהיו
הפרעות, אבל אם אתם מדברים אחד עם השני אז קצת קשה להשתלט על דבר כזה.
תחליטו איך אתם רוצים לנהל את זה. מיקי, תסיים את הדברים שלך, אתן לה
להגיב, ואז אפתח את הדיון.

<< דובר >> מכלוף מיקי זוהר (הליכוד): << דובר >>

אני על הכיפק עם הדיון הזה, בסדר גמור. קודם כול זה היה משיקולים כלכליים
נטו. לאורך כל הדרך רצית לדעת מה מקומך בליכוד, רצית לדעת אם יקבלו
אותך - - -

<< דובר >> יפעת שאשא ביטון (הליכוד): << דובר >>

אתה אומר דברי שקר.

<< דובר >> מכלוף מיקי זוהר (הליכוד): << דובר >>

בסדר.

<< דובר >> יפעת שאשא ביטון (הליכוד): << דובר >>

חבר הכנסת מיקי זוהר, לא שזו פעם ראשונה, אבל אתה אומר דברי שקר, אז אני
מאוד מבקשת שזה יירשם בפרוטוקול.

<< דובר >> מכלוף מיקי זוהר (הליכוד): << דובר >>

אני אמרתי שאת אמרת דברי שקר, עכשיו את אומרת שאני אמרתי דברי שקר אז אנחנו
תיקו, בסדר?

<< דובר >> יפעת שאשא ביטון (הליכוד): << דובר >>

לא, אתה צריך להתאמץ מאוד כדי להיות תיקו איתי.

<< דובר >> מכלוף מיקי זוהר (הליכוד): << דובר >>

אבל דבר אחד אני יודע, שהשיקול הזה היה שיקול כלכלי גרידה, לא היה שום
שיקול אחר מלבד השיקול הכלכלי לייצר מצב שאת נרשמת כסיעה נפרדת, למה? כדי
לכסות חובות. של מי? של כולנו. על חשבון מי? על חשבון הליכוד.

<< דובר >> יפעת שאשא ביטון (הליכוד): << דובר >>

ממש לא. זה ממש לא על חשבון הליכוד. חבר הכנסת מיקי זוהר, אתה ממש טועה
ומטעה.

<< דובר >> מכלוף מיקי זוהר (הליכוד): << דובר >>

אז על חשבון מי?

<< יור >> היו"ר איתן גינזבורג: << יור >>

רגע, סליחה.

<< דובר >> מכלוף מיקי זוהר (הליכוד): << דובר >>

אז על חשבון מי?

<< דובר >> יפעת שאשא ביטון (הליכוד): << דובר >>

אני רוצה להזכיר לך, אתם לא עשיתם טובה לאף אחד, אתם ביקשתם את ההצטרפות של
כולנו כדי שלא נצטרך לבזבז קולות, נכון?

<< דובר >> אוסנת הילה מארק (הליכוד): << דובר >>

אז עכשיו אמרת שזה לא בגלל הכסף.

<< דובר >> מכלוף מיקי זוהר (הליכוד): << דובר >>

אבל למה?

<< דובר >> יפעת שאשא ביטון (הליכוד): << דובר >>

כדי שהליכוד יוכל לקבל את - - -

<< דובר >> מכלוף מיקי זוהר (הליכוד): << דובר >>

זה לא היה בשביל הכסף?

<< דובר >> יפעת שאשא ביטון (הליכוד): << דובר >>

כדי שהליכוד יוכל להיות מספיק גדול ושלא יהיו קולות שחלילה ילכו לאיבוד
ויחלישו את קולכם. אז אף אחד פה לא עשה טובה לאף אחד.

<< דובר >> מכלוף מיקי זוהר (הליכוד): << דובר >>

למה הגשת את הרשימה בנפרד?

<< יור >> היו"ר איתן גינזבורג: << יור >>

חברי הכנסת.

<< דובר >> יפעת שאשא ביטון (הליכוד): << דובר >>

אני לא מנהלת שיחה על דברים ספקולטיביים.

<< יור >> היו"ר איתן גינזבורג: << יור >>

חברים, אני חושב שהסוגיה למה נחתם ההסכם הוא לא ממין העניין בדיון הזה.

<< דובר >> יפעת שאשא ביטון (הליכוד): << דובר >>

בדיוק, היא סוגיה ספקולטיבית, ואנחנו לא מתייחסת בכלל לספקולציות.

<< יור >> היו"ר איתן גינזבורג: << יור >>

סליחה, בכל הכבוד, אנחנו דנים עכשיו על ההחלטה - - -

<< דובר >> עוזי דיין (הליכוד): << דובר >>

עוד שקיבלת על זה אפס מנדטים.

<< יור >> היו"ר איתן גינזבורג: << יור >>

על ההחלטה האם להכריז על חברת הכנסת שאשא ביטון לפי סעיף 6א לחוק-יסוד:
הכנסת, כפורשת או לא. העניין של למה חתמכם לא חשוב, כי יש חתימה.

<< דובר >> יפעת שאשא ביטון (הליכוד): << דובר >>

לא מעניין.

<< דובר >> מכלוף מיקי זוהר (הליכוד): << דובר >>

זה חשוב.

<< יור >> היו"ר איתן גינזבורג: << יור >>

כי יש הסכם.

<< דובר >> מכלוף מיקי זוהר (הליכוד): << דובר >>

לא, אני אענה, איתן - - -

<< יור >> היו"ר איתן גינזבורג: << יור >>

אין משמעות. אני רוצה להבין מדוע אתה מבקש שאנחנו נכריז עליה כפורשת, זה כל
הסיפור.

<< דובר >> מכלוף מיקי זוהר (הליכוד): << דובר >>

אענה. איתן, אבל לא סתם אמרתי את זה, אתה יודע למה? כי היא העלתה טענה שהיא
נרשמה כנפרדת, ככולנו נפרדת מתוך רצון שלה לשמור על עצמאותה. אחר כך היא
סתרה את הטענה בכך שהיא אמרה שהיא הייתה חלק מהסיעה ותפקדה כחלק מהסיעה.

<< דובר >> יפעת שאשא ביטון (הליכוד): << דובר >>

לא, אני ממש לא, אני לא מבקשת שתהיה פרשנות לדברים שלי. אני אומרת את
הדברים שלי בצורה חד-משמעית, אני חתומה על הסכם עם סיעת הליכוד. בהסכם הזה
אני אמורה להצביע יחד עם סיעת הליכוד, לקיים את כל מה שהממשלה מחליטה עליו.

<< דובר >> מכלוף מיקי זוהר (הליכוד): << דובר >>

ולא לפרוש ממנה.

<< דובר >> יפעת שאשא ביטון (הליכוד): << דובר >>

רגע, ולא לפרוש. אני לא פרשתי בכנסת העשרים-ושלוש.

<< דובר >> מכלוף מיקי זוהר (הליכוד): << דובר >>

את לא רואה בהכרזה שלך על גדעון סער כפרישה?

<< דובר >> יפעת שאשא ביטון (הליכוד): << דובר >>

חד-משמעית לא.

<< דובר >> מכלוף מיקי זוהר (הליכוד): << דובר >>

עצם הקריאה שלך להצביע למועמד אחר שהוא לא מסיעת הליכוד, את לא רואה בזה
כפרישה?

<< יור >> היו"ר איתן גינזבורג: << יור >>

חבר הכנסת זוהר, אני רוצה להקריא לך את הגדרתה של פרישה על פי חוק-היסוד.

<< דובר >> יפעת שאשא ביטון (הליכוד): << דובר >>

שנייה, גדעון סער - - -

<< יור >> היו"ר איתן גינזבורג: << יור >>

בוא נראה שכולם יבינו מהי פרישה על פי חוק-היסוד.

<< דובר >> מכלוף מיקי זוהר (הליכוד): << דובר >>

בוא נקרא. כן, זה חשוב.

<< דובר >> יפעת שאשא ביטון (הליכוד): << דובר >>

רגע, אבל זה חשוב.

<< יור >> היו"ר איתן גינזבורג: << יור >>

""פרישה מסיעה" - לרבות הצבעה במליאת הכנסת שלא בהתאם לעמדת הסיעה בעניין
הבעת אמון לממשלה או אי-אמון בה; ואולם הצבעה כאמור לא תיחשב כפרישה אם חבר
הכנסת לא קיבל כל תמורה בעד הצבעתו;". זהו, זו הגדרתה של פרישה על פי חוק.

<< דובר >> יפעת שאשא ביטון (הליכוד): << דובר >>

עכשיו אני רוצה גם לומר שגדעון סער זה בכנסת הבאה ולא עכשיו.

<< דובר >> מכלוף מיקי זוהר (הליכוד): << דובר >>

אני שואל שאלה, אם קוראים - - -

<< דובר >> עוזי דיין (הליכוד): << דובר >>

מקום שני זה לא תמורה? מה זה?

<< דובר >> יפעת שאשא ביטון (הליכוד): << דובר >>

לכנסת הבאה, והוא לא חלק.

<< דובר >> אוסנת הילה מארק (הליכוד): << דובר >>

מקום שני זה לא - - -

<< דובר >> עוזי דיין (הליכוד): << דובר >>

זה אהבה? מה זה?

<< יור >> היו"ר איתן גינזבורג: << יור >>

לא.

<< דובר >> יפעת שאשא ביטון (הליכוד): << דובר >>

חברים, יכולתי גם להיות מס' אחד אם הייתי מתמודדת עם כולנו, מה לעשות.

<< דובר >> אוסנת הילה מארק (הליכוד): << דובר >>

בטח - - -

<< דובר >> יפעת שאשא ביטון (הליכוד): << דובר >>

אני בכנסת העשרים-וארבע, אתם לא מחויבים אליי, אני לא מחויבת אליכם. גדעון
סער לא היה חלק מהכנסת הנוכחית.

<< יור >> היו"ר איתן גינזבורג: << יור >>

הטענה לגבי ההצבעה נעשתה אחרי שהיא הכריזה כפורשת.

<< דובר >> יפעת שאשא ביטון (הליכוד): << דובר >>

רגע, שנייה.

<< יור >> היו"ר איתן גינזבורג: << יור >>

אחרי. את זה צריך לזקק.

<< דובר >> אוסנת הילה מארק (הליכוד): << דובר >>

מה? מה? מה? זה לא נכון, איתן, זה 112 יום.

<< יור >> היו"ר איתן גינזבורג: << יור >>

סליחה, ההכרזה, הבקשה שנכריז עליה כסיעה הייתה עוד לפני שהייתה אותה אי
הצבעה ביום שני האחרון.

<< דובר >> אוסנת הילה מארק (הליכוד): << דובר >>

זה לא נכון.

<< יור >> היו"ר איתן גינזבורג: << יור >>

אל תגידי לי לא, זה המצב.

<< דובר >> אוסנת הילה מארק (הליכוד): << דובר >>

גם מה שכתבה ארבל, גם בחוות הדעת שכתבה ארבל וב-112 יום - - -

<< דובר >> אוסאמה סעדי (הרשימה המשותפת): << דובר >>

זה היה ב-15.

<< דובר >> מכלוף מיקי זוהר (הליכוד): << דובר >>

רגע, רגע.

<< יור >> היו"ר איתן גינזבורג: << יור >>

רק עניתי לחבר הכנסת דיין שאמר האם זה שהיא לא הצביעה האם זה נקרא פרישה או
לא? זהו, זה מה ששאלתי.

<< דובר >> מכלוף מיקי זוהר (הליכוד): << דובר >>

אני שואל אותך שאלה. בחוק קבוע אם מועד בקשת הפרישה הוא לא קובע?

<< דובר >> אופיר כץ (הליכוד): << דובר >>

מה זה משנה המועד של הבקשה? לא הבנתי.

<< דובר >> מכלוף מיקי זוהר (הליכוד): << דובר >>

החוק קובע שאם מועד הפרישה, מתי שהגשנו הוא הקובע? לא.

<< דובר >> אוסנת הילה מארק (הליכוד): << דובר >>

לא.

<< דובר >> מכלוף מיקי זוהר (הליכוד): << דובר >>

אלו העובדות בשטח, נכון?

<< דובר >> אוסנת הילה מארק (הליכוד): << דובר >>

אין מועד, איתן.

<< דובר >> יפעת שאשא ביטון (הליכוד): << דובר >>

כבוד היושב-ראש, אנחנו מפספסים את הנקודה החשובה.

<< דובר >> מכלוף מיקי זוהר (הליכוד): << דובר >>

ההכרזה של להחליט שהיא הייתה כפורשת, זה אומר שאם היא לא הגיעה להצבעה
קריטית אחר כך אז היא כבר לא הופכת להיות פורשת? זה הרי ברור.

<< דובר >> יפעת שאשא ביטון (הליכוד): << דובר >>

חברים, הייתי בבידוד עם חום ועם שפעת, אני לא זוכרת שמותר להיכנס ככה לאן
שהוא.

<< דובר >> אוסאמה סעדי (הרשימה המשותפת): << דובר >>

מיקי, אין נפקות לתאריך של הגשת הבקשה?

<< יור >> היו"ר איתן גינזבורג: << יור >>

רגע, שנייה.

<< דובר >> יפעת שאשא ביטון (הליכוד): << דובר >>

אתה אפילו לא טרחת להתקשר כדי לבדוק מה קורה. אף אחד מהסיעה לא התקשר כפי
שהוא רגיל, אז בוא, אני מבקשת ממך, בוא נשים את הדברים.

<< דובר >> מכלוף מיקי זוהר (הליכוד): << דובר >>

יפעת, אני לא יודע. אני לא ידעתי.

<< דובר >> יפעת שאשא ביטון (הליכוד): << דובר >>

יכולת לבדוק.

<< דובר >> מכלוף מיקי זוהר (הליכוד): << דובר >>

לא ידעתי מה מצבך.

<< דובר >> יפעת שאשא ביטון (הליכוד): << דובר >>

מי שדיבר איתי ידע בדיוק מה מצבי.

<< דובר >> מכלוף מיקי זוהר (הליכוד): << דובר >>

אבל דבר אחד אני כן ידעתי, שאת עמדת מול כל מסך ואמרת שאת לא חלק מהליכוד,
שאת תומכת במועמד אחר.

<< דובר >> יפעת שאשא ביטון (הליכוד): << דובר >>

בבחירות הבאות.

<< דובר >> מכלוף מיקי זוהר (הליכוד): << דובר >>

זה לא משנה.

<< דובר >> אוסנת הילה מארק (הליכוד): << דובר >>

מה זה משנה.

<< דובר >> יפעת שאשא ביטון (הליכוד): << דובר >>

זה משנה מאוד.

<< דובר >> מכלוף מיקי זוהר (הליכוד): << דובר >>

כי יכולת להתפטר כמו שכולם עשו. מה עשה עפר שלח? התפטר. מה עשתה סתיו שפיר?
התפטרה. מה עשו יתר חברי הכנסת, אלקין - -

<< דובר >> יפעת שאשא ביטון (הליכוד): << דובר >>

אני אשמח אם אוכל לדבר בלי שהוא - - -

<< דובר >> מכלוף מיקי זוהר (הליכוד): << דובר >>

- - ושיר והשכל? התפטרו.

<< יור >> היו"ר איתן גינזבורג: << יור >>

אבל את משיבה לו, יפעת.

<< דובר >> מכלוף מיקי זוהר (הליכוד): << דובר >>

כולם התפטרו. את היחידה שאומרת שאת לא צריכה להתפטר. אבל מה הטיעון שלך?

<< דובר >> יפעת שאשא ביטון (הליכוד): << דובר >>

אסביר.

<< דובר >> מכלוף מיקי זוהר (הליכוד): << דובר >>

לי יש סיעה נפרדת, אני סיעת כולנו. אבל את בעצמך אמרת - -

<< דובר >> יפעת שאשא ביטון (הליכוד): << דובר >>

אסביר.

<< דובר >> מכלוף מיקי זוהר (הליכוד): << דובר >>

- - שהייתי חלק מהליכוד, תפקדתי, הייתי מחויבת לליכוד על פי הסכם. כל
הדברים שאת אומרת הם דבר והיפוכו. את מצד אחד מנסה להצדיק את זה, מצד שני
את לא יודעת איך. אני לא מבין את זה.

<< דובר >> אוסאמה סעדי (הרשימה המשותפת): << דובר >>

מיקי, אפשר לשאול אותך שאלה?

<< דובר >> יפעת שאשא ביטון (הליכוד): << דובר >>

רגע, ברשותכם, אני חייבת לענות על זה, כי יש פה ניסיון לייצר איזושהי
מציאות שהיא לא, ואולי אם יגידו אותה יותר מפעם אחת אז זה יתקבע כמציאות.
בכנסת העשרים-ושלוש הייתי מחויבת לסיעת הליכוד בכל ההצבעות ובכל מה שהממשלה
מחליטה. ברור לכולם, כי גם הליכוד קבע את זה עוד הרבה לפני הבחירות - - -

<< דובר >> אופיר כץ (הליכוד): << דובר >>

כל מה שהממשלה מחליטה?

<< דובר >> יפעת שאשא ביטון (הליכוד): << דובר >>

רגע.

<< דובר >> אופיר כץ (הליכוד): << דובר >>

כל מה שהממשלה מחליטה?

<< יור >> היו"ר איתן גינזבורג: << יור >>

חברים, מדובר על הצבעות במליאה.

<< דובר >> אוסנת הילה מארק (הליכוד): << דובר >>

מה יש לך כל מה שהממשלה מחליטה? על מה אתם מדברים בכלל?

<< יור >> היו"ר איתן גינזבורג: << יור >>

חברים, מדברים על הצבעות במליאה, זה מה שרשום בחוק.

<< דובר >> מכלוף מיקי זוהר (הליכוד): << דובר >>

זה לא האישו, תן לה לטעון.

<< דובר >> יפעת שאשא ביטון (הליכוד): << דובר >>

אבל אתה שם לב שאי-אפשר פה להמשיך משפט אחד בלי - - -

<< דובר >> מכלוף מיקי זוהר (הליכוד): << דובר >>

תן לה לטעון. תנו לה לטעון.

<< יור >> היו"ר איתן גינזבורג: << יור >>

כן, אבל את לא עוזרת בזה, אני חייב להגיד.

<< דובר >> מכלוף מיקי זוהר (הליכוד): << דובר >>

היא אומרת שהיא הייתה בכנסת העשרים-ושלוש, ואחר כך - - -

<< יור >> היו"ר איתן גינזבורג: << יור >>

סליחה, די, עכשיו מספיק.

<< דובר >> מכלוף מיקי זוהר (הליכוד): << דובר >>

אני רוצה לתת לכם ספוילר, אנחנו עדיין בכנסת העשרים-ושלוש.

<< יור >> היו"ר איתן גינזבורג: << יור >>

מיקי, תודה.

<< דובר >> אוסנת הילה מארק (הליכוד): << דובר >>

נכון, מה יש לך, אתה כבר בעשרים-וארבע.

<< יור >> היו"ר איתן גינזבורג: << יור >>

תודה, חברים. עכשיו יפעת שאשא ביטון, ואחרי זה פותחים חברי הכנסת.

<< דובר >> יפעת שאשא ביטון (הליכוד): << דובר >>

נכתב במפורש על ידי הליכוד, אפילו לא אני, למען הסר ספק, שבבחירות לכנסת
העשרים-וארבע אין להם שום מחויבות, גם אגב אם היינו יוצאים לבחירות חוזרות.
זאת אומרת שהפוזיציה לגבי הבחירות לכנסת העשרים-וארבע ברורה לכולם, גם לי.
אני לכנסת העשרים-וארבע יכולה להתמודד עם כל מפלגה, יכולה להתמודד עם מפלגת
כולנו, יכולה להתמודד עם מפלגה אחרת שהייתי בוחרת.

<< דובר >> אופיר כץ (הליכוד): << דובר >>

אבל הודעת את זה בכנסת העשרים-ושלוש.

<< דובר >> יפעת שאשא ביטון (הליכוד): << דובר >>

רגע.

<< דובר >> אופיר כץ (הליכוד): << דובר >>

כשאת עדיין תחת התחייבות.

<< דובר >> יפעת שאשא ביטון (הליכוד): << דובר >>

שנייה. לא פרשתי בתוך הכנסת העשרים-ושלוש לאחת - - -

<< דובר >> אופיר כץ (הליכוד): << דובר >>

הודעת על זה בכנסת העשרים-ושלוש.

<< דובר >> אוסנת הילה מארק (הליכוד): << דובר >>

היינו 112 יום לפני ההתפזרות.

<< דובר >> אופיר כץ (הליכוד): << דובר >>

זאת לא הכנסת העשרים-ושלוש?

<< יור >> היו"ר איתן גינזבורג: << יור >>

חברים, תכף, תכף.

<< דובר >> אוסנת הילה מארק (הליכוד): << דובר >>

112 יום לפני ההתפזרות, למרות שלמועד אין שום חשיבות.

<< יור >> היו"ר איתן גינזבורג: << יור >>

תכף, אוסנת, רק שנייה. כן.

<< דובר >> יפעת שאשא ביטון (הליכוד): << דובר >>

בכל יום מימי הכנסת העשרים-ושלוש, לטובת החברים שאולי קצת קשה להם להבין
ולהפנים, בכל אחד מימיה של הכנסת העשרים-ושלוש היה ברור שאני לכנסת
העשרים-וארבע מתמודדת שלא בליכוד, אלא אם כן הייתי מתפקדת או מבקשת קיצור
מועד או איך שזה לא נקרא, זה לא קרה. זאת אומרת שלא הפתעתי פה אף אחד שאני
לא חלק. זה דבר אחד.

אני לא עזבתי בכנסת העשרים-ושלוש לטובת מפלגה ממפלגות הבית הקיימות, ולא
הצבעתי נגד - - -

<< דובר >> מכלוף מיקי זוהר (הליכוד): << דובר >>

אז תתפטרי.

<< יור >> היו"ר איתן גינזבורג: << יור >>

די, נו, מיקי.

<< דובר >> יפעת שאשא ביטון (הליכוד): << דובר >>

והצבעתי נגד עמדת סיעת הליכוד – מה לעשות, הדבר הזה לא קרה. לא החלפתי צד,
לא עברתי לאופוזיציה, לא קרה דבר מאלה.

<< דובר >> מכלוף מיקי זוהר (הליכוד): << דובר >>

מה זה קשור?

<< דובר >> יפעת שאשא ביטון (הליכוד): << דובר >>

אמרתי היכן אני אהיה בבחירות לכנסת העשרים-וארבע, לגיטימי, אתם לא יכולים
לחסום אותי מלהתמודד, יש לי את הזכות.

<< דובר >> מכלוף מיקי זוהר (הליכוד): << דובר >>

תתמודדי.

<< דובר >> אוסנת הילה מארק (הליכוד): << דובר >>

טוב, הבנו, מה.

<< דובר >> יפעת שאשא ביטון (הליכוד): << דובר >>

רגע, רגע.

<< דובר >> מכלוף מיקי זוהר (הליכוד): << דובר >>

אף אחד לא אומר לך שלא.

<< דובר >> יפעת שאשא ביטון (הליכוד): << דובר >>

אתם לא יכולים לשבש את הדמוקרטיה גם בעתיד.

<< דובר >> מכלוף מיקי זוהר (הליכוד): << דובר >>

למה?

<< דובר >> יפעת שאשא ביטון (הליכוד): << דובר >>

מספיק אתם משבשים אותה בהווה.

<< דובר >> מכלוף מיקי זוהר (הליכוד): << דובר >>

סך הכול רק תתפטרי, זה מה שביקשנו, כמו כולם.

<< דובר >> יפעת שאשא ביטון (הליכוד): << דובר >>

בעתיד מותר לי לעשות כרצוני.

<< דובר >> מכלוף מיקי זוהר (הליכוד): << דובר >>

תעשי מה שאת רוצה.

<< דובר >> יפעת שאשא ביטון (הליכוד): << דובר >>

לפי מה שאתם הכתבתם.

<< דובר >> מכלוף מיקי זוהר (הליכוד): << דובר >>

אף אחד לא מכתיב לך אחרת.

<< דובר >> יפעת שאשא ביטון (הליכוד): << דובר >>

שנייה, חבר הכנסת מיקי זוהר, תנוח.

<< דובר >> מכלוף מיקי זוהר (הליכוד): << דובר >>

פשוט תתפטרי.

<< דובר >> יפעת שאשא ביטון (הליכוד): << דובר >>

עכשיו אתה כל הזמן משווה את זה לאחרים, ואני אחזור ואומר, אני לא הייתי חלק
מהליכוד.

<< דובר >> מכלוף מיקי זוהר (הליכוד): << דובר >>

אה, אז - - -

<< דובר >> יפעת שאשא ביטון (הליכוד): << דובר >>

רגע.

<< דובר >> אוסנת הילה מארק (הליכוד): << דובר >>

אז למה באת לישיבות הסיעה?

<< דובר >> מכלוף מיקי זוהר (הליכוד): << דובר >>

יה אללה, קודם היא אמרה משהו אחר, אתם שמעתם, אני לא שמעתי?

<< דובר >> אוסנת הילה מארק (הליכוד): << דובר >>

כדי מה לעשות? - - - מה לעשות?

<< יור >> היו"ר איתן גינזבורג: << יור >>

מיקי, אפשרתי לך לדבר, נלחמתי על זה שלא יפריעו לך, הערתי לה, למה עכשיו
אני צריך לעשות הפוך? אני לא מבין את הדבר הזה.

<< דובר >> מכלוף מיקי זוהר (הליכוד): << דובר >>

אני מגיב.

<< יור >> היו"ר איתן גינזבורג: << יור >>

תגיד לי, את הפתיל שלך לא האריכו?

<< דובר >> יפעת שאשא ביטון (הליכוד): << דובר >>

הייתי חברת ליכוד? מיקי זוהר.

<< דובר >> מכלוף מיקי זוהר (הליכוד): << דובר >>

האריכו, האריכו.

<< יור >> היו"ר איתן גינזבורג: << יור >>

אתה אמרת שזה מיקי זוהר החדש.

<< דובר >> יפעת שאשא ביטון (הליכוד): << דובר >>

שנייה, הייתי חברת ליכוד?

<< דובר >> אוסנת הילה מארק (הליכוד): << דובר >>

היא הייתה חברת ליכוד, אבל עכשיו היא כולנו.

<< דובר >> יפעת שאשא ביטון (הליכוד): << דובר >>

חברים, הייתי חברת ליכוד? התפקדתי לליכוד?

<< דובר >> אוסנת הילה מארק (הליכוד): << דובר >>

אז למה באת לישיבות הסיעה?

<< דובר >> מכלוף מיקי זוהר (הליכוד): << דובר >>

היית חלק מסיעת הליכוד?

<< דובר >> יפעת שאשא ביטון (הליכוד): << דובר >>

הייתי חלק מהסיעה בכנסת העשרים-ושלוש - -

<< דובר >> אוסאמה סעדי (הרשימה המשותפת): << דובר >>

זאת סיעה משותפת, נוכחות.

<< דובר >> מכלוף מיקי זוהר (הליכוד): << דובר >>

עשינו מיזוג.

<< דובר >> יפעת שאשא ביטון (הליכוד): << דובר >>

- - בדיוק כמו שהייתם בשותפות עם סיעות אחרות, מה הבעיה?

<< דובר >> אוסאמה סעדי (הרשימה המשותפת): << דובר >>

זאת סיעה משותפת.

<< דובר >> מכלוף מיקי זוהר (הליכוד): << דובר >>

עשינו מיזוג.

<< דובר >> אוסאמה סעדי (הרשימה המשותפת): << דובר >>

בהסכם.

<< דובר >> מכלוף מיקי זוהר (הליכוד): << דובר >>

עשינו מיזוג סיעות.

<< דובר >> אוסאמה סעדי (הרשימה המשותפת): << דובר >>

איפה המיזוג?

<< דובר >> מכלוף מיקי זוהר (הליכוד): << דובר >>

אוסאמה, איפה?

<< דובר >> יפעת שאשא ביטון (הליכוד): << דובר >>

לא עשית שום מיזוג סיעות.

<< דובר >> אוסאמה סעדי (הרשימה המשותפת): << דובר >>

איפה?

<< דובר >> מכלוף מיקי זוהר (הליכוד): << דובר >>

עשינו מיזוג סיעות.

<< דובר >> יפעת שאשא ביטון (הליכוד): << דובר >>

לא עשינו מיזוג סיעות.

<< דובר >> אוסאמה סעדי (הרשימה המשותפת): << דובר >>

איפה המיזוג? אני רואה את ההסכם.

<< יור >> היו"ר איתן גינזבורג: << יור >>

חברים, תודה. בואו נעשה רק סדר בין ההגדרות.

<< דובר >> אוסאמה סעדי (הרשימה המשותפת): << דובר >>

זה מה שרציתי לשאול אותך, היה מיזוג?

<< דובר >> מכלוף מיקי זוהר (הליכוד): << דובר >>

היה מיזוג.

<< דובר >> אוסאמה סעדי (הרשימה המשותפת): << דובר >>

רציתי לשאול, זו השאלה שלי.

<< דובר >> יפעת שאשא ביטון (הליכוד): << דובר >>

לא היה מיזוג.

<< דובר >> אוסאמה סעדי (הרשימה המשותפת): << דובר >>

יש מיזוג?

<< דובר >> מכלוף מיקי זוהר (הליכוד): << דובר >>

ברשימה התמזגנו.

<< דובר >> יפעת שאשא ביטון (הליכוד): << דובר >>

חברים, לא היה מיזוג סיעות.

<< יור >> היו"ר איתן גינזבורג: << יור >>

רגע, חברים, אי-אפשר ככה.

<< דובר >> יפעת שאשא ביטון (הליכוד): << דובר >>

רגע, חברים, אני עוד עם שאלות.

<< יור >> היו"ר איתן גינזבורג: << יור >>

אני לא אתן לאף אחד לדבר ככה, אי-אפשר ככה.

<< דובר >> אוסאמה סעדי (הרשימה המשותפת): << דובר >>

זה כמו כל סיעה משותפת, בהסכם כתוב. זה מה שרציתי לשאול אותך, יש סיעה
משותפת או מיזוג?

<< יור >> היו"ר איתן גינזבורג: << יור >>

חברים, כולכם יודעים, יש הבדל בין מפלגה - - -

<< דובר >> יפעת שאשא ביטון (הליכוד): << דובר >>

חברים, לא היה מיזוג סיעות.

<< יור >> היו"ר איתן גינזבורג: << יור >>

יפעת, עכשיו אני מדבר.

<< דובר >> יפעת שאשא ביטון (הליכוד): << דובר >>

רגע, אבל אני מתייחסת.

<< יור >> היו"ר איתן גינזבורג: << יור >>

אבל אני מדבר. תנו גם ליושב-ראש איזו פררוגטיבה, משהו. יש הבדל בין מפלגה
לבין רשימה לבין סיעה, שלוש ישויות נפרדות. מפלגות הן שונות, יש רשימה אחת
שיכולה להיות של מפלגה אחת או של צבר מפלגות ביחד. סיעה בסופו של יום היא
אותו גוף שאנשים יבחרו מתוך הרשימה. היא הגיעה לסיעת הליכוד כי היא חלק
מסיעת הליכוד, כך זה מופיע ברשימות בוועדת הבחירות המרכזית, אבל יש בינה
לבין הליכוד הסכם בין המפלגות. אלו ההבחנות שצריכים לעשות פה.

ולכן, אל תערבבו, היית בליכוד, לא היית בליכוד, זה לא רלוונטי כרגע. אנחנו
צריכים להכריע האם הבקשה של מיקי זוהר, 112 יום, כמו שאת אומרת, אוסנת,
לפני הבחירות היא פרישה? האם היא פרשה אז? ואם כן, האם זה עומד בתנאי החוק?
ובחוק כתוב באופן ברור מהי פרישה. אוסאמה סעדי, בבקשה. רגע, סליחה, יפעת,
רוצה לסיים משפט אחרון שאתן לך לפני שחבר הכנסת ידבר?

<< דובר >> יפעת שאשא ביטון (הליכוד): << דובר >>

דיברו על מיזוג. לא היה מיזוג.

<< דובר >> מכלוף מיקי זוהר (הליכוד): << דובר >>

היה בכנסת העשרים-ואחת.

<< דובר >> יפעת שאשא ביטון (הליכוד): << דובר >>

ועובדה שחברים אחרים של כולנו התפקדו לליכוד ונרשמו כחלק - - -

<< דובר >> אוסנת הילה מארק (הליכוד): << דובר >>

נכון, היה מיזוג בכנסת העשרים-ואחת, ואנחנו החלנו את ההסכם הזה - -

<< דובר >> אוסאמה סעדי (הרשימה המשותפת): << דובר >>

אני שואל על הכנסת הזאת, לא על הכנסת העשרים-ואחת.

<< דובר >> מכלוף מיקי זוהר (הליכוד): << דובר >>

אני יודע.

<< דובר >> אוסנת הילה מארק (הליכוד): << דובר >>

- - והמשכנו אותו בכנסת העשרים-ושתיים ובכנסת העשרים-ושלוש.

<< דובר >> יפעת שאשא ביטון (הליכוד): << דובר >>

חברים, אם היה מיזוג בכנסת העשרים-ואחת לא היינו מתמודדים כסיעה נפרדת.

<< דובר >> אוסאמה סעדי (הרשימה המשותפת): << דובר >>

אבל אנחנו רוצים להבין.

<< דובר >> אוסנת הילה מארק (הליכוד): << דובר >>

ועל זה היה דיון גם בבית הדין.

<< יור >> היו"ר איתן גינזבורג: << יור >>

חברים, זה לא רלוונטי. כל השיח שמתקיים פה לא רלוונטי.

<< דובר >> אוסנת הילה מארק (הליכוד): << דובר >>

למה לא?

<< דובר >> מכלוף מיקי זוהר (הליכוד): << דובר >>

רק רציתי - - -

<< יור >> היו"ר איתן גינזבורג: << יור >>

השיח מאוד פשוט, השיח הוא האם חברת הכנסת שאשא ביטון מוכרזת כפורשת על סמך
התנהגותה או מה שזה לא יהיה לפי בקשת מיקי זוהר. כל הסיפור הפנימי שלהם לא
רלוונטי לעניין כרגע, באמת, תתעלו קצת מתוך העסק הזה.

<< דובר >> מכלוף מיקי זוהר (הליכוד): << דובר >>

פשוט עלו טענות על עניין המיזוג, אז אני רק מעדכן.

<< יור >> היו"ר איתן גינזבורג: << יור >>

אבל המיזוג לא רלוונטי.

<< דובר >> אוסנת הילה מארק (הליכוד): << דובר >>

למה? זה נכון.

<< יור >> היו"ר איתן גינזבורג: << יור >>

המיזוג לא רלוונטי, מה לעשות.

<< דובר >> אוסנת הילה מארק (הליכוד): << דובר >>

אבל תקשיב לו.

<< יור >> היו"ר איתן גינזבורג: << יור >>

את עורכת דין? את משפטנית? באמת, איך המיזוג פה קשור בתוך העסק הזה?

<< דובר >> אוסנת הילה מארק (הליכוד): << דובר >>

למה? ואתה עורך דין? מה אתה? מה זה ההתנהלות הזאת? תקשיב למה שיש לו להגיד,
ובכנסת העשרים-ואחת עשינו מיזוג.

<< יור >> היו"ר איתן גינזבורג: << יור >>

זה לא רלוונטי.

<< דובר >> אוסאמה סעדי (הרשימה המשותפת): << דובר >>

היא לא בכנסת - - -

<< דובר >> אוסנת הילה מארק (הליכוד): << דובר >>

רגע, מה לא רלוונטי?

<< דובר >> אוסאמה סעדי (הרשימה המשותפת): << דובר >>

אבל זאת כנסת עשרים-ואחת - - -

<< דובר >> מכלוף מיקי זוהר (הליכוד): << דובר >>

אני מבקש לדבר.

<< דובר >> אוסנת הילה מארק (הליכוד): << דובר >>

מה לא רלוונטי?

<< דובר >> יפעת שאשא ביטון (הליכוד): << דובר >>

אם היה מיזוג בכנסת העשרים-ואחת לא היינו מפלגה בכנסת העשרים-ושלוש.

<< דובר >> אוסנת הילה מארק (הליכוד): << דובר >>

ההסכם הזה ממשיך לכנסת העשרים-ושתיים, מה לא רלוונטי?

<< דובר >> יפעת שאשא ביטון (הליכוד): << דובר >>

חברים, יש פה חוסר הבנה בסיסי.

<< דובר >> אוסנת הילה מארק (הליכוד): << דובר >>

לא רלוונטי.

<< יור >> היו"ר איתן גינזבורג: << יור >>

חבר הכנסת אוסאמה סעדי, בבקשה.

<< דובר >> מכלוף מיקי זוהר (הליכוד): << דובר >>

אני יכול להגיד משפט אחד?

<< יור >> היו"ר איתן גינזבורג: << יור >>

לא, סיימת את המשפטים שלך.

<< דובר >> מכלוף מיקי זוהר (הליכוד): << דובר >>

רק משפט, אדוני היושב-ראש.

<< יור >> היו"ר איתן גינזבורג: << יור >>

די, לא, עכשיו אוסאמה סעדי.

<< דובר >> מכלוף מיקי זוהר (הליכוד): << דובר >>

הוא שאל אותי שאלה.

<< יור >> היו"ר איתן גינזבורג: << יור >>

בסדר, הוא ישאל עכשיו.

<< דובר >> מכלוף מיקי זוהר (הליכוד): << דובר >>

אתה רוצה שאני אענה לך?

<< דובר >> אוסאמה סעדי (הרשימה המשותפת): << דובר >>

תענה, כן.

<< דובר >> מכלוף מיקי זוהר (הליכוד): << דובר >>

הוא ביקש שאני אענה לו, אפשר?

<< יור >> היו"ר איתן גינזבורג: << יור >>

אף אחד לא שמע את השאלה. מה השאלה? לא שמעתי.

<< דובר >> אוסאמה סעדי (הרשימה המשותפת): << דובר >>

שאלתי, בהסכם כתוב שהיא מתחייבת שלא לפרוש מהסיעה המשותפת.

<< דובר >> ארבל אסטרחן: << דובר >>

כן.

<< דובר >> אוסאמה סעדי (הרשימה המשותפת): << דובר >>

כתוב כאן "סיעה משותפת" בין שתי מפלגות. גם כולנו, גם הליכוד, וקראו לזה
סיעה משותפת, כמו שאמרת שגם אצלנו בסיעה המשותפת, ברשימה המשותפת יש ארבע
מפלגות.

<< יור >> היו"ר איתן גינזבורג: << יור >>

נכון.

<< דובר >> אוסאמה סעדי (הרשימה המשותפת): << דובר >>

אמרת שהיה מיזוג.

<< דובר >> ארבל אסטרחן: << דובר >>

לא היה מיזוג.

<< יור >> היו"ר איתן גינזבורג: << יור >>

לא היה מיזוג.

<< דובר >> אוסאמה סעדי (הרשימה המשותפת): << דובר >>

אם היה מיזוג לפי דעתי זה משפיע. אם היה מיזוג בכנסת העשרים-ושלוש.

<< דובר >> מכלוף מיקי זוהר (הליכוד): << דובר >>

אענה. רציתם שאענה.

<< דובר >> אוסאמה סעדי (הרשימה המשותפת): << דובר >>

מיקי, בכנסת העשרים-ושלוש יש מיזוג?

<< דובר >> מכלוף מיקי זוהר (הליכוד): << דובר >>

לא, בעשרים-ושלוש לא היה צריך, כי הפכנו להיות רשימה אחת, קרו עוד דברים
מאז.

<< דובר >> אוסאמה סעדי (הרשימה המשותפת): << דובר >>

אבל זאת לא רשימה אחת.

<< דובר >> מכלוף מיקי זוהר (הליכוד): << דובר >>

אז תנו לי להגיב.

<< דובר >> אוסאמה סעדי (הרשימה המשותפת): << דובר >>

בבקשה, תענה לה.

<< דובר >> יפעת שאשא ביטון (הליכוד): << דובר >>

לא קרה שום דבר, אל תטעה אותם. לא קרה שום דבר.

<< דובר >> אוסנת הילה מארק (הליכוד): << דובר >>

ודאי שקרה.

<< יור >> היו"ר איתן גינזבורג: << יור >>

בבקשה, מיקי, שאלו אותך שאלה, תענה.

<< דובר >> מכלוף מיקי זוהר (הליכוד): << דובר >>

בכנסת העשרים-ואחת היה מיזוג. לאחר מכן כבר לא היה צורך במיזוג משום שהגשנו
רשימת חברים שהיא רשימה אחת שנחשבת כסיעה אחת.

<< דובר >> אוסנת הילה מארק (הליכוד): << דובר >>

בדיוק.

<< דובר >> מכלוף מיקי זוהר (הליכוד): << דובר >>

לא הגשנו את זה כסיעות נפרדות אלא כסיעה אחת, ואפילו חיזקנו את זה בהסכם
שאומר שהסיעות הללו הופכות להיות סיעה משותפת שעובדת ביחד בכנסת, ומגבילה
את חברת הכנסת יפעת שאשא ביטון מהיכולת לפרוש ממנה או להתפצל ממנה. למה
הכנסנו את הסעיף הזה? כי רצינו למנוע מצב בו נהיה פה בישיבה ויגידו שזה
בסדר שהיא פרשה, וזה בסדר שהיא עזבה, ולא רצינו להגיע לסיטואציה הזאת.
עכשיו, מה אתם אומרים לי? ההסכם הזה לא רלוונטי. אנחנו עדיין בתוך הכנסת
העשרים-ושלוש, אבל כבר מותר לה להכריז מראש לכנסת העשרים-וארבע מבלי
להתפטר. אז אני אומר, סתיו שפיר, גדי יברקן, עפר שלח, מיכל שיר, שרן השכל,
זאב אלקין, למה התפטרתם? יכולתם להכריז על מישהו אחר.

<< דובר >> יפעת שאשא ביטון (הליכוד): << דובר >>

זה לא אותו מקרה.

<< דובר >> מכלוף מיקי זוהר (הליכוד): << דובר >>

זכותכם הייתה להכריז על מישהו אחר, לפי מה שטוענת חברת הכנסת יפעת שאשא
ביטון, להישאר בכנסת ולהגיד: רגע, אנחנו רק מבהירים, ההכרזה שלנו היא לא
לכנסת העשרים-ושלוש, היא לכנסת העשרים-וארבע, וזה נראה לכם סביר?

<< יור >> היו"ר איתן גינזבורג: << יור >>

אגב, על סמך הייעוץ המשפטי של הכנסת, כן. אוסנת מארק, בבקשה.

<< דובר >> יפעת שאשא ביטון (הליכוד): << דובר >>

אני מבקשת להבהיר.

<< יור >> היו"ר איתן גינזבורג: << יור >>

לא, די, רגע.

<< דובר >> יפעת שאשא ביטון (הליכוד): << דובר >>

לא, כבוד היושב-ראש, יש פה - - -

<< יור >> היו"ר איתן גינזבורג: << יור >>

אבל אי-אפשר ככה, שמענו את שני הצדדים, עכשיו זכות חברי הכנסת לשאול שאלות.

<< דובר >> יפעת שאשא ביטון (הליכוד): << דובר >>

אבל אני חייבת להגיב כי זה לא נכון.

<< יור >> היו"ר איתן גינזבורג: << יור >>

אי-אפשר אחרי כל טיעון, יפנו אלייך שאלות ותעני להם.

<< דובר >> יפעת שאשא ביטון (הליכוד): << דובר >>

אבל הוא דיבר על מיזוג וזה לא נכון, כבוד היושב-ראש, עומדת גם היועצת
המשפטית ואומרת.

<< יור >> היו"ר איתן גינזבורג: << יור >>

הבנו את זה. אבל אמרת את זה, יפעת, כי לא היה מיזוג.

<< דובר >> יפעת שאשא ביטון (הליכוד): << דובר >>

אבל הדברים חוזרים על עצמם כאילו יש איזשהו משהו שאתם לא יודעים.

<< דובר >> חמד עמאר (ישראל ביתנו): << דובר >>

איתן, אני יכול לשאול שאלה?

<< דובר >> יפעת שאשא ביטון (הליכוד): << דובר >>

ולא אני הכרזתי, אתם הכרזתם על זה, אז לא היה מיזוג. היה לכם מיזוג עם חברת
הכנסת פלוסקוב, אלי כהן, וחבר הכנסת משה כחלון.

<< יור >> היו"ר איתן גינזבורג: << יור >>

די, יפעת.

<< דובר >> יפעת שאשא ביטון (הליכוד): << דובר >>

ואתה צריך להגיד את האמת, אתה יודע, זאת אופציה לפעמים.

<< דובר >> אוסאמה סעדי (הרשימה המשותפת): << דובר >>

עכשיו זה הזמן לשאלות? זה דיבור עכשיו?

<< דובר >> מכלוף מיקי זוהר (הליכוד): << דובר >>

היה מיזוג עם כולנו.

<< יור >> היו"ר איתן גינזבורג: << יור >>

יפעת ומיקי.

<< דובר >> מכלוף מיקי זוהר (הליכוד): << דובר >>

לא היה מיזוג עם כולנו?

<< דובר >> יפעת שאשא ביטון (הליכוד): << דובר >>

לא, אתם הודעתם. אז מה המשמעות של המסמך הזה שלכם?

<< יור >> היו"ר איתן גינזבורג: << יור >>

מיקי, די.

<< דובר >> מכלוף מיקי זוהר (הליכוד): << דובר >>

- - - סיעת כולנו?

<< דובר >> יפעת שאשא ביטון (הליכוד): << דובר >>

מה המשמעות של המסמך הזה שלכם?

<< יור >> היו"ר איתן גינזבורג: << יור >>

יפעת, די.

<< דובר >> מכלוף מיקי זוהר (הליכוד): << דובר >>

את התפצלת - - - לא?

<< דובר >> יפעת שאשא ביטון (הליכוד): << דובר >>

ממש לא, אתה טועה, זה שלכם מ-2019.

<< יור >> היו"ר איתן גינזבורג: << יור >>

אוסנת, בבקשה.

<< דובר >> אוסנת הילה מארק (הליכוד): << דובר >>

אני, אדוני היושב-ראש, מבקשת לחלק את דבריי לשניים.

<< דובר >> אוסאמה סעדי (הרשימה המשותפת): << דובר >>

זה שאלות או דברים? כי לא דיברתי, רק שאלתי.

<< דובר >> אוסנת הילה מארק (הליכוד): << דובר >>

אחד, יש פה דיון ברמה המשפטית שלו, אבל יש פה דיון לא פחות חשוב ברמה
המוסרית שלו. ברמה המשפטית אני כן רוצה לנגוע בכמה נקודות.

<< יור >> היו"ר איתן גינזבורג: << יור >>

אוסנת, רק שנייה אחת אני עוצר אותך. זאת אמירה או שיש לך איזו שאלת הבהרה?

<< דובר >> אוסנת הילה מארק (הליכוד): << דובר >>

על מה הבהרה?

<< יור >> היו"ר איתן גינזבורג: << יור >>

אני שואל. אני נותן לך את רשות הדיבור, אני לא מונע ממך. מכיוון שסעדי ביקש
שאלת הבהרה למיקי זוהר, הוא רוצה להמשיך.

<< דובר >> אוסנת הילה מארק (הליכוד): << דובר >>

אה, בבקשה, שידבר.

<< יור >> היו"ר איתן גינזבורג: << יור >>

אני רוצה לדעת, האם יש עוד מישהו שיש לו שאלת הבהרה למי מהצדדים?

<< דובר >> אוסנת הילה מארק (הליכוד): << דובר >>

לא, אני רוצה לדבר.

<< יור >> היו"ר איתן גינזבורג: << יור >>

זה מה שאני רוצה לשאול את חברי הכנסת.

<< דובר >> אופיר כץ (הליכוד): << דובר >>

כן, יש לי.

<< יור >> היו"ר איתן גינזבורג: << יור >>

שאלת הבהרה, לא נקיטת עמדה. בבקשה, אופיר, ואת מי אתה רוצה לשאול.

<< דובר >> אופיר כץ (הליכוד): << דובר >>

אני אחכה.

<< יור >> היו"ר איתן גינזבורג: << יור >>

יש עוד מישהו שרוצה לשאול שאלת הבהרה? חמד עמאר, את מי?

<< דובר >> חמד עמאר (ישראל ביתנו): << דובר >>

אני רוצה לשאול שאלה את מיקי זוהר, ושאשא שאלה את זה. בהנחה שהיה פריימריז
בליכוד, האם שאשא ביטון יכלה להתמודד?

<< דובר >> אוסנת הילה מארק (הליכוד): << דובר >>

בוודאי.

<< דובר >> חמד עמאר (ישראל ביתנו): << דובר >>

בגלל שהיא לא התפקדה לליכוד כמו שעשתה טלי ועשה אלי.

<< דובר >> אופיר כץ (הליכוד): << דובר >>

זו הייתה בחירה שלה.

<< דובר >> אוסנת הילה מארק (הליכוד): << דובר >>

בוודאי שכן, זאת בחירה שלה.

<< דובר >> אופיר כץ (הליכוד): << דובר >>

זאת הייתה בחירה שלה אם היא הייתה מתפקדת.

<< דובר >> מכלוף מיקי זוהר (הליכוד): << דובר >>

התשובה לכך - - -

<< יור >> היו"ר איתן גינזבורג: << יור >>

השאלה מופנית - - -

<< דובר >> אוסנת הילה מארק (הליכוד): << דובר >>

אם היא הייתה מתפקדת. - - -

<< יור >> היו"ר איתן גינזבורג: << יור >>

חברי הכנסת, השאלה מופנית למיקי זוהר, ורק מיקי זוהר יענה על הדבר הזה.

<< דובר >> אוסנת הילה מארק (הליכוד): << דובר >>

התפקדות וקיצור פז"ם.

<< דובר >> חמד עמאר (ישראל ביתנו): << דובר >>

האם שאשא ביטון יכלה להתמודד בפריימריז של הליכוד במצב הנוכחי לכנסת
העשרים-וארבע או לא?

<< דובר >> מכלוף מיקי זוהר (הליכוד): << דובר >>

התשובה פשוטה, חבר הכנסת חמד עמאר.

<< דובר >> אוסנת הילה מארק (הליכוד): << דובר >>

כן.

<< דובר >> מכלוף מיקי זוהר (הליכוד): << דובר >>

זה לא משנה.

<< דובר >> אוסנת הילה מארק (הליכוד): << דובר >>

גם כן. למה לא?

<< דובר >> מכלוף מיקי זוהר (הליכוד): << דובר >>

עניתי.

<< דובר >> אופיר כץ (הליכוד): << דובר >>

כן, - - - להתפקד.

<< דובר >> חמד עמאר (ישראל ביתנו): << דובר >>

מה משנה?

<< יור >> היו"ר איתן גינזבורג: << יור >>

חמד, גם זאת תשובה.

<< דובר >> מכלוף מיקי זוהר (הליכוד): << דובר >>

אני רוצה להגיד למה זה לא משנה.

<< דובר >> יפעת שאשא ביטון (הליכוד): << דובר >>

זה לא נכון.

<< דובר >> אופיר כץ (הליכוד): << דובר >>

אבל אם זה היה - - - היא יכלה.

<< דובר >> יפעת שאשא ביטון (הליכוד): << דובר >>

זה לא ייאמן.

<< דובר >> מכלוף מיקי זוהר (הליכוד): << דובר >>

אני אסביר למה, אני לא סתם אומר את זה מהפה אל החוץ, זה גם עם הסבר. כי אם
יפעת שאשא ביטון בכל מקרה אחרי שהיא חתמה איתנו על הסכם שהיא לא יכולה
לפרוש בכנסת העשרים-ושלוש - - -

<< דובר >> יפעת שאשא ביטון (הליכוד): << דובר >>

לא פרשתי.

<< דובר >> מכלוף מיקי זוהר (הליכוד): << דובר >>

אנחנו מדברים על הכנסת העשרים-ושלוש.

<< דובר >> מיכל קוטלר-וונש (כחול לבן): << דובר >>

אדוני היושב-ראש, זה כן משנה, והייעוץ המשפטי צריך לענות.

<< יור >> היו"ר איתן גינזבורג: << יור >>

רגע, רגע, מיכל, שנייה, תכף תשאלי שאלה. בבקשה, מיקי.

<< דובר >> מכלוף מיקי זוהר (הליכוד): << דובר >>

ברגע שחתמנו איתה על הסכם שבכנסת העשרים-ושלוש, הכנסת הנוכחית שאנחנו כולנו
מכהנים בה, אסור לה לפרוש או להתפצל. זה אומר שאסור לה לפרוש או להתפצל,
ואין זה משנה אם היא יכולה להתמודד בפריימריז או לא. לשאלתך הספציפית, אם
חברת הכנסת יפעת שאשא ביטון הייתה מעוניינת באיזשהו שלב להתמודד בליכוד
היינו מאפשרים את זה. אתה יודע למה? כי היו גם ימים טובים עם חברת הכנסת
יפעת שאשא ביטון, היא הייתה יושבת-ראש ועדת קורונה כי ראש הממשלה רצה למנות
אותה לתפקיד, אחר כך קרה מה שקרה, היא החליטה לפעול נגד הממשלה, זו כבר
הייתה החלטה סובייקטיבית שלה - -

<< דובר >> מיכל קוטלר-וונש (כחול לבן): << דובר >>

זאת העבודה שלה, לפקח על הממשלה.

<< דובר >> מכלוף מיקי זוהר (הליכוד): << דובר >>

- - שכבר כל הסיפור הזה כבר נידון הרבה פעמים. אבל זה לא האישו, למרות שהיא
כן יכלה, זה לא האישו. האישו הוא אחר. אם יש הסכם שבכנסת העשרים-ושלוש היא
לא יכולה להתפצל והיא לא יכולה לפרוש, אבל בכל זאת היא מתפצלת, פורשת,
מחליטה במועד אחר - - -

<< דובר >> יפעת שאשא ביטון (הליכוד): << דובר >>

חברים, אני לא התפצלתי ולא פרשתי.

<< יור >> היו"ר איתן גינזבורג: << יור >>

יפעת, יפעת.

<< דובר >> מכלוף מיקי זוהר (הליכוד): << דובר >>

בניגוד לשאר חברי כנסת שהתפטרו.

<< דובר >> יפעת שאשא ביטון (הליכוד): << דובר >>

אבל תקשיב לי.

<< יור >> היו"ר איתן גינזבורג: << יור >>

אבל זו עמדתו. הוא הגיש בקשה, וזו עמדתו.

<< דובר >> יפעת שאשא ביטון (הליכוד): << דובר >>

רגע, אז אני אצא? אתם רוצים לנהל את הדיון ושאני אצא החוצה?

<< דובר >> מכלוף מיקי זוהר (הליכוד): << דובר >>

התפטרו כי הם הלכו עם מישהו אחר ולא רצו להיות חלק.

<< יור >> היו"ר איתן גינזבורג: << יור >>

מה זה קשור בכלל?

<< דובר >> יפעת שאשא ביטון (הליכוד): << דובר >>

כי אני רוצה להגיב.

<< יור >> היו"ר איתן גינזבורג: << יור >>

אבל את אמרת את זה, וזאת עמדתו.

<< דובר >> יפעת שאשא ביטון (הליכוד): << דובר >>

אז מה, גם הוא אמר את זה שמונה פעמים.

<< דובר >> מכלוף מיקי זוהר (הליכוד): << דובר >>

היא היחידה שחושבת שיש לה דין אחר - -

<< יור >> היו"ר איתן גינזבורג: << יור >>

אבל פנו אליו בשאלה, יפעת.

<< דובר >> מכלוף מיקי זוהר (הליכוד): << דובר >>

- - שהיא לא צריכה להתפטר. זה לא סביר, כי היום זה הליכוד, מחר זה ישראל
ביתנו, מחר זה יש עתיד, מחר זה יהיה המשותפת.

<< דובר >> יפעת שאשא ביטון (הליכוד): << דובר >>

אז אני רק רוצה לשאול.

<< דובר >> מכלוף מיקי זוהר (הליכוד): << דובר >>

אגב, אם אתה שואל אותי, הסכנה הכי גדולה במשותפת.

<< יור >> היו"ר איתן גינזבורג: << יור >>

תודה.

<< דובר >> יפעת שאשא ביטון (הליכוד): << דובר >>

חבר הכנסת מיקי זוהר, אני רק רוצה לשאול מה המשמעות של המסמך של בית הדין
העליון של הליכוד שקובע במפורש – רגע, חברים, זה לשאלה שלכם – זה בית הדין
העליון של הליכוד שקבע במפורש שבכנסת העשרים-וארבע אין לו שום מחויבות
אליי. הם קבעו את זה. זה שהוא אומר שאני יכולתי להגיע ולהתמודד - - -

<< דובר >> אוסנת הילה מארק (הליכוד): << דובר >>

הם קבעו – זה לא נכון, אבל בסדר – את סתם מטעה פה את האנשים מהסיבה היחידה
שהייתה עתירה, תספרי את הכול.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

מיכל קוטלר. ששש. סליחה.

<< דובר >> יפעת שאשא ביטון (הליכוד): << דובר >>

- - - זה בבית הדין.

<< דובר >> אוסנת הילה מארק (הליכוד): << דובר >>

אבל בואי תספרי את הכול למה הגענו לסיטואציה הזו.

<< יור >> היו"ר איתן גינזבורג: << יור >>

סליחה, מיכל קוטלר, רצית שאלה.

<< דובר >> יפעת שאשא ביטון (הליכוד): << דובר >>

רק למען הסר ספק, זה מה-19 בדצמבר 2019, זה בבחירות הקודמות.

<< דובר >> מיכל קוטלר-וונש (כחול לבן): << דובר >>

השאלה היחידה היא אם נוכל לקבל את ההתייחסות של הייעוץ המשפטי כיוון שעולים
פה דברים כאילו שלא הייתה התייחסות אליהם בחוות דעת משפטית, ואני חושבת שיש
לזה תשובות משפטיות שחוות הדעת מעלה במקום שנדבר רק מהפוזיציה.

<< דובר >> יפעת שאשא ביטון (הליכוד): << דובר >>

כן, כמו הנושא של המיזוג.

<< יור >> היו"ר איתן גינזבורג: << יור >>

עוד מישהו? אוסנת, בבקשה. אנחנו פותחים דיון, אז מי שרוצה להירשם לדיון
שיירשם.

<< דובר >> אוסנת הילה מארק (הליכוד): << דובר >>

אז כפי שאמרתי, אני חושבת שהדיון הזה צריך להתחלק לשניים, אחד ברמה
המשפטית, ואחד גם ברמה המוסרית שלו. בסוף בסוף אנחנו חברי כנסת שמייצגים
ציבור, והציבור פה רוצה לדעת שכשהוא שולח לכנסת מישהו הוא לא עושה עליו
סיבוב.

תראו, ברמה המשפטית, וקראתי בעיון את חוות הדעת של עורכת הדין ארבל, ואני
חושבת שחברת הכנסת יפעת שאשא עונה לכל הקריטריונים של הפרישה מהסיבה
היחידה, קודם כול היא עשתה שימוש בכלים פרלמנטריים בכנסת, פשוט לא הגיעה
להצבעה, והממשלה התפזרה. היה סיכוי למנוע את ההתפזרות הזו, יכול להיות שאם
היא הייתה מגיעה לא היינו נמצאים בסיטואציה של פיזור. ובטח ובטח היא קיבלה
תמורה, התמורה פה היא השריון שלה במפלגה אחרת.

היא עשתה גם מעשים שמחלישים את הסיעה, אותה הסיעה ששלחה אותה לכנסת. וגם
במה שחברת הכנסת שאשא מדברת אני מרגישה כאילו באתי עכשיו לאיזה בית ספר,
ועכשיו אני צריכה להסביר למורה שלי למה אני לא באתי להצביע באותו יום, כי
היה לי חום. כבר ראינו אנשים עם אינפוזיה שמגיעים לפה להצביע בכנסת אם זה
חשוב להם, רם שפע גם היה בבידוד וגם הוא הגיע להצביע כשהיה חשוב לו.

תראו, ב-14 באוקטובר חברת הכנסת שאשא אומרת שהיא תמיד הצביעה רק עם הליכוד,
והיא אף פעם לא ערערה את מעמדו, וכו' וכו'. ואז אנחנו רואים שב-14
באוקטובר, כבר כנראה אז התחלנו את הסדקים, חברת הכנסת שאשא כותבת ככה
בקבוצה שלנו של סיעת הליכוד: אני נמצאת היום בכנסת אך לא אגיע להצבעות מתוך
מחאה עד אשר תבוטל הגבלת התנועה הבסיסית, וכו' וכו' וכו'. רק יפעת שאשא
ביטון שכחה, וזה ווטסאפ שנכתב בתוך סיעת הליכוד כבר ב-14 באוקטובר. יפעת
שאשא ביטון כנראה כבר אז תכננה את הפרישה שלה מתוך הסיעה, ופעלה באופן
שיטתי בתוך הסיעה כאשר כבר יש לה כנראה אלטרנטיבה אחרת, והיא בחרה את
האלטרנטיבה שלה.

<< יור >> היו"ר איתן גינזבורג: << יור >>

אוסנת, אם אני זוכר נכון, גם השר אמסלם כשהיה יושב-ראש ועדת הפנים - -

<< דובר >> יפעת שאשא ביטון (הליכוד): << דובר >>

וגם השר ביטון.

<< יור >> היו"ר איתן גינזבורג: << יור >>

- - החרים הצבעות של הליכוד במשך שלושה חודשים בערך.

<< דובר >> אוסנת הילה מארק (הליכוד): << דובר >>

עזוב, עזוב, אנחנו לא בשר אמסלם, אנחנו עכשיו נמצאים ביפעת שאשא ביטון.

<< יור >> היו"ר איתן גינזבורג: << יור >>

אני שואל.

<< דובר >> יפעת שאשא ביטון (הליכוד): << דובר >>

גם חבר הכנסת ביטון.

<< דובר >> אוסנת הילה מארק (הליכוד): << דובר >>

ויפעת שאשא החליטה - - -

<< דובר >> מכלוף מיקי זוהר (הליכוד): << דובר >>

שיהיה ברור, אמסלם לא אמר שהוא תומך ברשימה אחרת.

<< דובר >> אוסנת הילה מארק (הליכוד): << דובר >>

ממש לא. אתה יכול - - -

<< יור >> היו"ר איתן גינזבורג: << יור >>

לא, אבל הוא אמר שהוא לא תומך, והוא לא בא להצביע בממשלה ועם הכנסת.

<< דובר >> מכלוף מיקי זוהר (הליכוד): << דובר >>

רק משפט אחד.

<< יור >> היו"ר איתן גינזבורג: << יור >>

אני שואל, כי היא אמרה כאילו שהיא הודיעה - - -

<< דובר >> מכלוף מיקי זוהר (הליכוד): << דובר >>

אני רוצה גם שכל החברים ישמעו. אם רוצים להביא מה שנקרא ראיה תומכת אחת
שהתנהלות של חבר הכנסת היא התנהלות פורשת, הראיה התומכת היחידה היא העמדה
שלו הפומבית שהוא אומר שהוא נגד הסיעה שהוא חלק ממנה.

<< דובר >> אוסנת הילה מארק (הליכוד): << דובר >>

הנה.

<< דובר >> מכלוף מיקי זוהר (הליכוד): << דובר >>

רגע. את יודעת מה, נניח שאנחנו לוקחים את כל ההתנהלות של יפעת שאשא ביטון
לאורך כל הקדנציה ובוחנים אותה כפי שהיא, יכול להיות שחסר לנו הגרוש ללירה,
לבוא ולהגיד, כן, היא מתנהלת כפורשת. היא יכולה להגיד: פעם הייתי חולה, פעם
לא הרגשתי טוב, פעם חשבתי אידאולוגית שזה לא נכון, ואז יכול להיות שהטענות
שלה יעבדו.

<< דובר >> יפעת שאשא ביטון (הליכוד): << דובר >>

חברים, בתקופת הקורונה יש פה כללים מאוד מאוד ברורים. אני יודעת שאתם לא
אוהבים לכבד אותם, אבל יש כאן כללים ברורים.

<< דובר >> אוסנת הילה מארק (הליכוד): << דובר >>

למה? את אומרת שאפשר את הכול לפתוח.

<< דובר >> מכלוף מיקי זוהר (הליכוד): << דובר >>

רגע, חברים, אני רוצה שתתייחסו לזה ברצינות.

<< דובר >> יפעת שאשא ביטון (הליכוד): << דובר >>

בהחלט אפשר. בזהירות אפשר.

<< דובר >> מכלוף מיקי זוהר (הליכוד): << דובר >>

מהרגע שהיא אמרה פעם אחת בפומבי - -

<< דובר >> אוסנת הילה מארק (הליכוד): << דובר >>

בטח בזהירות.

<< דובר >> יפעת שאשא ביטון (הליכוד): << דובר >>

אבל עדיין לא לבוא חולים.

<< דובר >> מכלוף מיקי זוהר (הליכוד): << דובר >>

- - מול מסך טלוויזיה: אני לא חלק, אני מצביעה, אני הולכת לרוץ ברשימה אחרת
– כל החששות וכל הטענות שלנו באותו רגע מתממשות, שצדקנו, שכן, שהיא התנהלה
כח"כית פורשת לאורך כל הדרך. אם היא לא הייתה אומרת את האמירה הזאת, ונשארת
בליכוד ולא עוזבת, ומחכה שיוכרזו בחירות, יכול להיות שהטענות שלנו היו
ברות, מה שנקרא, הצורך להוכיח אותן. אבל חברת הכנסת יפעת שאשא ביטון
בהחלטתה להודיע שהיא הולכת עם רשימה אחרת שהיא לא הליכוד הוכיחה שהטענות
שלנו לגבי הפרישה שלה מוצדקות.

<< דובר >> יפעת שאשא ביטון (הליכוד): << דובר >>

אז זה אומר שאתם פרשתם ממני כבר מ-2019. אז זה אומר שאתם החלטתם על פרישה
ממני ב-2019. זאת אומרת שיכולתי לעשות מה שרציתי.

<< דובר >> אוסנת הילה מארק (הליכוד): << דובר >>

מה שאני מבקשת פה לחדד זה שיפעת כבר ב-14 באוקטובר התחילה לתכנן את הפרישה
שלה מתוך הליכוד, וזאת לא פעם ראשונה.

<< דובר >> יפעת שאשא ביטון (הליכוד): << דובר >>

הם מפרשים אותי?

<< דובר >> אוסנת הילה מארק (הליכוד): << דובר >>

וזאת לא פעם ראשונה שהיא נעלמה לנו מהצבעות. אני גם הזמנתי עכשיו ממזכירות
הכנסת את כל הפילוג של כמה פעמים היא הצביעה, איך היא הצביעה, כמה היא
הצביעה, תכף נקבל את זה.

תראו, בסוף בסוף הרי אם יפעת שאשא ביטון אומרת שהיא לא רוצה להיות עם
הליכוד ולא מתאים לה להישאר בליכוד והיא רוצה ללכת עם גדעון סער, אז למה
להחזיק את זה כל כך חזק? יש אנשים שהחליטו ללכת למקומות אחרים, אהלן וסהלן,
כל אחד בוחר את הדרך שלו. יפעת מחזיקה את זה פה רק בגלל דבר אחד כנראה,
בגלל המשכורת שלה.

<< דובר >> יפעת שאשא ביטון (הליכוד): << דובר >>

זה לא נכון.

<< דובר >> אוסאמה סעדי (הרשימה המשותפת): << דובר >>

- - -

<< דובר >> יפעת שאשא ביטון (הליכוד): << דובר >>

- - - עובר לכולנו. הם לא מקבלים כלום.

<< דובר >> אוסנת הילה מארק (הליכוד): << דובר >>

אז את זה את צריכה לספר לציבור. בואי תגידי לציבור למה את צריכה להמשיך
להישאר בסיעת הליכוד, ולבוא ולהגיד למצביעים שלנו שהכניסו אותך לתוך הכנסת
למה את צריכה להמשיך להישאר בתוך סיעת הליכוד.

<< דובר >> אוסאמה סעדי (הרשימה המשותפת): << דובר >>

- - -

<< דובר >> יפעת שאשא ביטון (הליכוד): << דובר >>

זה לא קשור אליהם, זה הולך לכולנו.

<< דובר >> אוסנת הילה מארק (הליכוד): << דובר >>

תראו, בסוף יש למפלגת כולנו, או אני לא יודעת כמה, יש חובות של 3.5 מיליון
שקל. ככה אני מבינה, אני לא יודעת.

<< דובר >> יפעת שאשא ביטון (הליכוד): << דובר >>

אל תדאגי לנו, אנחנו נסתדר.

<< דובר >> אוסנת הילה מארק (הליכוד): << דובר >>

ככה אני מבינה. עכשיו תתארו לעצמכם - - -

<< דובר >> קרן ברק (הליכוד): << דובר >>

הנסיכויות ישלמו.

<< דובר >> אוסנת הילה מארק (הליכוד): << דובר >>

תתארו לעצמכם שמישהו מאיתנו היה לו 3.5 מיליון שקל חוב, הוא היה קם וזורק
את זה? אז זה מה שיפעת עושה עכשיו לציבור. היא אפילו לא באה ונותנת לו דין
וחשבון מה היא הולכת לעשות עם ה-3.5 מיליון שקל האלה.

<< דובר >> יפעת שאשא ביטון (הליכוד): << דובר >>

ואם הייתי מתפטרת זה היה פותר את זה? את מטעה את הציבור.

<< דובר >> אוסנת הילה מארק (הליכוד): << דובר >>

את רואה את טובת הציבור?

<< דובר >> יפעת שאשא ביטון (הליכוד): << דובר >>

תקשיבי, את מטעה את הציבור.

<< דובר >> אוסנת הילה מארק (הליכוד): << דובר >>

את רואה את טובת הציבור.

<< דובר >> יפעת שאשא ביטון (הליכוד): << דובר >>

נו, את רגילה לשקר, אז זה לא שונה.

<< דובר >> אוסנת הילה מארק (הליכוד): << דובר >>

תבינו שבסוף בסוף יפעת צריכה לבוא ביושרה כלפי המצביעים שלה, ששלחו אותה פה
לכנסת, שזה הליכוד – הרי מה הייתם שווים מפלגת כולנו? כלום, אפס. היה אחוז
החסימה. הרי למה הצטרפתם בכלל?

<< דובר >> יפעת שאשא ביטון (הליכוד): << דובר >>

תקשיב, אני בשוק מהשיח. אנחנו בשיח בכנסת, מדברים איתי על מוסר - -

<< דובר >> אוסנת הילה מארק (הליכוד): << דובר >>

הרי למה הצטרפתם בכלל? למה בכלל הצטרפתם?

<< דובר >> יפעת שאשא ביטון (הליכוד): << דובר >>

- - ותראה את השפה הנמוכה.

<< דובר >> אוסנת הילה מארק (הליכוד): << דובר >>

אם הייתם מצטרפים – את ישבת בכלל על המקומות המשוריינים שלנו.

<< יור >> היו"ר איתן גינזבורג: << יור >>

יפעת, לא מפריעים לה עכשיו.

<< דובר >> אוסנת הילה מארק (הליכוד): << דובר >>

בגללך חלק מאיתנו נשאר בכלל בחוץ, על מה את מדברת בכלל? אז היום לא רק
שגנבת פעם אחת את דעתם של מצביעי הליכוד, היום את רוצה לגנוב גם עוד פעם את
דעתם ולהגיד: אני בתוך הליכוד, אבל אני רוצה להיות עם גדעון סער. לפחות
תהיה עם קצת יושרה ותבואי ותגידי: אני רוצה, אני הולכת לגדעון סער - -

<< יור >> היו"ר איתן גינזבורג: << יור >>

תודה.

<< דובר >> אוסנת הילה מארק (הליכוד): << דובר >>

- - אבל הנה המנדט שלכם, אני מחזירה לכם, אני לא צריכה את הליכוד, אני רוצה
להיות אצל גדעון סער. תהיי מספיק אמיצה לעשות את זה.

<< יור >> היו"ר איתן גינזבורג: << יור >>

תודה רבה.

<< דובר >> אוסנת הילה מארק (הליכוד): << דובר >>

הרי מה את מפסידה ממהלך כזה?

<< דובר >> יפעת שאשא ביטון (הליכוד): << דובר >>

כבוד היושב-ראש.

<< יור >> היו"ר איתן גינזבורג: << יור >>

שנייה, יפעת. אי-אפשר, יפעת.

<< דובר >> אוסנת הילה מארק (הליכוד): << דובר >>

את מפסידה רק דבר אחד, את המשכורת שלך.

<< דובר >> יפעת שאשא ביטון (הליכוד): << דובר >>

אלו טענות חמורות.

<< יור >> היו"ר איתן גינזבורג: << יור >>

עכשיו זה הזמן של הח"כים.

<< דובר >> יפעת שאשא ביטון (הליכוד): << דובר >>

אלו טענות חמורות.

<< יור >> היו"ר איתן גינזבורג: << יור >>

בסדר, אבל עכשיו כל אחד מהח"כים יגיד מה שהוא חושב, זה חלק מהמשחק.

<< דובר >> יפעת שאשא ביטון (הליכוד): << דובר >>

טוב, אם אתה מאפשר שיח כזה.

<< יור >> היו"ר איתן גינזבורג: << יור >>

חבר הכנסת אוסאמה סעדי. אוסאמה, אתה רוצה לדבר?

<< דובר >> אוסאמה סעדי (הרשימה המשותפת): << דובר >>

תראו, אני בדיוק אומר את זה למיקי זוהר, זה לא שאנחנו בעד הליכוד או בעד
גדעון סער או נגד זה או נגד זה. אני אומר את זה רק באופן עקרוני. ומה
שעניין אותנו זה באמת העניין הזה של הפרישה ושל ההתפלגות, כי זה יכול לקרות
לכולנו, ולכן אני אומר את דעתי במנותק מכל המקרה הספציפי הזה.

הייתי חושב שכל העניין הזה צריך ללכת ליושב-ראש ועדת הבחירות שהוא שופט בית
משפט עליון, שהוא יחליט על העניין הזה ולא ועדת הכנסת, עם כל הכבוד. כי
אנחנו פה רואים שמה שנכון להיום אולי מחר זה ישתנה ויהיה הפוך על הפוך.
ואני אתן את המקרה שהיה ממש לפני כמה ימים בעת הדיון בהסתייגות שהגישה
הליכוד לעניין – הגישו כמה הסתייגויות - -

<< יור >> היו"ר איתן גינזבורג: << יור >>

חוק הבחירות.

<< דובר >> אוסאמה סעדי (הרשימה המשותפת): << דובר >>

- - לחוק הבחירות, שרצו לשלול מהסיעה של - -

<< יור >> היו"ר איתן גינזבורג: << יור >>

דרך ארץ.

<< דובר >> אוסאמה סעדי (הרשימה המשותפת): << דובר >>

- - דרך ארץ, כאשר אנחנו התנגדנו, אתה זוכר, התנגדנו לכל המהלך הזה שהובלתם
אז.

<< יור >> היו"ר איתן גינזבורג: << יור >>

אם אני זוכר?

<< דובר >> אוסאמה סעדי (הרשימה המשותפת): << דובר >>

אתה הובלת. ואז הכרתם בשני החברים האלה באופן מוזר ביותר.

<< דובר >> בועז טופורובסקי (יש עתיד-תל"ם): << דובר >>

נכון.

<< דובר >> אוסאמה סעדי (הרשימה המשותפת): << דובר >>

היה שעטנז משפטי, אבל הכשרתם את זה. והליכוד יאללה, אמר: כן, בטח, הנדל
והאוזר מנעו ממשלת מיעוט בתמיכת הערבים. ואז אישרתם להם גם תקציב, גם סיעה,
גם מימון במיליוני שקלים. אז היה מותר, אז היה כשר. כשהגענו עכשיו שהאוזר
והנדל עברו לצד השני, פתאום זה לא בסדר, צריך לשלול להם. לכן אני לא משחק
לפי המנגינה של מיקי זוהר או של הליכוד במקרה הזה או במקרה אחר.

אני אומר שכאשר אנחנו מדברים על פרישה או על התפלגות זה עניינים משפטיים
חוקתיים, ואסור לנו, עם כל הכבוד, עכשיו שאשא ביטון מייצגת מפלגה, זאת
מפלגת כולנו. אנחנו יודעים למה עשו את ההסכם הזה, כי היה גם שיקול כלכלי,
כי מקבלים אחד ועוד אחד, ומכסים גירעונות.

<< יור >> היו"ר איתן גינזבורג: << יור >>

וגם שיקול פוליטי.

<< דובר >> אוסאמה סעדי (הרשימה המשותפת): << דובר >>

והשיקול הפוליטי שאז רצו להגיד: וואלה, מפלגת כולנו שהייתה פעם, כמה? 14,
15?

<< יור >> היו"ר איתן גינזבורג: << יור >>

עשרה.

<< דובר >> ארבל אסטרחן: << דובר >>

עשרה.

<< דובר >> אוסאמה סעדי (הרשימה המשותפת): << דובר >>

עשרה, ירדה לארבעה, עברו, בסדר. אז היה שווה לליכוד לעשות את זה כאילו
רשימה משותפת, לא מיזוג.

<< דובר >> ארבל אסטרחן: << דובר >>

לא מיזוג.

<< דובר >> אוסאמה סעדי (הרשימה המשותפת): << דובר >>

השר אלי כהן וגם חברתנו טלי פלוסקוב התפקדו לליכוד. היא לא התפקדה לליכוד
והמשיכה להגיד סיעת כולנו.

עכשיו, העניין הזה של פרישה והתפלגות, אני חושב שטעה כבוד השופט הנדל שאמר
שזה בסמכות ועדת הכנסת, כי זה גם עניינים חוקתיים, גם פרשנות משפטית,
בתמורה, שלא בתמורה.

<< יור >> היו"ר איתן גינזבורג: << יור >>

נכון.

<< דובר >> אוסאמה סעדי (הרשימה המשותפת): << דובר >>

כל הדברים האלה. אנחנו פה, עם כל הכבוד, נציגים של מפלגות, פה האינטרסים,
פה זה, אבל זה המצב שאנחנו היום צריכים להחליט.

ההתחייבות של חברת הכנסת שאשא ביטון היא לכנסת העשרים-ושלוש. מה לעשות,
היום אנחנו כבר אחרי התפזרות, יש התפזרות, יש כבר בחירות או-טו-טו לכנסת
העשרים-וארבע, הולכים לכנסת העשרים-וארבע. ולכן אני אומר שאם היינו בודקים
את המקרה של חברת הכנסת שאשא ביטון ללא ההתפזרות, בוודאי שאז היה מקום
לטעון שכביכול יש פרישה אם הייתה ממשיכה ומכריזה ופועלת נגד הסיעה. היום
אנחנו אחרי. והמקרה שלה – מה שאמר מיקי זוהר בתחילת דבריו, שהרבה חברי כנסת
התפטרו – נכון, זה המקרה, אם אני חבר במפלגה ואני פורש מהמפלגה ועובד ופועל
נגד אותה מפלגה אז בוודאי שאני צריך לפרוש, כמו שעשו כל חברי הכנסת.

השוני היחיד והמשמעותי והחשוב במקרה שלנו מהמקרים של מיכל שיר שהיא חברת
ליכוד, שרן השכל, עפר שלח, אלה חברי מפלגה, הם לא מפלגה. פה יש שתי מפלגות
ויש הסכם בין שתי המפלגות. כמו שיש את אגודת ישראל, והיום אישרנו ליהדות
התורה התפלגות, כי אלו שתי מפלגות. אם היה אותו סעיף לא יכולתם להתפלג.
בגלל שלא היה הסעיף הזה אז יכולתם להתפלג ואישרנו את זה פה אחד היום.

<< דובר >> יצחק פינדרוס (יהדות התורה): << דובר >>

אולי נחליט על כמה כפורשים שם.

<< דובר >> אוסאמה סעדי (הרשימה המשותפת): << דובר >>

בדיוק. וגם המקרה של הרשימה המשותפת, שאם אנחנו ארבע מפלגות שעכשיו מגישות
בקשה להתפלג אז היו מכירים בנו, אף אחד לא היה טוען שיש פרישה. ההבדל
המהותי הוא שחברי כנסת שפרשו, שהתפטרו הם חברי כנסת בתוך מפלגה, הם חברי
מפלגה. פה יש הסכם בין שתי המפלגות וזה שוני מהותי, ולכן אני חושב שזה קרוב
מאוד להתפלגות, אבל שזאת לא פרישה. משפטית אני מדבר. גם כספית, אני אומר
שאת הכסף עכשיו של מפלגת כולנו מפלגת כולנו תקבל.

<< דובר >> ארבל אסטרחן: << דובר >>

נכון.

<< דובר >> אוסאמה סעדי (הרשימה המשותפת): << דובר >>

לא חברת הכנסת שאשא ביטון.

<< דובר >> ארבל אסטרחן: << דובר >>

ולא הליכוד.

<< דובר >> אוסאמה סעדי (הרשימה המשותפת): << דובר >>

ולא הליכוד. המימון, אם היא פורשת הכסף הזה הולך לליכוד. אני אומר שגם
ציבורית יש גירעונות למפלגת כולנו, שמפלגת כולנו תקבל את הכסף הזה לכיסוי
הגירעונות.

<< יור >> היו"ר איתן גינזבורג: << יור >>

תודה. שטרן, בבקשה.

<< דובר >> אלעזר שטרן (יש עתיד-תל"ם): << דובר >>

תודה. קודם כול אני חושב, חברי חבר הכנסת סעדי, הייתי חושב שהדיון היה צריך
להיות שם, לא דיון כאן. אם הדיון משפטי אז שידון מי שזה המקצוע שלו. חברי
חבר הכנסת מיקי זוהר לקח את זה לעניין הערכי. העניין הערכי, אני לא חושב
שעושים את זה, למרות שהרבה פעמים אירועים פרטיים מביאים אותך לגבש מדיניות
וכללים.

תשמעו, אני לא יכול להכחיש את מה שאמרתי כמה פעמים מעל הדוכן, הממשלה הזאת
היא ממשלה של עריקים. זאת אומרת, קשה לי להבין למה שרה או למה חברת כנסת
שהתמודדה עם יש עתיד יכולה להיות שרה פתאום, והיא מקבלת אתנן מחר בבוקר
בשביל זה, ועכשיו פתאום אנחנו מתחילים לצבוע כל מיני עקרונות וכללי מוסר.
וכמובן שיש יותר מדיי מקרים בכנסת הזאת ובממשלה הזאת, יותר מדיי הסכמים
חתומים שהופרו בכנסת הזאת ובממשלה הזאת. מיקי, אני יודע שאתה עושה שתי
פעולות יחד, אז אני יודע שאתה גם מקשיב לי.

<< דובר >> מכלוף מיקי זוהר (הליכוד): << דובר >>

מקשיב.

<< דובר >> אלעזר שטרן (יש עתיד-תל"ם): << דובר >>

זאת אומרת שלוש פעולות, גם בטלפון, גם נושם וגם מקשיב. בשורה התחתונה, אני
הראשון שחושב שצריך לעשות דיון על הכללים הערכיים שחבר הכנסת מיקי זוהר
דיבר עליהם. אני בעד זה, לקבוע את הגבולות, לקבוע מה כן ומה לא. אבל אני
האחרון שלא יכול לראות – אני לא רוצה להגיד צביעות – אבל לחשוב שאני חי פה
אולי בעולם אחר שמציגים לנו פה פתאום כללים של על מה נבחרנו ומה אנחנו
מייצגים, ורוצים לקחת את זה ולהיתלות במילה פה ובמילה שם.

אז אני מסכם את עמדתי. אני חושב שאם רוצים להיתלות במילה פה ובמילה שם,
שילכו, כמו שאמר חבר הכנסת סעדי, ליושב-ראש ועדת הבחירות. ומהצד השני אני
קורא לך, גם בזמן הזה עד הבחירות, לקחת את הדברים שאמר חבר הכנסת מיקי
זוהר, לקחת את פניה של הכנסת הזאת ולקיים דיון מה אנחנו חברי הכנסת יכולים
לגזור על עצמנו מראש, לא כשהאתנן מונח לפתחנו. מה אנחנו רוצים לגזור על
עצמנו מראש איך אנחנו נראים כשכל כך הרבה אנשים עוברים ממקום למקום.

ואני אומר את האמת, חברת הכנסת שאשא ביטון לא שם כשאני מדבר על זה. אנחנו
כבר לפני בחירות, בסוף קדנציה של כנסת, האתנן כולו על השולחן. היא יכלה
להיות, אנחנו יודעים את זה, בהרבה מאוד מפלגות, ואני לא הסנגור שלה, היא לא
צריכה את זה. אבל אני כן אומר שאני חושב שהדיון הזה לא צריך להיות. אני
חושב שצריך להעביר את הדיון הזה בדיון עקרוני, ואם אנחנו ועדת הכנסת, אני
חושב שהיא חייבת לעשות את זה. אני חושב שאנחנו חייבים לעשות את זה, לקבוע
כללים ואתיקה של מה אנחנו חברי הכנסת גוזרים על עצמנו מראש, לא כשמקרה אחד
מונח על השולחן. תודה.

<< יור >> היו"ר איתן גינזבורג: << יור >>

תודה רבה.

<< דובר >> מכלוף מיקי זוהר (הליכוד): << דובר >>

איתן, אני רוצה להבהיר איזה הבהרה שחשוב להבהיר.

<< יור >> היו"ר איתן גינזבורג: << יור >>

שנייה.

<< דובר >> מכלוף מיקי זוהר (הליכוד): << דובר >>

זאת הבהרה חשובה.

<< יור >> היו"ר איתן גינזבורג: << יור >>

בסדר, מיקי, גם ליפעת יש הבהרות, ועכשיו חברי הכנסת רוצים לדבר. נראה לי
שאתה צריך לתת להם גם זכות דיבור. עוזי דיין.

<< דובר >> עוזי דיין (הליכוד): << דובר >>

אני רוצה להתייחס בעיקר לצד הערכי. הבנתי שלצד המשפטי יש פנים לכאן או
לכאן. דרך אגב קיבלנו מסמך משפטי שאולי אחר כך יכול לשרת את בג"ץ, לא יכול
מאוד לשרת אותנו פה. ואני אגיד את זה בכאב לב שאני צריך לומר את זה, אבל
אני חושב שחברת הכנסת יפעת שאשא ביטון לא ראויה להיות חברת כנסת. אני דן
ואומר פה על הצד המוסרי ועל הצד האתי. קודם כול היא מייצגת תופעה
אנטי-דמוקרטית, למרות שהיא כל הזמן מסבירה כמה היא דמוקרטית, של חברי כנסת
שלא נבחרו מעולם, אלא מונו על ידי מישהו. ועכשיו היא מדלגת כבר מפלגה
שלישית יחד עם נדוניה ממקום למקום, ואנחנו צריכים כוועדת כנסת לתת לזה
אישור? דרך אגב, היא לא חברת כנסת יחידה כזאת, יש פה כמעט 70 חברי כנסת
שבמפלגה שלהם אין הליך דמוקרטי, ואני מקווה שזה ישתנה במשך הזמן. אבל בטח
לא לקבע את זה, בטח לא לתת לזה גושפנקה. כי בכך, ברגע שזה כבר עכשיו מפלגה
שלישית אז אתה ממצב, והיא ממצבת את מעמדה כקוץ מוגן, אין דרך אחרת לתאר את
זה. וככה היה כל ההיסטוריה שהייתה אצלנו.

<< דובר >> בועז טופורובסקי (יש עתיד-תל"ם): << דובר >>

מתי היה אצלכם פריימריז?

<< דובר >> עוזי דיין (הליכוד): << דובר >>

היא קיבלה כוח מבוחרים שלא בחרו בה, והיא נעה עם נדוניה שהיא לא באמת שלה.

<< דובר >> אלעזר שטרן (יש עתיד-תל"ם): << דובר >>

עוזי, תגיד, לא שמענו אותך אומר את הדברים האלה על הכנסת הזאת.

<< קריאה >> קריאה: << קריאה >>

הוא אומר את זה כל הזמן.

<< דובר >> אלעזר שטרן (יש עתיד-תל"ם): << דובר >>

עכשיו פתאום.

<< דובר >> יפעת שאשא ביטון (הליכוד): << דובר >>

רק תסביר איזה נדוניה, כי לא לקחתי מכם כלום.

<< יור >> היו"ר איתן גינזבורג: << יור >>

לא, חברים, שנייה.

<< דובר >> חמד עמאר (ישראל ביתנו): << דובר >>

מגן הדמוקרטיה, עוזי דיין.

<< דובר >> יפעת שאשא ביטון (הליכוד): << דובר >>

לא, רק שנבין מה זה נדוניה.

<< דובר >> בועז טופורובסקי (יש עתיד-תל"ם): << דובר >>

גם מתי היה לו פריימריז? עכשיו הוא נלחם על הפריימריז?

<< דובר >> יפעת שאשא ביטון (הליכוד): << דובר >>

כי לא לקחתי מכם כלום.

<< יור >> היו"ר איתן גינזבורג: << יור >>

חברים.

<< דובר >> אלעזר שטרן (יש עתיד-תל"ם): << דובר >>

איפה היית? איפה היית?

<< דובר >> בועז טופורובסקי (יש עתיד-תל"ם): << דובר >>

עכשיו אתה נלחם על פריימריז?

<< דובר >> אלעזר שטרן (יש עתיד-תל"ם): << דובר >>

איפה היית?

<< יור >> היו"ר איתן גינזבורג: << יור >>

חברי הכנסת.

<< דובר >> עוזי דיין (הליכוד): << דובר >>

ודאי, ודאי שאני - - -

<< דובר >> בועז טופורובסקי (יש עתיד-תל"ם): << דובר >>

תגיד, תגיד את זה.

<< דובר >> עוזי דיין (הליכוד): << דובר >>

ודאי שאני בעד פריימריז בליכוד.

<< דובר >> בועז טופורובסקי (יש עתיד-תל"ם): << דובר >>

אבל אין.

<< דובר >> עוזי דיין (הליכוד): << דובר >>

מצד שני, אני אהיה הוגן, ואם זה לא יהיה אני אקבל במקרה הזה את מה שיגידו,
אבל ודאי שאני בעד.

<< קריאה >> קריאה: << קריאה >>

מטיפים לנו לפריימריז.

<< דובר >> עוזי דיין (הליכוד): << דובר >>

אני בעד פריימריז גם במפלגות אחרות, דרך אגב.

<< דובר >> בועז טופורובסקי (יש עתיד-תל"ם): << דובר >>

אני שומע, שמענו מה אמרת, שכל 70 חברי הכנסת שלא נבחרו - -

<< דובר >> עוזי דיין (הליכוד): << דובר >>

יש לנו מספיק זמן לכולם.

<< דובר >> בועז טופורובסקי (יש עתיד-תל"ם): << דובר >>

- - לא ראויים להיות חברי כנסת.

<< יור >> היו"ר איתן גינזבורג: << יור >>

למרות שחבר הכנסת דיין – טוב, אני לא אעיר.

<< דובר >> אוסאמה סעדי (הרשימה המשותפת): << דובר >>

רק הוא ראוי. רק הוא ראוי.

<< דובר >> בועז טופורובסקי (יש עתיד-תל"ם): << דובר >>

70 חברי כנסת, בוא תפטר אותם, תעלה הצעת חוק שתפטר את כל מי שלא נבחר
בפריימריז.

<< דובר >> עוזי דיין (הליכוד): << דובר >>

אני מדבר על ההחלטה שעומדת פה לפנינו. הצד המשפטי לא נחרץ, כך הוא הוצג,
ואנחנו צריכים פה לקבוע מה ההתנהגות שראויה או לא ראויה. ולכן אני חושב
שאנחנו צריכים להצביע באופן שיבהיר שההתנהגות הזאת לא ראויה, ושבפרט יפעת
שאשא ביטון לא ראויה להיות חברת כנסת.

אני רוצה גם בחינם לתת עצה ספרותית לגדעון סער, כי בדיוק על המקרים האלה
כתב שייקספיר, נדמה לי באותלו – "האישה הזאת היא בת מעל, היא בגדה באביה,
היא תבגוד גם בבעל".

<< יור >> היו"ר איתן גינזבורג: << יור >>

חבר הכנסת דיין, אני חושב - - -

<< דובר >> יפעת שאשא ביטון (הליכוד): << דובר >>

פגשתי דברים נמוכים, אני מוכרחה לומר.

<< דובר >> תהלה פרידמן (כחול לבן): << דובר >>

מה?

<< דובר >> יפעת שאשא ביטון (הליכוד): << דובר >>

לא פגשתי דברים נמוכים מאלה, במיוחד - -

<< דובר >> תהלה פרידמן (כחול לבן): << דובר >>

מה? היית מדבר - - -

<< דובר >> יפעת שאשא ביטון (הליכוד): << דובר >>

- - כשאתה כופר במה שכתב בית הדין העליון שלך, לא שלי.

<< דובר >> עוזי דיין (הליכוד): << דובר >>

מה כתב?

<< דובר >> יפעת שאשא ביטון (הליכוד): << דובר >>

הנה כאן לפנייך.

<< דובר >> עוזי דיין (הליכוד): << דובר >>

הוא כתב שאין מחויבות אלייך, זה הכול.

<< דובר >> תהלה פרידמן (כחול לבן): << דובר >>

עוזי, למה אתה הולך לשייקספיר? לך לאישה סוטה, שיהיה מהמקורות שלנו כבר.

<< דובר >> יפעת שאשא ביטון (הליכוד): << דובר >>

אז מה אתם רוצים ממני?

<< דובר >> עוזי דיין (הליכוד): << דובר >>

ודאי.

<< דובר >> יפעת שאשא ביטון (הליכוד): << דובר >>

אם ההסכם שלנו הוא רק בכנסת העשרים-ושלוש מה אתה רוצה ממני? יש לי את הזכות
לממש את כל הזכויות הבסיסיות של לבחור ולהיבחר בכנסת העשרים-וארבע, נקודה.

<< דובר >> עוזי דיין (הליכוד): << דובר >>

אני רוצה ממך שתפסיקי לנהוג כך, והדרך היחידה למנוע ממך לנהוג כך היא שלא
תתמודדי יותר.

<< דובר >> יפעת שאשא ביטון (הליכוד): << דובר >>

לנהוג איך?

<< יור >> היו"ר איתן גינזבורג: << יור >>

תודה.

<< דובר >> יפעת שאשא ביטון (הליכוד): << דובר >>

בצורה ישרה והוגנת? ולא לשחק במשחקים האישיים שלכם?

<< יור >> היו"ר איתן גינזבורג: << יור >>

תודה רבה. מיכל וונש, בבקשה.

<< דובר >> יפעת שאשא ביטון (הליכוד): << דובר >>

תתבייש לך על האמירה הזאת.

<< דובר >> תהלה פרידמן (כחול לבן): << דובר >>

אני רק יכולה להציע לחבר הכנסת דיין לא ללכת לשייקספיר, ללכת לאישה סוטה
שיהיה כבר ממקורותינו. אם כבר אז על מלא.

<< יור >> היו"ר איתן גינזבורג: << יור >>

בבקשה, חברת הכנסת וונש.

<< דובר >> מיכל קוטלר-וונש (כחול לבן): << דובר >>

קודם כול, הצורה שהדיון מתנהל והגענו למקומות באמת נמוכים.

<< דובר >> יפעת שאשא ביטון (הליכוד): << דובר >>

פשוט נמוך. אבל בסדר.

<< דובר >> מיכל קוטלר-וונש (כחול לבן): << דובר >>

זה ממש מיותר בעיני. סד העובדות מאוד ברור, ואנחנו צריכים בעיני לדבוק בסד
העובדות ולהפסיק להתפזר. אני מסכימה איתך, מיקי, שאסור לעודד כלנתריזם,
ואני מבינה בהחלט את האתגר שלנו כחברי כנסת, אני לוקחת את זה מאוד ברצינות.
אני רק חושבת שיש פה נושא שהוא מעמד מיוחד, פשוט מאוד, כיוון שיפעת חברה
במפלגה נפרדת, היא חברת מפלגת כולנו. וכל שאר הנושאים, ההכרזה הגיעה בסמוך
למועד הבחירות והיא לא הצביעה נגד, וכו' וכו', אבל בסוף בסוף בעיני הנושא
העיקרי שצריך לתחם בו את הדיון זה האם היא חברת ליכוד, והיא איננה כזאת. אז
היחידה שיכולה להכריז עליה כפורשת היא סיעת כולנו. זה בעיני סד העובדות
הרלוונטי היחיד לדיון שלנו בנושא.

ואגב, אם זה היה כל כך פשוט אז לא היינו מקבלים, עוזי, חוות דעת משפטית
שהיא מורכבת, היא כן, כיוון שאנחנו פה בתקדים. אם זה היה כל כך פשוט אז
לכאורה היינו לא פה בדיון הזה היום, שבהחלט בעיני אך ורק צריך לדון בהאם
מדובר בסיעה נפרדת, ואכן מדובר בסיעה נפרדת. אני מסכימה גם עם מה שאמר חבר
הכנסת סעדי, כתוצאה מכך רק מזה אני ממוקדת בהחלטתנו פה היום.

<< יור >> היו"ר איתן גינזבורג: << יור >>

תודה. חבר הכנסת אופיר כץ.

<< דובר >> אופיר כץ (הליכוד): << דובר >>

תודה רבה, אדוני היושב-ראש. קודם כול גם אני מסכים עם חוות הדעת, שהיא
מורכבת ואי-אפשר להבין בעצם מהכללים, ובאמת הגיע הזמן שהכנסת תכריע בזה,
שנהיה יותר מתוחמים, כי זה די פרוע. ובעיקר חוות הדעת מתייחסת למקרים
שקורים בתוך ה-90 ימים, ופה אנחנו מדברים על מקרה שונה שההחלטה שלה הגיעה
מעבר ל-90 ימים, 98 ימים לפני.

אני רוצה רק להגיד שני דברים. אני לא אחזור על דברים שנאמרו. יפעת, אמרת
שעמדת במלוא המחויבות שלך לכנסת העשרים-ושלוש. ההכרזה שלך על חבירה לגדעון
סער הייתה כשהכנסת העשרים-ושלוש עדיין מתנהלת, היא עוד לא התפזרה והיה עוד
סיכוי סביר שיכול להיות שהכנסת תמשיך. זאת אומרת שאת המחויבות שלך הפרת
במהלך הכנסת העשרים-ושלוש.

<< דובר >> יפעת שאשא ביטון (הליכוד): << דובר >>

זה לא רלוונטי, אני אמרתי שזה לכנסת העשרים-וארבע.

<< דובר >> אופיר כץ (הליכוד): << דובר >>

כשלא ידענו שהכנסת הולכת לבחירות הייתה אפשרות לפה או לפה.

<< דובר >> יפעת שאשא ביטון (הליכוד): << דובר >>

בכנסת העשרים-וארבע בכל מקרה אני לא מחויבת לכם, וגדעון סער הוא לכנסת
העשרים-וארבע. זה לא רלוונטי להיום, אל תערבבו את הדברים.

<< דובר >> אופיר כץ (הליכוד): << דובר >>

סליחה. שבוע לאחר מכן בהצבעה קריטית על עתידה של הכנסת, ואחרי ההודעה שלך,
נעדרת מההצבעה הקריטית הזאת כשבאותה הצבעה גם הפסדנו, והכנסת בעצם התפזרה
ואנחנו הולכים לבחירות.

גם לגבי נושא שהועלה פה ונשאל פה, לגבי האפשרות כן להתמודד בליכוד או לא,
נכון שההסכם לא דיבר על הכנסת העשרים-וארבע, והוא גם לא אמר שאת לא יכולה
להתמודד. אם להתמודד או לא זאת רק החלטה ובחירה שלך.

<< דובר >> יפעת שאשא ביטון (הליכוד): << דובר >>

אוקיי, תודה.

<< דובר >> אופיר כץ (הליכוד): << דובר >>

זאת אומרת שאם היית מחליטה כן להתמודד בליכוד הייתה לך את האפשרות הזאת, את
בחרת שלא.

<< דובר >> יפעת שאשא ביטון (הליכוד): << דובר >>

לא בטוח, אבל תודה.

<< דובר >> אופיר כץ (הליכוד): << דובר >>

את בחרת שלא. אם היית רוצה להתמודד היית יכולה להתפקד לליכוד.

<< דובר >> בועז טופורובסקי (יש עתיד-תל"ם): << דובר >>

היא עדיין יכולה?

<< דובר >> אופיר כץ (הליכוד): << דובר >>

אז בנושא הזה אם היא יכלה, מיכל, זה תלוי בה. אם היא הייתה בוחרת שכן היא
הייתה יכולה להתמודד. תודה רבה.

<< דובר >> עוזי דיין (הליכוד): << דובר >>

במצב של שריון.

<< דובר >> יפעת שאשא ביטון (הליכוד): << דובר >>

קודם כול, תודה רבה לדעת. מחמם את הלב, אני מוכרחה לומר, ולא בציניות.

<< יור >> היו"ר איתן גינזבורג: << יור >>

תודה. חבר הכנסת חמד עמאר.

<< דובר >> אופיר כץ (הליכוד): << דובר >>

מה?

<< דובר >> יפעת שאשא ביטון (הליכוד): << דובר >>

אמרתי תודה, באמת, לא בציניות.

<< דובר >> חמד עמאר (ישראל ביתנו): << דובר >>

תשמעו, שמעתי את הדברים של חבר הכנסת מיקי זוהר, ולהגיד לכם את האמת, אם
הדברים היו נוגעים לחבר כנסת ממפלגה שהיה מחליט לפני הכרזה על בחירות לצאת
הייתי מצדיק אותו בכל מילה. אנחנו דנים במצב חריג לגמרי, במצב אחר לגמרי.
אפילו ברשימה של סיעת הליכוד, מפלגת הליכוד היה רשום ליד שאשא ביטון כולנו.
לכן אנחנו דנים במפלגה אחרת לגמרי. ושאלתי אותו שאלה מאוד פשוטה, האם שאשא
יכולה להתמודד? זה לא היה תלוי רק בשאשא ביטון אם תתמודד או לא תתמודד, היה
תלוי יותר אם מפלגת הליכוד תחליט לקחת אותה או לא לקחת אותה, וזאת נקודה
מאוד חשובה לנו כאן כשאנחנו באים ומחליטים. ההחלטה לא של שאשא ביטון אם היא
תתמודד בליכוד או לא, ההחלטה היא יותר של הליכוד, אם יאפשר לה להתמודד, כי
יש גם חוקה של הליכוד, ותקנון של הליכוד, למי מתאפשר, מי יכול להתמודד ומי
לא יכול להתמודד. ועובדה, טלי ואחרים החליטו להתפקד, והם מחויבים להתפקד
בשביל להתמודד באותה רשימה.

הדבר השני שלא הוכרע כאן היא סדרה של הצבעות נגד אותה סיעה שהיא ייצגה כאן
בכנסת העשרים-ושלוש. לא הוכח שהייתה כאן אפילו הצבעה אחת שהיא הצביעה נגד
העמדה של המפלגה.

<< דובר >> יפעת שאשא ביטון (הליכוד): << דובר >>

בחיים לא.

<< דובר >> חמד עמאר (ישראל ביתנו): << דובר >>

לכן אני חושב שהנושא כאן די ברור לנו, שאשא ביטון היא מפלגה נפרדת, מפלגה
שהיא יכולה להתמודד עם כולנו. וכמו שנאמר, כולנו חייבת הרבה כסף, והכסף
שהליכוד היה אמור לקבל אם היו מכריזים עליה כפורשת, אותו כסף שחייבת כולנו
היה נשאר והיה נטל על הציבור, לא נטל על אף אחד אחר. לכן חשוב מאוד
שההחלטות שלנו כאן יהיו, וההחלטה שלי ברורה אחרי ששמעתי את שני הצדדים ואת
שתי הכוונות.

<< דובר >> מכלוף מיקי זוהר (הליכוד): << דובר >>

על מה? יהיה פה תקדים, ואז כל אחד יעשה מה שהוא רוצה.

<< דובר >> אוסנת הילה מארק (הליכוד): << דובר >>

כן, נו.

<< יור >> היו"ר איתן גינזבורג: << יור >>

תודה.

<< דובר >> מכלוף מיקי זוהר (הליכוד): << דובר >>

אני רוצה להגיד לחברי הוועדה משפט אחד שחשוב שאנשים ידעו.

<< דובר >> יפעת שאשא ביטון (הליכוד): << דובר >>

אני לא מבינה, לי אסור להעיר?

<< יור >> היו"ר איתן גינזבורג: << יור >>

לא, גם תעירי. אם הוא מעיר גם את תעירי.

<< דובר >> מכלוף מיקי זוהר (הליכוד): << דובר >>

את יכולה להעיר, דווקא אני חושב - - -

<< יור >> היו"ר איתן גינזבורג: << יור >>

אבל אנחנו באמצע הדיון של חברי הכנסת, חבר הכנסת זוהר.

<< דובר >> מכלוף מיקי זוהר (הליכוד): << דובר >>

הדיון פה הוא לא האם חברת הכנסת שאשא ביטון יכולה להתמודד או לא, היא יכולה
להתמודד.

<< דובר >> בועז טופורובסקי (יש עתיד-תל"ם): << דובר >>

גם בליכוד?

<< דובר >> מכלוף מיקי זוהר (הליכוד): << דובר >>

יש פה אחד, האם היא תוכל להתמודד ברשימה קיימת או בחלק מרשימה קיימת או
ברשימה חדשה? כי הרי גם אם עכשיו נכריז עליה כפורשת זה לא ימנע ממנה
להתמודד, היא תוכל להתמודד ברשימה חדשה לכנסת.

<< יור >> היו"ר איתן גינזבורג: << יור >>

זה ברור.

<< דובר >> מכלוף מיקי זוהר (הליכוד): << דובר >>

זה לא ברור.

<< יור >> היו"ר איתן גינזבורג: << יור >>

זה ברור.

<< דובר >> אוסנת הילה מארק (הליכוד): << דובר >>

איפה הבעיה שלהם? הבעיה שלהם - - -

<< דובר >> יפעת שאשא ביטון (הליכוד): << דובר >>

אבל למה הסיפור הזה מלכתחילה? העניין הוא אם אני בכלל מוגדרת פורשת או לא.
ואני לא. אתם יושבים ומשקרים כאן.

<< יור >> היו"ר איתן גינזבורג: << יור >>

זה ברור. חבר הכנסת זוהר, תודה. חבר הכנסת בועז טופורובסקי.

<< דובר >> מכלוף מיקי זוהר (הליכוד): << דובר >>

למה אני אומר את זה? כי אני יודע - - -

<< יור >> היו"ר איתן גינזבורג: << יור >>

לא, אבל זה ברור לכולם.

<< דובר >> אוסנת הילה מארק (הליכוד): << דובר >>

שהיא יושבת על הפלטפורמה הזו.

<< דובר >> מכלוף מיקי זוהר (הליכוד): << דובר >>

על מה המאבק? אני לא מבין על מה המאבק.

<< יור >> היו"ר איתן גינזבורג: << יור >>

חבר הכנסת טופורובסקי.

<< דובר >> יפעת שאשא ביטון (הליכוד): << דובר >>

על הצדק ועל היושר.

<< דובר >> מכלוף מיקי זוהר (הליכוד): << דובר >>

בוא נשאל את הציבור על מה המאבק.

<< דובר >> יפעת שאשא ביטון (הליכוד): << דובר >>

פעם אחת שהכנסת הזאת תלחם על הצדק ועל היושר.

<< דובר >> אוסנת הילה מארק (הליכוד): << דובר >>

איזה צדק ואיזה יושר? על הצדק והיושר.

<< יור >> היו"ר איתן גינזבורג: << יור >>

בבקשה.

<< דובר >> בועז טופורובסקי (יש עתיד-תל"ם): << דובר >>

איזה כיף לשמוע את הליכוד מדבר על מוסר, זה קודם כול הכי כיף.

<< דובר >> יפעת שאשא ביטון (הליכוד): << דובר >>

כן, נכון?

<< דובר >> בועז טופורובסקי (יש עתיד-תל"ם): << דובר >>

זה הדבר הכי כיף בעולם, הליכוד - - -

<< דובר >> יצחק פינדרוס (יהדות התורה): << דובר >>

כי המוסר שייך ליש עתיד בבלעדיות כאילו.

<< דובר >> בועז טופורובסקי (יש עתיד-תל"ם): << דובר >>

לא, חלילה. תכף תשמע מה שאני אומר עד הסוף.

<< דובר >> יצחק פינדרוס (יהדות התורה): << דובר >>

הוא מדבר על מוסר ויושר.

<< דובר >> בועז טופורובסקי (יש עתיד-תל"ם): << דובר >>

לא דיברתי עדיין על יהדות התורה ומוסר, אני מדבר על הליכוד ומוסר. הליכוד
שאף פעם לא, במירכאות, קונה אנשים או מבטיח הבטחות או משנה דברים, או מעביר
תקציב מ-2018 או לא מעביר תקציב מ-2018 רק בשביל שיקולים פוליטיים, או
מעמיד בראשו בן אדם שיש עליו שלושה כתבי אישום על מרמה, הפרת אמונים ושוחד,
שאלו בכלל לא דברים שקשורים למוסר.

<< דובר >> אוסנת הילה מארק (הליכוד): << דובר >>

אבל כשהיא הייתה צריכה להיכנס לכנסת היא הסכימה לעבוד תחתיו.

<< דובר >> בועז טופורובסקי (יש עתיד-תל"ם): << דובר >>

הדברים האלה בכלל לא קשורים למוסר, כמובן.

<< דובר >> אוסנת הילה מארק (הליכוד): << דובר >>

לזה היא הסכימה.

<< דובר >> בועז טופורובסקי (יש עתיד-תל"ם): << דובר >>

עכשיו, כשזה נוח מדברים על מוסר. אני רוצה להגיד משהו. קודם כול לדעתי
ההתנהלות של חברת הכנסת יפעת שאשא ביטון, אם היא הייתה חברת כנסת בליכוד,
זו התנהלות שדומה להתנהגות של מישהו שפורש מסיעה. היא הלכה והודיעה שהיא
תצטרף למפלגה אחרת שמתמודדת ורוצה להדיח את הליכוד מהשלטון, יש בזה אלמנט
של פרישה. אני לא יכול להתעלם מהדבר הזה, זו דעתי.

עם זאת, היא עדיין עומדת בראש – ולא שמעתם, פינדרוס ומיקי, לא שמעתם את
החלק הזה שאמרתי, שההתנהלות שלה דומה להתנהלות שמבחינתי היא התנהלות של
מישהו שפורש. התנהלות של בן אדם שאומר: אני לא אתמוך במפלגה שאני נמצא בה,
אלא במפלגה אחרת, לפני שמכריזים על בחירות, זאת התנהגות של פרישה.

<< דובר >> יצחק פינדרוס (יהדות התורה): << דובר >>

אני לא מרגיש ככה, בסדר, אתה יכול - - -

<< דובר >> יפעת שאשא ביטון (הליכוד): << דובר >>

הוא אמר שאם הייתי חברה במפלגה.

<< דובר >> בועז טופורובסקי (יש עתיד-תל"ם): << דובר >>

עם זאת, היא לא חברה בליכוד, היא מייצגת סיעה שנקראת כולנו, ולצערי או לא
לצערי, זה לא משנה, סיעה יכולה להביע עמדות אחרות ולהתמודד בדרך אחרת. ולכן
לדעתי בגלל ההסכם שקראתי שיש כאן בין הליכוד לכולנו, ומה שגם רשום שיפעת
שאשא ביטון חתומה עליו, יש כאן אולי עילת תביעה לליכוד אחר כך את יפעת או
את כולנו על הפרת הסכם, אבל בנושא של פרישה – לא יכולה להיות פרישה כי זאת
סיעה אחרת.

אני מסכים עם מה שאמר חבר הכנסת אוסאמה סעדי, לדעתי זה לא לעניין שכל כך
סמוך לבחירות ועדת הכנסת, שהיא ועדה הכי פוליטית שיש, תדון על כזה דבר שיש
לו השלכות פוליטיות, לא רק כלכליות.

<< דובר >> מכלוף מיקי זוהר (הליכוד): << דובר >>

אז מה אתה חושב? שנלך לוועדת הבחירות?

<< דובר >> בועז טופורובסקי (יש עתיד-תל"ם): << דובר >>

כי יש שופט.

<< דובר >> מכלוף מיקי זוהר (הליכוד): << דובר >>

אני לא פוסל את זה.

<< יור >> היו"ר איתן גינזבורג: << יור >>

תן לו לדבר, נו.

<< דובר >> בועז טופורובסקי (יש עתיד-תל"ם): << דובר >>

דרך אגב, הליכוד אמר את זה בעבר.

<< דובר >> מכלוף מיקי זוהר (הליכוד): << דובר >>

אתה חושב שצריך ללכת לוועדת הבחירות.

<< דובר >> אופיר כץ (הליכוד): << דובר >>

אבל ועדת הבחירות הביאה את זה אלינו.

<< דובר >> בועז טופורובסקי (יש עתיד-תל"ם): << דובר >>

יש גם מקום - - -

<< דובר >> מכלוף מיקי זוהר (הליכוד): << דובר >>

אני לא פוסל ללכת לוועדת הבחירות.

<< דובר >> בועז טופורובסקי (יש עתיד-תל"ם): << דובר >>

אבל ככל שזה יעלה - - -

<< דובר >> מכלוף מיקי זוהר (הליכוד): << דובר >>

אם החברים יגידו שאולי כדאי ללכת לוועדת הבחירות אני לא פוסל את זה.

<< דובר >> בועז טופורובסקי (יש עתיד-תל"ם): << דובר >>

בגלל שמדובר כאן על סיעה - -

<< דובר >> יצחק פינדרוס (יהדות התורה): << דובר >>

אם ועדת הכנסת מחליטה שהיא מסמיכה ועדת הבחירות?

<< דובר >> בועז טופורובסקי (יש עתיד-תל"ם): << דובר >>

- - ככל שזה יעלה להצבעה אני אצביע נגד הכרזת יפעת שאשא ביטון כפורשת.

<< יור >> היו"ר איתן גינזבורג: << יור >>

תודה.

<< דובר >> יצחק פינדרוס (יהדות התורה): << דובר >>

אסף זמיר.

<< דובר >> יצחק פינדרוס (יהדות התורה): << דובר >>

אוסאמה ביקש את זה.

<< דובר >> אסף זמיר (כחול לבן): << דובר >>

תודה. אני רוצה קודם כול להגיד שבשבילי זאת פעם ראשונה שאני משתתף בדיון
מהסוג הזה. אני מצטרף למה שאמר אוסאמה, וגם אלעזר נגע בזה, צריך להבין מתי
הפורום הזה דן בדברים כאלה ומתי לא. ולתחושתי, להבא, ערב בחירות - - -

<< דובר >> בועז טופורובסקי (יש עתיד-תל"ם): << דובר >>

גם אני אמרתי את זה.

<< דובר >> מתן כהנא (ימינה): << דובר >>

אסף, אבל זה תמיד יגיע לדיון עכשיו, זה לא יגיע לדיון באמצע הקדנציה.

<< דובר >> אסף זמיר (כחול לבן): << דובר >>

סליחה. לא נכון. אסביר לך למה אני מתכוון, מתן. באמצע קדנציה ח"כים דנים
בוועדת האתיקה בחבריהם, אבל לאורך ההיסטוריה הם יודעים באמצע הקדנציה לעשות
הפרדה פוליטית הרבה פעמים ולקבל החלטות ענייניות. ואני יודע שהנושא של חיים
כץ עלה תוך כדי, וקיבלו החלטה שלא הייתה פוליטית. היכולת לקבל החלטה לא
פוליטית ערב בחירות בנושא כזה, ושהחדר הזה יתחלק בצורה לא פוליטית, היא
כמעט לא קיימת. זה להבא, זה לא עכשיו, כי עכשיו צריך לקבל החלטה.

<< דובר >> מתן כהנא (ימינה): << דובר >>

אז אתה ממליץ שזה ילך לוועדת הבחירות.

<< דובר >> אסף זמיר (כחול לבן): << דובר >>

ופה יש שתי שאלות, יש שאלה טכנית ויש שאלה מוסרית כמו שאמרו. אני חושב שלו
הייתי יודע היום שאני רץ למפלגה אחרת, והייתי מודיע על זה, כנראה שהייתי
מתפטר מהכנסת, ברמה האישית, אבל השאלה אם יש חובה כזו. מכל מה ששמעתי עכשיו
והבנתי עכשיו, לעניות דעתי אין חובה כזאת.

כן היה חשוב לי לדבר עוד כדי להגיד משהו לעוזי דיין. הזילות שבה אנשים
רואים פה דברים שלא עומדים במעשים של עצמם לאורך השנים היא הדבר שיותר
מהכול חותר תחת כל המעמד של הכנסת הזו. כי הקמת פה מפלגה שכל הפלטפורמה שלה
הייתה אנטי שחיתות, ואתה יושב תחת ראש ממשלה עם שלושה כתבי אישום. במפלגה
שהקמת לא היו פריימריז. עכשיו נתת נאום חוצב להבות על פריימריז, כאילו
הקלות שבזה. בסוף ההערה האחרונה שלך ליפעת בעיני לא הייתה ראויה שתיאמר.

<< דובר >> עוזי דיין (הליכוד): << דובר >>

זה לא נכון. העובדה השנייה לא נכונה.

<< דובר >> אסף זמיר (כחול לבן): << דובר >>

לא ראויה שתיאמר.

<< דובר >> עוזי דיין (הליכוד): << דובר >>

היה לה תקנון עם פריימריז.

<< דובר >> אסף זמיר (כחול לבן): << דובר >>

לא ראויה שתיאמר, כאילו כל אחד יכול להגיד פה משהו טהרני כל כך, אבל אפילו
על החוויה האישית שלך לא יישמת אותה. בסוף אנחנו יוצאים לבחירות אחרי כנסת
עם ממשלה לא מתפקדת, כנסת לא מתפקדת, שום דבר לא מתפקד, שאין לי ספק שכל מי
שהיה פה, שהיה ברוב או במיעוט, חווה חוויה מאוד שלילית.

אבל אני רק רוצה להגיד ברמה האישית שלצאת לבחירות האלו כשהמשפטים האחרונים
שאני שומע זה ממיקי זוהר שאומר שהסכמים חשוב לכבד, ומאוסנת מארק שאומרת
איפה היושרה שלך, זה מוציא אותי עם איזושהי תקווה של איזשהו shift באיזון
של תפיסות העולם והכוחות בבניין הזה, ואם זה יחלחל גם לציבור - -

<< דובר >> אופיר כץ (הליכוד): << דובר >>

להבדיל מניסנקורן שמכבד הסכמים.

<< דובר >> אסף זמיר (כחול לבן): << דובר >>

אז אנחנו הולכים לבחירות טובות, שטוב שאנחנו הולכים אליהם.

<< דובר >> אוסנת הילה מארק (הליכוד): << דובר >>

הנה, אבי עושה עליכם – עכשיו יצא על כחול לבן.

<< דובר >> אסף זמיר (כחול לבן): << דובר >>

והלוואי שנחזור הנה עם הרכב מכובד יותר, ראוי יותר ומשמח יותר. תודה רבה.

<< דובר >> אוסנת הילה מארק (הליכוד): << דובר >>

עכשיו הוא הולך למפלגת העבודה עם מרב מיכאלי.

<< יור >> היו"ר איתן גינזבורג: << יור >>

תודה. מתן כהנא, בבקשה.

<< דובר >> אוסנת הילה מארק (הליכוד): << דובר >>

כבר חודשים הם מפמפמים את זה.

<< דובר >> עוזי דיין (הליכוד): << דובר >>

זה בשביל לתת לך הרגשה טובה.

<< דובר >> מתן כהנא (ימינה): << דובר >>

אני באמת מתייחס לדיון הזה בצורה כמעין שיפוטית, ודיברתי עם כל הגורמים
הרלוונטיים, כולל התייעצות ארוכה שקיימתי אתמול עם גורמים משפטיים. לעניות
דעתי הסיפור הזה של להכריז שיפעת מצטרפת למפלגה אחרת לפני שהוכרזו בחירות
פלוס העובדה שבהצבעה הכי גורלית של הליכוד, לצורך העניין בקדנציה הזאת,
יפעת לא הייתה שם, וראינו דוגמאות לכאלה שהגיעו עם אינפוזיות וכו' - -

<< דובר >> יפעת שאשא ביטון (הליכוד): << דובר >>

לא בקורונה.

<< דובר >> מתן כהנא (ימינה): << דובר >>

- - בעיני כן מעמיד את יפעת במקום של פורשת. עכשיו אני אומר, יפעת, ממקום
באמת הכי ידידותי בעולם, זה לא לכבודך, פשוט, יאללה, תתפטרי וזהו, זה יפתור
את כל הדילמה הזאת, זה סתם. להערכתי הדיון הזה לא מכבד אותך, ואני חושב שאם
היית פורשת היית עושה גם לעצמך וגם אולי למשילות פה טובה גדולה.

<< דובר >> יפעת שאשא ביטון (הליכוד): << דובר >>

גם במחיר של שהצדק לא ייעשה. תודה רבה על הטפת המוסר.

<< יור >> היו"ר איתן גינזבורג: << יור >>

תודה.

<< דובר >> יפעת שאשא ביטון (הליכוד): << דובר >>

אני אתייחס לזה אחר כך.

<< דובר >> מתן כהנא (ימינה): << דובר >>

רגע, יפעת.

<< דובר >> יפעת שאשא ביטון (הליכוד): << דובר >>

לא, מתן, תודה רבה על ההתנשאות, אני אתייחס לזה אחר כך. הכול בסדר.

<< דובר >> מתן כהנא (ימינה): << דובר >>

אז אם זה נשמע כאילו זה הטפת מוסר או משהו כזה זה ממש לא מהמקום הזה. אני
חושב באמת שבסוף ההתנהגות שלך היא פרישה לכל דבר ועניין, ואני חושב שהתרופה
פשוטה, פשוט להתפטר.

<< דובר >> יפעת שאשא ביטון (הליכוד): << דובר >>

יש לי שאלה, גם במחיר שהליכוד הודיע לי מראש שההסכם שלו איתי הוא לכנסת
העשרים-ושלוש?

<< דובר >> אוסנת הילה מארק (הליכוד): << דובר >>

מה קשור?

<< דובר >> מתן כהנא (ימינה): << דובר >>

יפעת, אני אומר לך שעברתי על הדברים היטב, קראתי, התייעצתי.

<< דובר >> יפעת שאשא ביטון (הליכוד): << דובר >>

אני שואלת אותך באמת.

<< יור >> היו"ר איתן גינזבורג: << יור >>

תודה.

<< דובר >> יפעת שאשא ביטון (הליכוד): << דובר >>

זאת אומרת שהליכוד הודיע לי שבכנסת העשרים-וארבע אני חופשיה, אז אני לא
מבינה איפה הפער.

<< יור >> היו"ר איתן גינזבורג: << יור >>

תודה.

<< יור >> היו"ר איתן גינזבורג: << יור >>

יש עוד מישהו מחברי הכנסת שרוצה להתייחס?

<< דובר >> מכלוף מיקי זוהר (הליכוד): << דובר >>

אף אחד לא אמר לך לא להתמודד לכנסת העשרים-וארבע, תתמודדי אליה.

<< יור >> היו"ר איתן גינזבורג: << יור >>

תודה. יש עוד מישהו מחברי הכנסת שרוצה להתייחס? פינדרוס, בבקשה.

<< דובר >> מכלוף מיקי זוהר (הליכוד): << דובר >>

את הכנסת העשרים-ושלוש תעזבי, זה מה שאנחנו אומרים.

<< דובר >> אופיר כץ (הליכוד): << דובר >>

את בחרת לא להתמודד - - -

<< יור >> היו"ר איתן גינזבורג: << יור >>

חבר הכנסת יצחק פינדרוס, בבקשה.

<< דובר >> יצחק פינדרוס (יהדות התורה): << דובר >>

לאסף הייתה תקווה בדברים האחרונים של מיקי על הסכמים שצריך לכבד, לי הייתה
תקווה שאולי מיקי יאמץ את הרעיון ויעבירו את הדיון הזה לוועדת בחירות, ואני
אהיה יותר שמח. כי אני אכן כן מרגיש שערב בחירות לשבת פה בדיון, ועל זה אני
מסכים איתך, אסף, בדיון מעין שיפוטי ערב בחירות על חבר בכנסת, אני לא חושב
שהוא המקום הנכון והדרך הנכונה. אפשר לעשות את זה במשך הקדנציה. אני לא
מרגיש בנוח בדיון הזה.

ולעצם העניין. נכון, לחברת הכנסת יפעת שאשא ביטון היה ברור שבכנסת
העשרים-וארבע היא לא ברשימת הליכוד, והיא אמורה להתמודד ברשימה אחרת. אבל
חלק מתהליך התפזרותה של הכנסת היו באותם שמונה ימים שבין ה-12 ל-23, ופה
בעצם הדילמה. מכיוון שחלק מהתהליך היה אותה דחיפה, וזה ברור לכולנו, היינו
כולנו באותו שבוע, זה לא איזשהו משהו מקרי. זה לא הבדל בין 90 יום ל-98
יום, אלא הבדל, זאת הדילמה, והייתי מאוד שמח, מיקי, אם תאמץ את ההצעה של
אוסאמה סעדי. וזה לא שפתחתי בברית חדשה עם הרשימה המשותפת, שלא יהיו אי
הבנות.

<< דובר >> אוסאמה סעדי (הרשימה המשותפת): << דובר >>

למה לא? זה בסדר.

<< דובר >> יצחק פינדרוס (יהדות התורה): << דובר >>

שלא יהיו אי הבנות.

<< דובר >> אלעזר שטרן (יש עתיד-תל"ם): << דובר >>

אתה מחקה את ראש הממשלה.

<< דובר >> יצחק פינדרוס (יהדות התורה): << דובר >>

אני חושב שזה יהיה נכון להעביר את זה לוועדת הבחירות.

<< יור >> היו"ר איתן גינזבורג: << יור >>

תודה. יש עוד מישהו מחברי הכנסת שרוצה לדבר? לא.

<< דובר >> יפעת שאשא ביטון (הליכוד): << דובר >>

אני יכולה להתייחס, ברשותך, ממש בקצרה, כי אמרת לי - - - הדיון ונאמרו פה
דברים קשים, אז אני אשמח להתייחס.

<< יור >> היו"ר איתן גינזבורג: << יור >>

כן, בטח.

<< דובר >> יפעת שאשא ביטון (הליכוד): << דובר >>

ממש בקצרה, אני אעשה את זה אפילו מהר. אז קודם כול תודה לכולכם גם על
הנוכחות שלכם וגם על הדברים שהשמעתם, גם אם בחלקם היו בעיני קצת לא לעניין.
אני רוצה לומר לכם שאם הייתי נמצאת במעמד של חברי הכנסת האחרים, שהם חלק
ממפלגה אורגנית, הייתי מתפטרת ולא הייתי כאן. לא הייתי מבזבזת לא את זמנכם
ובטח לא את זמני. אבל אנחנו נמצאים בסיטואציה אחרת.

התפיסה הזאת שהליכוד באמת בדרכו שלו יכול בכל פעם לחרוץ דין, גם אם זה לא
מן הצדק, אני חושבת שזו הסיבה שאני נמצאת כאן. ותאמינו לי, לא נוח לי
בסיטואציה הזו, ואני נלחמת על הצדק הזה כדי שיהיה ברור שכשהדברים צריכים
להיעשות הם ייעשו, וכשהם לא צריכים להיעשות אז לא מתוך פחד מבריונות הם
יקרו רק בשביל שלא נצטרך להתמודד. אז אני בחרתי כן להתמודד.

נאמר פה עניין של מוסר. אני חושבת שהאחרונה שיכולה להטיף לי מוסר זו חברת
הכנסת מארק בזמן שהיא מדברת על יושרה, ושום דבר של אמת לא יצא מפיה. אני
חושבת שכל תמונת המצב, תחזרו לפרוטוקול שהיא הציגה, היא פשוט לא מחוברת
למציאות.

חבר הכנסת אלעזר שטרן, דיברת על הנושא של הפרת הסכם. אני באמת לא הפרתי
הסכם, עוד כעסו עליי פה ואמרו: איך את אומרת שבאת לישיבות סיעה?

<< דובר >> אלעזר שטרן (יש עתיד-תל"ם): << דובר >>

- - -

<< דובר >> יפעת שאשא ביטון (הליכוד): << דובר >>

אני אומרת שאם יש עניין של הפרת הסכם אז צריך לטפל בו, וחשוב לי לחדד את
זה. כי אפילו כאן שמעת את הקולות: אז למה באת לישיבת סיעה? כי זה היה חלק
מההסכם. ולמה הצבעת עם הליכוד? כי זה היה חלק מההסכם. ואם היינו נשארים כאן
עוד חודש זה מה שהייתי עושה כי זה חלק מההסכם. אין לזה שום קשר - - -

<< דובר >> מכלוף מיקי זוהר (הליכוד): << דובר >>

סעיף 1 שהבטחת לא לפרוש.

<< דובר >> יפעת שאשא ביטון (הליכוד): << דובר >>

אין לזה שום קשר לבחירות הבאות.

<< דובר >> אוסנת הילה מארק (הליכוד): << דובר >>

אז מה עם ההתחייבות שלך לא לפרוש?

<< יור >> היו"ר איתן גינזבורג: << יור >>

אני מבקש לא להפריע לה.

<< דובר >> יפעת שאשא ביטון (הליכוד): << דובר >>

לגבי חבר הכנסת עוזי דיין, לא אתייחס לסיפה של דברייך, באמת מפאת כבודך אני
אנסה להחליק את זה ושאולי זה יישכח, אבל אני לא עברתי - - -

<< דובר >> עוזי דיין (הליכוד): << דובר >>

אני כן רוצה לומר - - -

<< יור >> היו"ר איתן גינזבורג: << יור >>

רק שנייה.

<< דובר >> עוזי דיין (הליכוד): << דובר >>

לא, לא.

<< יור >> היו"ר איתן גינזבורג: << יור >>

חבר הכנסת דיין, שנייה.

<< דובר >> עוזי דיין (הליכוד): << דובר >>

התנצלות במשפט.

<< יור >> היו"ר איתן גינזבורג: << יור >>

אבל היא באמצע.

<< דובר >> עוזי דיין (הליכוד): << דובר >>

מישהו כתב לי באמת: בחייך, איזו אמירה סקסיסטית, וכו'. אם זה נתפס כזה, אני
ממש מתנצל.

<< דובר >> יפעת שאשא ביטון (הליכוד): << דובר >>

אני לא יודעת אם זה היה יכול להיתפס אחרת.

<< דובר >> עוזי דיין (הליכוד): << דובר >>

אני אכניס את זה בפסוק הרבה יותר נכון.

<< דובר >> מיכל קוטלר-וונש (כחול לבן): << דובר >>

איזה עוד אופציה הייתה, עוזי?

<< דובר >> יפעת שאשא ביטון (הליכוד): << דובר >>

מקבלת את ההתנצלות.

<< דובר >> עוזי דיין (הליכוד): << דובר >>

סוף מעשה במחשבה תחילה.

<< דובר >> יפעת שאשא ביטון (הליכוד): << דובר >>

מקבלת את התנצלותך. אני רק אומר, לא דילגתי ממפלגה למפלגה, חברים, הייתי
מפלגת כולנו בכנסת העשרים, בכנסת העשרים-ואחת, בכנסת העשרים-ושתיים, וגם
בכנסת העשרים-ושלוש.

<< דובר >> אוסנת הילה מארק (הליכוד): << דובר >>

בלי הליכוד לא היית בשום מפלגה.

<< דובר >> יפעת שאשא ביטון (הליכוד): << דובר >>

והיום אני הולכת לדרך חדשה.

<< דובר >> אוסנת הילה מארק (הליכוד): << דובר >>

רק בכולנו לשעבר, ועכשיו את הולכת מכולנו לגדעון.

<< דובר >> יפעת שאשא ביטון (הליכוד): << דובר >>

כשהיה נוח לליכוד הליכוד ביקש את כולנו.

<< דובר >> אוסנת הילה מארק (הליכוד): << דובר >>

מהליכוד.

<< דובר >> יפעת שאשא ביטון (הליכוד): << דובר >>

כי הוא לא רצה שיאבדו קולות ושנפסיד את הכוח שלנו.

<< דובר >> אוסנת הילה מארק (הליכוד): << דובר >>

בזכות הליכוד את נמצאת פה.

<< דובר >> יפעת שאשא ביטון (הליכוד): << דובר >>

ואולי גם הליכוד קיבל חלק מהמנדטים שלו, אז קצת צניעות.

<< דובר >> אוסנת הילה מארק (הליכוד): << דובר >>

איזה קיבלת? מה קיבלת? מה הבאתם לנו? אפס.

<< דובר >> יפעת שאשא ביטון (הליכוד): << דובר >>

בזכות החיבור עם כולנו. ובסופו של דבר היום אני בוחרת את דרכי - -

<< דובר >> אוסנת הילה מארק (הליכוד): << דובר >>

אפס, כלום.

<< דובר >> מיקי חיימוביץ' (כחול לבן): << דובר >>

אין ספק שהתרומה נכבדת.

<< דובר >> יפעת שאשא ביטון (הליכוד): << דובר >>

- - אז גם לזה צריך להתייחס.

<< דובר >> אוסנת הילה מארק (הליכוד): << דובר >>

אין כלום.

<< דובר >> יפעת שאשא ביטון (הליכוד): << דובר >>

אני חושבת שהדבר הכי חשוב הוא שבאמת חברי הכנסת של הליכוד מתעלמים מהכרעת
הדין של בית הדין העליון, ואני אחזור ואומר את זה כל פעם, כי מי שהכתיב את
גבולות הזמן והגזרה מלכתחילה, עוד לפני שהגענו לכנסת העשרים-ושלוש, היה
דווקא הליכוד. ואני מכבדת הסכמים, אז אני מכבדת גם את הסעיף הזה, ובכנסת
העשרים-וארבע אני בוחרת בדרך אחרת. תודה רבה.

<< דובר >> אופיר כץ (הליכוד): << דובר >>

אבל לכולנו זה רלוונטי הכנסת העשרים-ושלוש, גם אנחנו מכנסת לכנסת הולכים
לפריימריז.

<< דובר >> יפעת שאשא ביטון (הליכוד): << דובר >>

בכנסת העשרים-ושלוש - - -

<< דובר >> אופיר כץ (הליכוד): << דובר >>

לאף אחד אין תעודת ביטוח, גם לך זה היה לגבי עשרים-ושלוש. גם אנחנו עושים
פריימריז.

<< דובר >> יפעת שאשא ביטון (הליכוד): << דובר >>

בכנסת העשרים-ושלוש, ככל שהיא הייתה נמשכת - - -

<< דובר >> אופיר כץ (הליכוד): << דובר >>

לאף אחד לא מובטח.

<< דובר >> יפעת שאשא ביטון (הליכוד): << דובר >>

בכנסת העשרים-ושלוש ככל שהיא הייתה נמשכת - -

<< דובר >> אופיר כץ (הליכוד): << דובר >>

את לא שונה מאיתנו בעניין הזה.

<< דובר >> אוסנת הילה מארק (הליכוד): << דובר >>

לא, היא שונה ממך, מה קרה לך.

<< דובר >> יפעת שאשא ביטון (הליכוד): << דובר >>

- - הייתי עומדת במחויבותי לליכוד. עשיתי את זה גם ברגעים מאוד מאוד קשים -
-

<< דובר >> אופיר כץ (הליכוד): << דובר >>

ברגע הכי קריטי לא עמדת.

<< דובר >> יפעת שאשא ביטון (הליכוד): << דובר >>

- - כשאתם יצאתם נגדנו, ובכל זאת הייתי כאן. תודה רבה.

<< דובר >> אוסנת הילה מארק (הליכוד): << דובר >>

ברגעים הכי קריטיים הלכת נגדנו.

<< יור >> היו"ר איתן גינזבורג: << יור >>

תודה.

<< דובר >> אופיר כץ (הליכוד): << דובר >>

בהצבעה הכי קריטית ושבוע לפני הפיזור היית נגדנו.

<< יור >> היו"ר איתן גינזבורג: << יור >>

ארבל, רצית להתייחס.

<< דובר >> ארבל אסטרחן: << דובר >>

כמה נקודות קטנות שעלו פה ואני רוצה להתייחס אליהן. קודם כול השאלה שנשאלה
כאן, לא היה מיזוג בשום שלב בין סיעת כולנו לסיעת הליכוד. הן היו סיעות
נפרדות בכנסות העשרים והעשרים-ואחת. ואז בבחירות לכנסת העשרים-ושתיים
החליטו לרוץ שתי מפלגות ברשימה אחת. רוב החברים שהיו בכולנו שובצו בתוך
רשימת הליכוד, ייצגו את הליכוד. אני חושבת שגם היו שם הבדלים למשל בין חבר
הכנסת גלנט לבין חברת הכנסת פלוסקוב, אבל הם ייצגו את מפלגת הליכוד - -

<< דובר >> טלי פלוסקוב (הליכוד): << דובר >>

ארבעה מקומות.

<< דובר >> ארבל אסטרחן: << דובר >>

- - בעוד שחברת הכנסת שאשא ביטון ייצגה את מפלגת כולנו. זאת אומרת גם
בכנסות העשרים והעשרים-ואחת כולנו הייתה נפרדת, גם בכנסת העשרים-ושתיים
כשהיא רצה ביחד עם הליכוד, ואותו דבר בכנסת העשרים-ושלוש כשהיא רצה עם
הליכוד. הדבר הזה משמעותי, ולכן גם יש חשיבות להסכם שדובר עליו, וכו'.

כפי שאני רואה את זה, יש שוני בינה לבין חברי כנסת אחרים שחברים במפלגת
הליכוד והיו מוסרים את אותה הודעה. כלומר, אין לנו היום, כמו שציינתי,
הוראת חוק ברורה או פסיקה ברורה שאומרת מה קורה עם חבר כנסת שהוא חבר
במפלגה ובסיעה שמודיע על התמודדות אחרת. יש אינדיקציות מסוימות מה קורה עם
זה בתקופת בחירות, מה קורה עם זה לפני תקופת בחירות, גם שם יש מין חוסר
בהירות. אבל כאשר מפלגה שלמה, חברת כנסת שמייצגת מפלגה עושה את זה, אני
מנסה לחשוב על מצב שכולנו הייתה רצה פעם לבד ופעם עם הליכוד ופעם עם מפלגה
אחרת ופעם שוב לבד, האם הדבר הזה יכול לחייב את חברי הכנסת של המפלגה, את
כל חברי הכנסת של המפלגה, פה זאת רק אחת, להתפטר מהכנסת על מנת שיוכלו
להתמודד בפעם הבאה? פה המצב שונה.

מנגד, הוזכרה אותה הצבעה של יום שני שעבר, שהיא הייתה הצבעה קריטית מאוד,
לא רק בגלל המהות שלה, אלא גם בגלל שאפשר לומר שיש בה איזשהו מתח בין העמדה
של הליכוד, הסיעה הנוכחית של חברת הכנסת לבין הסיעה העתידית שלה, שעליה היא
כבר הודיעה לפני כן, כאשר, אחת, היה לה אינטרס אולי לדחות את מועד הבחירות,
ואחר כך היה לה אינטרס להקדים את זה. לכן זאת לא סתם הצבעה על איזשהו נושא.

<< דובר >> אוסנת הילה מארק (הליכוד): << דובר >>

נכון, בגלל זה אנחנו רואים בזה את המהות.

<< דובר >> ארבל אסטרחן: << דובר >>

אמרתי שזה חשוב.

<< דובר >> יפעת שאשא ביטון (הליכוד): << דובר >>

השאלה אם היו נותנים לי להיכנס לכנסת.

<< דובר >> אוסנת הילה מארק (הליכוד): << דובר >>

זה החלק המהותי שבתוך כל הפרישה הזו.

<< דובר >> ארבל אסטרחן: << דובר >>

אבל שמעתם את הדברים שנאמרו.

<< דובר >> מיקי חיימוביץ' (כחול לבן): << דובר >>

אתם לא הגשתם את המכתב עוד לפני ההצבעה?

<< דובר >> ארבל אסטרחן: << דובר >>

שמעתם את הדברים שנאמרו פה, ואתם צריכים לקחת את זה לתשומת לבכם.

<< דובר >> יפעת שאשא ביטון (הליכוד): << דובר >>

כן, הם הגישו בקשה לפרישה לפני ההצבעה.

<< קריאה >> קריאה: << קריאה >>

הבקשה לפרישה הוגשה לפני.

<< דובר >> מיקי חיימוביץ' (כחול לבן): << דובר >>

הבקשה לפרישה הוגשה יום לפני.

<< דובר >> יפעת שאשא ביטון (הליכוד): << דובר >>

שבוע לפני אפילו.

<< דובר >> מיקי חיימוביץ' (כחול לבן): << דובר >>

אז איך זה מתקשר?

<< דובר >> ארבל אסטרחן: << דובר >>

הבקשה הוגשה, רשמתי בטעות פברואר, היא הוגשה ב-15 בדצמבר, וההצבעה הייתה
ב-23 בדצמבר.

<< דובר >> מיקי חיימוביץ' (כחול לבן): << דובר >>

אז איך אתם רוצים להשליך? מה הקשר?

<< דובר >> יפעת שאשא ביטון (הליכוד): << דובר >>

כן, שבוע לפני, אמרתי, חברים, אני מאוד מדייקת.

<< דובר >> אוסנת הילה מארק (הליכוד): << דובר >>

אבל היא הודיעה קבל עם ועדה שהיא הולכת למפלגה אחרת.

<< דובר >> מיקי חיימוביץ' (כחול לבן): << דובר >>

אבל הם לא יכולים להתנות את ההצבעה שלה בהתאם לזה.

<< דובר >> אופיר כץ (הליכוד): << דובר >>

זה מחזק, כן.

<< יור >> היו"ר איתן גינזבורג: << יור >>

חברים, תנו לארבל לסיים.

<< דובר >> מיקי חיימוביץ' (כחול לבן): << דובר >>

אבל הם באים כאילו זה מה שמוכיח את זה.

<< דובר >> ארבל אסטרחן: << דובר >>

רק עוד שתי נקודות קטנות. הוזכר פה עניין המימון.

<< דובר >> אוסנת הילה מארק (הליכוד): << דובר >>

ההפך, אדוני היושב-ראש, מה שארבל אומרת עכשיו - -

<< יור >> היו"ר איתן גינזבורג: << יור >>

אבל היא לא סיימה את דבריה, איך את יודעת מה היא אומרת?

<< דובר >> אוסנת הילה מארק (הליכוד): << דובר >>

- - זה מה שמחזק את הטיעון יותר.

<< יור >> היו"ר איתן גינזבורג: << יור >>

אבל היא לא סיימה את דבריה.

<< דובר >> מכלוף מיקי זוהר (הליכוד): << דובר >>

חייבים לסיים.

<< דובר >> ארבל אסטרחן: << דובר >>

נכון, אמרתי שיש כאן טיעונים לכאן ולכאן, וצריך לתת את הדעת עליהם. ואני
מנסה לחדד את זה לפני שחברי הוועדה מחליטים.

לעניין המימון, יודגש שכולנו מקבלת מימון נפרד, גם המקדמה, גם המימון
הסופי, גם ההלוואה, הוא לא משפיע.

<< יור >> היו"ר איתן גינזבורג: << יור >>

על פי ההסכם.

<< דובר >> ארבל אסטרחן: << דובר >>

נכון, אלו מפלגות נפרדות שהגישו רשימה משותפת, ולכן אין בהחלטות האלה כדי
להשפיע על הדבר הזה. אגב, גם אם חברת הכנסת תתפטר מהכנסת זה לא יגדיל
לליכוד לא את מקדמת המימון ולא את המימון הסופי.

<< דובר >> יפעת שאשא ביטון (הליכוד): << דובר >>

אני לא לוקחת מהם כלום.

<< דובר >> אוסנת הילה מארק (הליכוד): << דובר >>

זה הנראות.

<< דובר >> ארבל אסטרחן: << דובר >>

ולגבי ועדת הבחירות, דבר שנזכר פה, מה שאמר חבר הכנסת סעדי, צריך לומר
שההחלטה אם צריך לזה את ועדת הכנסת או את עדת הבחירות זה עניין שצריך
להכריע עליו בחקיקה. זאת אומרת שנכון להיום יש סמכות – חוק הכנסת אומר
שוועדת הכנסת תכריז על דבר פרישתו של חבר כנסת; בית המשפט העליון השאיר
בצריך עיון את השאלה האם אפשר לפנות גם ישירות לוועדת הבחירות; גם מדבריו
של השופט מלצר שלא כתב החלטה, אבל אפשר היה להבין שהוא סבור שיש סמכות;
ואחר כך כבוד השופט הנדל אמר שיש סמכות שיורית רק אם לא הייתה פנייה לוועדת
הכנסת כאשר דבר הפרישה ברור. מה שכן צריך לדעת הוא שוועדת הבחירות היא גוף
לא פחות פוליטי מהגוף שיושב כאן, זאת אומרת שאלו גם כן נציגי מפלגות.

<< דובר >> אוסאמה סעדי (הרשימה המשותפת): << דובר >>

אבל יש יושב-ראש שופט עליון שהוא מתווה.

<< דובר >> ארבל אסטרחן: << דובר >>

נכון, היא פועלת בהנחיית השופט שבהחלט מתווה ומנחה את חברי הוועדה, אבל
בסופו של דבר אם לא מתקנים את החוק והולכים לפי הפרוצדורה של ועדת הבחירות
היא יכולה להחליט לפסול חבר כנסת במסגרת הסמכות שלה לאשר את רשימות
המועמדים. מי שמחליט שם זאת הוועדה בהנחיית השופט.

<< דובר >> אלעזר שטרן (יש עתיד-תל"ם): << דובר >>

איתן, אני יכול משפט אחד רק כדי להבהיר את מה שאמרתי?

<< יור >> היו"ר איתן גינזבורג: << יור >>

כן.

<< דובר >> אלעזר שטרן (יש עתיד-תל"ם): << דובר >>

דיברתי על שני דברים, אחד, הצטרפתי לאוסאמה בהיבט של הבירור המשפטי, ואמרתי
שאנחנו צריכים לעשות דיון, כולל החלטות ערכיות, אבל שתקבענה נהלים. אני לא
קורא להעביר את ההחלטה הזאת, שיהיה ברור, עכשיו לוועדת הבחירות או לשופט.
אני חושב שזה יהיה אותו דבר, זה יהיה סוג של תוך כדי בחירות, ולכן אני חושב
שמלכתחילה זה היה צריך לעבור לשם, לקבל החלטה מהסוג הזה. אני עכשיו לא קורא
לזה, ואני חושב שאנחנו צריכים לקיים דיון מתי שנוכל על האתיקה של עצמנו.
תודה.

<< יור >> היו"ר איתן גינזבורג: << יור >>

תודה. אני גם רוצה לומר את דעתי אחרי ששמעתי את הדברים, ובאמת התייחסתי לזה
במלוא כובד הראש. ניסיתי להקשיב באמת בצורה מנותקת לשני הצדדים ובאמת
לשקול, ויש פה טיעונים, אני לא אומר שאין פה טיעונים, יש פה טיעונים כבדי
משקל שאי-אפשר להתעלם מאף אחד מהצדדים.

רק כהערה פרימינלית, אני חושב שהדיון הזה כן צריך להתקיים פה, זה התפקיד של
ועדת הכנסת, זה לא התפקיד של ועדת הבחירות המרכזית. הוא תפקיד שנכון לוועדת
הכנסת לאורך כל תקופתה של הכנסת, הוא לא נכון רק ב-90 הימים האחרונים לפני
הבחירות, אלא גם באמצע קדנציה. שוו לעצמכם שיש התנהגות מסוימת של חבר כנסת
באמצע קדנציה בשנתיים הראשונות של הכנסת – שנניח היא מכהנת ארבע שנים, דבר
שהרבה זמן לא היה – ונכון שהוועדה הזאת כן תדון וכן תכריע, וזה מה שנקבע
בחוק, וזאת החשיבות של הוועדה הזאת. ואלו שהיו פה לפנינו סמכו על מי שיהיה
אחריהם וגם על עצמם כנראה, שהם יוכלו לעשות את ההבחנות האלה ולעשות שיקול
דעת אמיתי.

אני חוזר לעניין מהי פרישה. פרישה בניגוד להתפלגות היא לטעמי דבר שהוא אקט
קשה, אקט קיצוני בתוך מהלך של כנסת, בין אם זה לפני בחירות או בין אם במהלך
של קדנציה. וקבעו בחוק, מי שהיה פה לפנינו אמר משהו מאוד מאוד ספציפי לגבי
פרישה, כי הוא הבין שבסופו של יום, לדעתי, שלחבר כנסת יש את החופש הפוליטי
שלו בתוך הכנסת. נכון שהוא נבחר מטעם סיעה, ונכון שהוא מתקיים מטעם סיעה,
ובשנים האחרונות אפשר להגיד אולי אף בסוג של צער, הסיפור של המשמעת, גם
הסיעתית וגם הקואליציונית וגם של האופוזיציה, היא הרבה יותר הדוקה מאשר
הייתה בעבר, אבל החוק עדיין רואה בחבר הכנסת, על אף שהוא חלק מסיעה, כאורגן
עם חופש פוליטי מסוים, ובטח בוודאי חופש להיבחר.

נדמה לי שהעמדה שנותנים לחברי כנסת לגיטימציה פוליטית לבחור את המשך דרכם
אחרי התפזרות הכנסת בטווח ה-90 יום לבחור עם מי להמשיך לרוץ זאת פריבילגיה
שקיימת לכל אחד. אני לא חושב שמישהו שמחליט עכשיו להתמודד במסגרת אחרת,
והוא החליט את זה אחרי 90 יום, צריך להתפטר מהכנסת. החוק לא דורש את זה,
אני לא מבין למה ועדת הבחירות דרשה את זה. נראה לי שזאת הייתה דרישה מוגזמת
ולא נכונה. ידוע לכל, מי שמגיע מהמוניציפלי גם יודע את זה, שבתקופה מסוימת
לפני הבחירות כל חבר מועצה וגם כל חבר כנסת, זה לקוח מאותו משקל, יכול
להחליט עם מי הוא מתמודד בבחירות הבאות. אם יש תקופת דמדומים, המועצה
מסתיימת, הכנסת מסתיימת, והוא רוצה להמשיך להיות בחיים הפוליטיים ולהתמודד
שוב, הוא רשאי להתמודד במסגרות החוק במסגרת מגבלות.

הסיפור של פרישה הוא סיפור אחר, ולכן צריך לשקול אותו בצורה כבדת משקל.
לטעמי צריך לפרש סוגיה של פרישה לפי מעשים שחבר כנסת עושה, איך הוא פעל
כנגד עמדת הסיעה והאינטרסים של הסיעה ופעילות הסיעה או דרישת הסיעה לאורך
תקופה או אם בכלל, בטח בהצבעות קרדינליות כמו הצבעת אמון או אי-אמון.

אני חושב שבמקרה של שאשא ביטון עמדו לה שתי נקודות, א'. בוודאי שהיא הודיעה
לפני ה-90 יום שהיא לא תתמודד שוב ברשימת הליכוד. אני חושב שגם הליכוד אמרו
את זה בצורה כזו או אחרת מתישהו. ולכן ברור שהיא עשתה את זה לפני תקופת
ה-90 יום, וזה לא במסגרת מה שהמחוקק דיבר עליו.

יחד עם זאת, אי-אפשר להתעלם מהעובדה שהיא חתומה על הסכם שברור שהוא חל רק
על הכנסת העשרים-ושלוש, יכול היה להיות מוארך על ידה, אבל גם יכול להיות
מופר או לא מוארך על ידי מי מהצדדים, וברור שהעתיד הפוליטי שלה היה נתון
בידיה ובידי מפלגת הליכוד.

אני חושב שההכרזה שלה שהיא מתמודדת ברשימה אחרת בבחירות הבאות בקונסטלציה
הנוכחית לא בטוח שהיא לכשעצמה הודעה על פרישה, זה בטח לא ברמה החוקית,
ואנחנו פועלים פה רק במסגרת החוק ולא במסגרת המוסר או במסגרות אחרות של טעם
אישי כזה או אחר, כי צריך לשקול את זה במסגרת מה שהחוק קובע.

העסק הסתבך לטעמי בהצבעה האחרונה ביום שני, וגם אמרתי את זה לשאשא ביטון,
מכיוון שפה באמת זאת הייתה כמו הצבעת אמון בממשלה בהרבה מאוד מובנים, האם
הכנסת ממשיכה או לא ממשיכה. ואמרתי באופן גלוי שעד אותו רגע לא חשבתי שהיא
צריכה להיות פורשת, וההצבעה או אי ההצבעה ביום שני קצת ערערה את מה שאני
חושב ביחס לזה.

<< דובר >> יפעת שאשא ביטון (הליכוד): << דובר >>

השאלה אם בחוקי הקורונה הייתי יכולה להגיע לפה, אתה יודע שלא.

<< יור >> היו"ר איתן גינזבורג: << יור >>

ושמחתי לשמוע פה את שני הצדדים. התרשמתי בסופו של יום בכל ההתנהלות, אני לא
יודע מה היה קורה אם הליכוד היו דורשים ממנה להגיע להצבעה בכל זאת, עם
הבידוד מאחורי הזכוכית, וכו' וכו'.

<< דובר >> מכלוף מיקי זוהר (הליכוד): << דובר >>

וגם אחרי ההכרזה על גדעון.

<< יור >> היו"ר איתן גינזבורג: << יור >>

לזה כבר התייחסתי.

<< דובר >> מכלוף מיקי זוהר (הליכוד): << דובר >>

אם היינו קוראים לה להצביע אחרי ההכרזה על גדעון - - -

<< יור >> היו"ר איתן גינזבורג: << יור >>

אני לא יודע איך שאשא ביטון הייתה מתנהגת אם היו דורשים ממנה, מתקשרים
אליה, אם היו אומרים לה תבואי, תצביעי - - -

<< דובר >> אוסנת הילה מארק (הליכוד): << דובר >>

בערך כמו מיכל שיר.

<< דובר >> מכלוף מיקי זוהר (הליכוד): << דובר >>

איתן, אחרי ההכרזה על גדעון לא היה טעם.

<< יור >> היו"ר איתן גינזבורג: << יור >>

תצביעי נגד.

<< דובר >> מכלוף מיקי זוהר (הליכוד): << דובר >>

היא החליטה שהיא הולכת עם גדעון, וגדעון פעל לפזר את הכנסת.

<< דובר >> יפעת שאשא ביטון (הליכוד): << דובר >>

- - - מה זה קשור? זה לא קשור. זאת פרשנות שלך. אתה - - - על פרשנות ולא על
עובדות.

<< דובר >> אוסנת הילה מארק (הליכוד): << דובר >>

גם לא הודיעה לאף אחד מהסיעה שהיא מגיעה או לא מגיעה.

<< דובר >> מכלוף מיקי זוהר (הליכוד): << דובר >>

יפעת, אם היינו קוראים לך לבוא היית באה?

<< יור >> היו"ר איתן גינזבורג: << יור >>

אני מודה שהפרעתי לאנשים אבל זה היה במסגרת תפקידי.

<< דובר >> יפעת שאשא ביטון (הליכוד): << דובר >>

אם היית מאשר לי להיכנס עם חום גבוה - - - אם היית מדבר איתי, אתה לבד היית
אומר שאת לא יכולה להגיע.

<< יור >> היו"ר איתן גינזבורג: << יור >>

אני מודה, יפעת, שהפרעתי לאנשים לדבר, אבל זה היה במסגרת תפקידי לשמור על
הדיון, לא במסגרת הבעת עמדה.

<< דובר >> יפעת שאשא ביטון (הליכוד): << דובר >>

סליחה, כבוד היושב-ראש.

<< יור >> היו"ר איתן גינזבורג: << יור >>

אני לא יודע איך היא הייתה מתנהגת אם היו דורשים ממנה להגיע ולהצביע עם
עמדת הקואליציה או עמדת הממשלה או עמדת המפלגה או עמדת הסיעה. אני לא יודע
איך זה היה נראה. אני חושב שעומדת לזכותה העובדה שאף אחד לא פנה, לא ביקש,
לא דרש ממנה. אני גם חושב שאם אדם יכול ולא מונעים ממנו להגיע הוא יכול
לבוא, יש כללים שהכנסת קבעה.

<< דובר >> אופיר כץ (הליכוד): << דובר >>

צריך להודיע להגיע להצבעות?

<< דובר >> מכלוף מיקי זוהר (הליכוד): << דובר >>

סליחה, הודענו.

<< יור >> היו"ר איתן גינזבורג: << יור >>

אין חובה להגיע להצבעות.

<< דובר >> אופיר כץ (הליכוד): << דובר >>

אבל צריך להודיע?

<< דובר >> אוסנת הילה מארק (הליכוד): << דובר >>

להודיע לפחות.

<< יור >> היו"ר איתן גינזבורג: << יור >>

אני יודע שלמשל חבר הכנסת פינדרוס, שהיה כוכב הערב באותו יום, קיבל הוראה
לדבר במשך אותו ערב הרבה שעות עד שיגיע חיים כץ מאיזה אירוע או שהם בעצם
מצאו אותו.

<< דובר >> מכלוף מיקי זוהר (הליכוד): << דובר >>

איתן, כל המדינה ידעה.

<< דובר >> יפעת שאשא ביטון (הליכוד): << דובר >>

אני רק יכולה לומר לכם, לא רציתי לשים את זה פה על השולחן, אני מקווה שאני
לא חושפת משהו שלא צריך, אבל אני יזמתי שיחה למנהלת הסיעה שלנו כדי לדבר
איתה, הסתבר שהיא הייתה חולה, אתם יודעים את זה.

<< יור >> היו"ר איתן גינזבורג: << יור >>

יפעת, אני באמצע.

<< דובר >> יפעת שאשא ביטון (הליכוד): << דובר >>

ומעבר לזה לא אפרט.

<< דובר >> אוסנת הילה מארק (הליכוד): << דובר >>

אבל יש אחרות שהיו בריאות.

<< דובר >> יפעת שאשא ביטון (הליכוד): << דובר >>

כדי להודיע לה ולשאול אותה, זה ניתן לבדיקה.

<< יור >> היו"ר איתן גינזבורג: << יור >>

בכל מקרה, במסגרת הדברים האלו ולאורם הסיפור של פרישה, במסגרת מה שקלטתי
ואיך שאני רואה את הדברים, אני חושב שלא צריך להכריז על שאשא ביטון כפורשת
מהטעם שאי-אפשר היה לדעת איך היא הייתה פועלת במסגרת העמדה הסיעתית אם
הכנסת הייתה ממשיכה לתפקד. יכול להיות שהיה חשש שהיא תפעל בצורה כזו או
אחרת, אבל על זה אי-אפשר לנקוט עמדה ולהביע עמדה מסוימת, על פי תחושות
עתידיות של מה היה קורה אילו. בעובדות שמונחות בפניי, לטעמי, וזו עמדתי
האישית, אני לא חושב שסעיף הפרישה חל עליה. ולכן אני חושב שאם ישאלו אותי
היא לא צריכה להיות מכונה כפורשת.

<< דובר >> מכלוף מיקי זוהר (הליכוד): << דובר >>

אני יכול לומר משהו בבקשה?

<< יור >> היו"ר איתן גינזבורג: << יור >>

בבקשה.

<< דובר >> מכלוף מיקי זוהר (הליכוד): << דובר >>

תראו, חברים, שמעתי את הטענות, צר לי, ניסיתי למצוא באמת בתוך הטענות טענות
ענייניות שאני גם יכול להשתכנע מהן שבאמת לא מדובר פה בפרישה.

<< יור >> היו"ר איתן גינזבורג: << יור >>

אגיד עוד משהו, לא סיימתי. אני רוצה להגיד שבהקשר הזה הכרזה על פרישה, לכל
חבר כנסת שהוא, הסנקציות הן מאוד מאוד קשות, וראינו כמו שהכריזו על אורלי
לוי בזמנו כפורשת וזה מנע ממנה להתמודד במסגרות שונות.

<< דובר >> מכלוף מיקי זוהר (הליכוד): << דובר >>

נכון, רק ברשימה אחרת.

<< יור >> היו"ר איתן גינזבורג: << יור >>

אבל אורלי לוי בניגוד לשאשא ביטון בזמנו - - -

<< דובר >> מכלוף מיקי זוהר (הליכוד): << דובר >>

זאת הסנקציה היחידה.

<< דובר >> אוסנת הילה מארק (הליכוד): << דובר >>

הבעיה שלה שהיא רוצה להתמודד ברשימה אחרת, זאת הבעיה.

<< יור >> היו"ר איתן גינזבורג: << יור >>

אורלי לוי פעלה באופן מוחלט וברור נגד אותה סיעה שלה והצביעה נגדה לכל אורך
הדרך, דבר שלא התרשמתי שזה היה פה כך, אגב שהיו חילוקי דעות בתוך ועדות
כנגד עמדת הממשלה.

<< דובר >> מכלוף אמיקי זוהר (הליכוד): << דובר >>

אבל זאת סנקציה אחת. מה הסנקציה שהייתה מקבלת יפעת שאשא ביטון? שהיא לא
הייתה יכולה להתמודד עם רשימה קיימת. לא משנה.

<< יור >> היו"ר איתן גינזבורג: << יור >>

אני מכיר הרבה פעמים שבהם יושבי-ראש ועדות וגם מתוך הקואליציה פועלים כנגד
הממשלה ומגיעים להסדרים מסוימים עם הממשלה, ולכן אני חושב שהסנקציה שמוטלת
על חבר כנסת שמוכרז כפורש היא סנקציה קשה.

<< דובר >> מכלוף מיקי זוהר (הליכוד): << דובר >>

יש סנקציה אחת במקרה הזה.

<< יור >> היו"ר איתן גינזבורג: << יור >>

היא סנקציה - -

<< דובר >> מכלוף מיקי זוהר (הליכוד): << דובר >>

אחת.

<< יור >> היו"ר איתן גינזבורג: << יור >>

- - שלא מאפשרת לה להתמודד במסגרת רשימה קיימת.

<< דובר >> אופיר כץ (הליכוד): << דובר >>

אלא אם כן היא מתפטרת.

<< דובר >> מכלוף מיקי זוהר (הליכוד): << דובר >>

נכון.

<< דובר >> אוסנת הילה מארק (הליכוד): << דובר >>

אלא אם כן היא מתפטרת, איתן.

<< יור >> היו"ר איתן גינזבורג: << יור >>

אני חושב שבהקשר הזה לאור ההתנהלות המסוימת, לאורך כל הקדנציה וגם בעת
האחרונה, אני לא חושב שאפשר להכריז עליה באופן מוחלט וברור ומובהק כפורשת.
כן ברור שהיא לא תמשיך עם הליכוד. היא אמרה את זה, הליכוד אמרו את זה. לא
ברור איך היא הייתה ממשיכה להתנהל לאורך הזמן אם הכנסת הייתה ממשיכה
להתנהל, ואיך היא הייתה מצביעה, האם היא הייתה מצביעה נגד הליכוד לאורך כל
ההצבעות? אולי אז היו באמת טענות שהיא יכולה להצביע כפורשת. אבל במקרה הזה
אני לא חושב שזה המצב.

<< דובר >> מכלוף מיקי זוהר (הליכוד): << דובר >>

איתן, בסדר, זו עמדתך, אני מכבד אותה. אני חושב שהיא שגויה, אבל זה בסדר.
אני רק רוצה לומר דבר אחד, לעניות דעתי הדיון פה לא היה מעין שיפוטי.

<< יור >> היו"ר איתן גינזבורג: << יור >>

מה הוא לא היה?

<< דובר >> מכלוף מיקי זוהר (הליכוד): << דובר >>

לא היה מעין שיפוטי. הוא היה פוליטי. הרגשתי שהוא היה פוליטי משום שכל
הטענות שהעלינו שהן מגובות בעובדות - - -

<< יור >> היו"ר איתן גינזבורג: << יור >>

תשאל את אוסנת.

<< דובר >> מכלוף מיקי זוהר (הליכוד): << דובר >>

שהן מגובות בעובדות - - -

<< דובר >> אוסנת הילה מארק (הליכוד): << דובר >>

למה, אתה - - - הגדול מבין שנינו.

<< דובר >> מכלוף מיקי זוהר (הליכוד): << דובר >>

שנייה. שאי-אפשר להפריך אותן, עצם ההסכם שחתום שחור על גבי לבן, עצם העובדה
שהיא אמרה פה בדיון שהיא חלק מסיעת הליכוד והיא התנהלה כחלק מסיעת הליכוד,
עצם העובדה שהיא נעדרה מהצבעות ואפילו הביאו הוכחות שהיא אמרה שהיא במחאה
וכו', ואחר כך ההודעה שלה שהיא הולכת עם רשימה אחרת לפני שהתפזרה הכנסת, כל
אלו - -

<< דובר >> אוסנת הילה מארק (הליכוד): << דובר >>

לא הספיקו.

<< דובר >> מכלוף מיקי זוהר (הליכוד): << דובר >>

- - לא הספיקו לחברי הוועדה - -

<< דובר >> יפעת שאשא ביטון (הליכוד): << דובר >>

לכל אלה קיבלתם תשובות.

<< דובר >> אוסנת הילה מארק (הליכוד): << דובר >>

איזה תשובות נתת?

<< דובר >> מכלוף מיקי זוהר (הליכוד): << דובר >>

- - שהדבר הזה הוא פרישה.

<< דובר >> יפעת שאשא ביטון (הליכוד): << דובר >>

את האמת.

<< דובר >> מכלוף מיקי זוהר (הליכוד): << דובר >>

ולכן אני אומר שאני מצר על זה רק מסיבה אחת, כי לליכוד לא נגרם שום נזק.

<< דובר >> אוסנת הילה מארק (הליכוד): << דובר >>

נכון.

<< דובר >> מכלוף מיקי זוהר (הליכוד): << דובר >>

אני מצר על זה רק בכך שבעצם שיטת העבודה שתהיה מעכשיו בכנסת - -

<< דובר >> אוסנת הילה מארק (הליכוד): << דובר >>

החדשה.

<< דובר >> מכלוף מיקי זוהר (הליכוד): << דובר >>

- - תהיה שיטת עבודה שונה ממה שהורגלנו בעבר.

<< דובר >> יפעת שאשא ביטון (הליכוד): << דובר >>

זאת הבריונות מצדכם, מיקי.

<< דובר >> אוסנת הילה מארק (הליכוד): << דובר >>

איזה בריונות?

<< דובר >> מכלוף מיקי זוהר (הליכוד): << דובר >>

אני חושב שהדבר הזה - - -

<< דובר >> יפעת שאשא ביטון (הליכוד): << דובר >>

אתם כל הזמן עסוקים בלאיים על כולם.

<< דובר >> מכלוף מיקי זוהר (הליכוד): << דובר >>

מאחר שהעניין פה נראה מאוד מאוד לא אובייקטיבי אני חושב שאני כן אלך עם
הנושא הזה דווקא לוועדת הבחירות, יכול להיות ששם זה יהיה יותר מקצועי
וידונו בזה בצורה יותר מקצועית.

<< דובר >> אוסנת הילה מארק (הליכוד): << דובר >>

בדיוק.

<< דובר >> מכלוף מיקי זוהר (הליכוד): << דובר >>

ולא בצורה פוליטית כמו שדנים בזה פה היום. זה יום עצוב לכנסת.

<< יור >> היו"ר איתן גינזבורג: << יור >>

אני חושב שמי שעושה פה פוליטיקה זה אתה. אני חושב שהדיון הזה התנהל בצורה
מאוד מאוד עניינית, בכלל לא פוליטית.

<< דובר >> מכלוף מיקי זוהר (הליכוד): << דובר >>

אני לא מסכים, שמעת את הטענות.

<< יור >> היו"ר איתן גינזבורג: << יור >>

אם שמעתי פה טענות פוליטיות הן נשמעו רק מצד אחד של הוועדה הזאת - -

<< דובר >> אוסנת הילה מארק (הליכוד): << דובר >>

אבל שמעת פה כל כך הרבה טיעונים, שבצורה שיטתית איך היא הפרה את כל - -

<< יור >> היו"ר איתן גינזבורג: << יור >>

- - וזה הגיע בעיקר מתוך סיעת הליכוד.

<< דובר >> אוסנת הילה מארק (הליכוד): << דובר >>

- - ההסכמים שהיו לה עם הליכוד, וכל זה לא הספיק לך.

<< יור >> היו"ר איתן גינזבורג: << יור >>

אני לא שמעתי פה טיעונים פוליטיים, להפך, שמעתי פה הרבה מאוד לבטים של
אנשים.

<< דובר >> אוסנת הילה מארק (הליכוד): << דובר >>

אז אתה אומר - - - משפטיים?

<< יור >> היו"ר איתן גינזבורג: << יור >>

ולכן חבל שאתה לוקח את זה לכיוון הזה.

<< דובר >> מכלוף מיקי זוהר (הליכוד): << דובר >>

איתן, אני מבקש, ולאור הסיטואציה בהתנהלות הזאת, אני מושך את בקשתי ואני
אפנה לוועדת הבחירות המרכזית.

<< דובר >> אוסנת הילה מארק (הליכוד): << דובר >>

בדיוק.

<< דובר >> חמד עמאר (ישראל ביתנו): << דובר >>

תודה רבה.

<< יור >> היו"ר איתן גינזבורג: << יור >>

אני רוצה לומר משהו לפרוטוקול, הישיבה עוד לא הסתיימה מבחינתי. על פניו
הישיבה הזאת מבחינתי התנהלה בצורה עניינית, מתורבת, על אף - -

<< דובר >> אוסאמה סעדי (הרשימה המשותפת): << דובר >>

סופר עניינית.

<< יור >> היו"ר איתן גינזבורג: << יור >>

- - שהיו פה טענות כאלה ואחרות. לדעתי משיכת הבקשה לפרישה נעשתה רק מסיבה
אחת, כי הסתמן פה רוב להכריע - -

<< דובר >> יפעת שאשא ביטון (הליכוד): << דובר >>

היה פה רוב מוחלט.

<< יור >> היו"ר איתן גינזבורג: << יור >>

- -שחברת הכנסת שאשא ביטון איננה פורשת. אבל מהרגע שבה לא נדרשנו להכרעה אז
חברת הכנסת שאשא ביטון תמשיך בתפקידה. בבקשה.

<< דובר >> יפעת שאשא ביטון (הליכוד): << דובר >>

תודה רבה, כבוד היושב-ראש.

<< דובר >> אוסאמה סעדי (הרשימה המשותפת): << דובר >>

אני גם רוצה לחזק את מה שאמרת, הדיון היה ענייני ביותר, הטיעונים שהיו כאן
היו טיעונים לגופו של עניין. ובדיוק הסיבה היא שכנראה שראו שאין רוב. אנחנו
אמרנו, ואמרתי את דעתי בהתחלה, שמן הראוי היה שכל העניינים האלה יידונו
בוועדת הבחירות למרות שהיא ועדה פוליטית, כמו בעניין של פסילת רשימות
ואישור רשימות, אבל לפחות יש שם שופט עליון שנותן וזה וזה. אבל אמרנו
שנצביע פה כי יש פה בקשה. זה שהוא משך את הבקשה זה בסדר גמור. הוא עשה
סיפור.

<< דובר >> יפעת שאשא ביטון (הליכוד): << דובר >>

תודה רבה.

<< יור >> היו"ר איתן גינזבורג: << יור >>

זכותו. תודה רבה לכולם. הישיבה נעולה.

<< סיום >> הישיבה ננעלה בשעה 15:15. << סיום >>

