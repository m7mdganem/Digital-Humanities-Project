הכנסת העשרים-ושלוש

מושב ראשון

פרוטוקול מס' 23

מישיבת ועדת הכנסת

יום רביעי, ב' בתמוז התש"ף (24 ביוני 2020), שעה 17:00

סדר היום:

<< נושא >> בקשת הממשלה להקדמת הדיון בהצעת חוק הסמכת שירות הביטחון הכללי
לסייע במאמץ הלאומי לצמצום התפשטות נגיף הקורונה החדש (הוראת שעה),
התש"ף-2020 (מ/1334), לפני הקריאה הראשונה << נושא >>

נכחו:

חברי הוועדה:

איתן גינזבורג – היו"ר

עוזי דיין

בועז טופורובסקי

אחמד טיבי

אופיר כץ

טלי פלוסקוב

אלעזר שטרן

חברי הכנסת:

אוריאל בוסו

סונדוס סאלח

אוסאמה סעדי

מוזמנים:

  ------------------------------------------------------------------------
  רפי מרון          –      ראש אגף טכנולוגיות, מל"ל
  ----------------- ------ -----------------------------------------------

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

שרון רפאלי

<< נושא >> בקשת הממשלה להקדמת הדיון בהצעת חוק הסמכת שירות הביטחון הכללי
לסייע במאמץ הלאומי לצמצום התפשטות נגיף הקורונה החדש (הוראת שעה),
התש"ף-2020 (מ/1334), לפני הקריאה הראשונה

<< נושא >>

<< יור >> היו"ר איתן גינזבורג: << יור >>

ערב טוב לחברי הוועדה, אני מתכבד לפתוח ישיבה נוספת של ועדת הכנסת. יום
רביעי 24 ביוני 2020, שעה 17:05 בערב. אנחנו נמצאים בתקופה כזאת של
דחיפויות בגלל סיטואציית הקורונה. הממשלה התכנסה לדיון דחוף מבחינתה שלא
היה מתוכנן, ועסק באופן שבו ניתן למנוע בדרכים שונות את התפשטות המגפה
והאופנים שבהם ניתן להשתלט עליה או להתמודד איתה. הממשלה הגישה היום לכנסת
הצעת חוק הסמכת שירות הביטחון הכללי לסייע במאמץ הלאומי לצמצום התפשטות
נגיף הקורונה החדשה כהוראת שעה. הם ביקשו, לפי סעיף 81(ג) לתקנון הכנסת
להקדים את הדיון בהצעת החוק לקריאה ראשונה. זאת הסיבה שאנחנו מתכנסים.

<< דובר >> בועז טופורובסקי (יש עתיד-תל"ם): << דובר >>

אתה רוצה שנקדם את זה?

<< יור >> היו"ר איתן גינזבורג: << יור >>

אני רוצה שנדון בזה. הצעת החוק, כמובן, מונחת בפנינו, ואף אחד לא הספיק
לקרוא אותה - -

<< דובר >> אוסאמה סעדי (הרשימה המשותפת): << דובר >>

זה רציני?

<< דובר >> אלעזר שטרן (יש עתיד-תל"ם): << דובר >>

אפשר לקבל עותקים?

<< דובר >> אוסאמה סעדי (הרשימה המשותפת): << דובר >>

זה רציני?

<< יור >> היו"ר איתן גינזבורג: << יור >>

רק שנייה, רק שנייה.

<< דובר >> בועז טופורובסקי (יש עתיד-תל"ם): << דובר >>

למה שהשב"כ יעקוב אחרינו?

<< דובר >> אוסאמה סעדי (הרשימה המשותפת): << דובר >>

זה רציני? הנה, אתה אומר בעצמך - -

<< יור >> היו"ר איתן גינזבורג: << יור >>

תגיד לי מתי אני יכול להמשיך לדבר.

<< דובר >> אוסאמה סעדי (הרשימה המשותפת): << דובר >>

- - -

<< יור >> היו"ר איתן גינזבורג: << יור >>

בוא תגיד לי מתי אני יכול להמשיך לדבר.

<< דובר >> אוסאמה סעדי (הרשימה המשותפת): << דובר >>

בבקשה.

<< יור >> היו"ר איתן גינזבורג: << יור >>

תודה.

אנחנו פה לא דנים בחוק, אני מזכיר לחברי הוועדה. אנחנו דנים בשאלה האם
להקדים את הצעת החוק הזאת שהובאה באופן דחוף על-ידי הממשלה במליאת הכנסת
לקריאה ראשונה - -

<< דובר >> בועז טופורובסקי (יש עתיד-תל"ם): << דובר >>

להיום.

<< יור >> היו"ר איתן גינזבורג: << יור >>

- - כדי שאחת מוועדות הכנסת, כנראה חוץ וביטחון, תוכל לדון בחוק ולהתעמק בו
כמו שראוי להתעמק בחוקים. אז אם זה לא יעלה היום זה יעלה ביום שני, אני
מניח.

<< דובר >> בועז טופורובסקי (יש עתיד-תל"ם): << דובר >>

כן, בוודאי.

<< קריאה >> קריאה: << קריאה >>

- - -

<< יור >> היו"ר איתן גינזבורג: << יור >>

ברור. הכוונה היא שזה יעלה היום למליאה לקריאה ראשונה. יש עמדת ייעוץ
משפטי. היועץ המשפטי למל"ל גיל אבריאל – הוא נמצא?

<< דובר >> נועה בירן - דדון: << דובר >>

אני חושבת שהוא עדיין לא התחבר.

<< דובר >> בועז טופורובסקי (יש עתיד-תל"ם): << דובר >>

של הוועדה? של הכנסת?

<< יור >> היו"ר איתן גינזבורג: << יור >>

איפה ארבל?

<< דובר >> נועה בירן - דדון: << דובר >>

- - -

<< דובר >> אוסאמה סעדי (הרשימה המשותפת): << דובר >>

אפשר, אדוני היושב-ראש, בינתיים?

<< יור >> היו"ר איתן גינזבורג: << יור >>

כן, בבקשה.

<< דובר >> אוסאמה סעדי (הרשימה המשותפת): << דובר >>

אדוני היושב-ראש, כולנו בעד המאבק בנגיף הקורונה. בסופו של דבר חשוב להיאבק
ולפעול בכל האמצעים נגד התפשטות הנגיף הזה. אבל בהצעת החוק הזאת אנחנו לא
פעם ראשונה. כבר היינו בסרט הזה. אני הייתי חבר בוועדה המשותפת שדנה בהצעת
החוק הזאת – ועדת חוץ וביטחון הזמנית שהייתה – ואני זוכר שאתם, אתה
ויושב-ראש הוועדה דאז, שר החוץ חבר הכנסת גבי אשכנזי – מה לא אמרתם על הצעת
החוק הזאת. אני יכול ללכת עכשיו לפרוטוקול ולהביא את זה.

<< דובר >> אחמד טיבי (הרשימה המשותפת): << דובר >>

לא צריך להביך את כולם.

<< יור >> היו"ר איתן גינזבורג: << יור >>

אותי לא צריך להביך כי לא הייתי בדיונים.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

כשאומרים "אתה", "אתה" זה נחמד אבל פשוט לא הייתי בדיונים. הייתי אולי בחצי
דקת דיון.

<< דובר >> אוסאמה סעדי (הרשימה המשותפת): << דובר >>

תחזור לפרוטוקול. אנחנו קיימנו - -

<< דובר >> אלעזר שטרן (יש עתיד-תל"ם): << דובר >>

לא איתן, אשכנזי.

<< דובר >> אוסאמה סעדי (הרשימה המשותפת): << דובר >>

קיימנו דיונים רבים וכולכם אז לפני הפיצול אמרתם דברים נכוחים ונכונים שלא
צריך לערב את השב"כ בעניינים האלה ושיש אמצעים להתמודדות בכלים אזרחיים בלי
לערב את השב"כ. זאת העמדה שלכם. אז מה השתנה?

<< דובר >> אופיר כץ (הליכוד): << דובר >>

אני אגיד לך מה השתנה. מאז השב"כ כן השתמש והוכח שהוא איתר מאות אם לא אלפי
חולים, וזה מנע את התפשטות הנגיף. זה מה שהשתנה.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת אוסאמה סעדי, אם שאלת שאלה אז אני אגיד לך. כמה דברים קרו - -

<< דובר >> אוסאמה סעדי (הרשימה המשותפת): << דובר >>

זה שנכנסתם לממשלה זה אנחנו יודעים. זה בסדר.

<< יור >> היו"ר איתן גינזבורג: << יור >>

א', זה דבר אחד שקרה.

<< דובר >> אוסאמה סעדי (הרשימה המשותפת): << דובר >>

אתה משנה עמדות?

<< יור >> היו"ר איתן גינזבורג: << יור >>

לא. אבל זה דבר אחד שקרה. הוא קרה עובדתית. לא, אני צוחק.

מה שקרה זה שיש התגברות והתפשטות של המגפה, אנחנו נכנסים לתוך גל שני.

<< דובר >> אוסאמה סעדי (הרשימה המשותפת): << דובר >>

אז היה יותר קשה, על מה אתה מדבר?

<< יור >> היו"ר איתן גינזבורג: << יור >>

שנייה, תנו לי.

<< דובר >> אוסאמה סעדי (הרשימה המשותפת): << דובר >>

המספרים אז היו פי כמה.

<< יור >> היו"ר איתן גינזבורג: << יור >>

אבל תן לי - -

<< דובר >> אופיר כץ (הליכוד): << דובר >>

אנחנו אוטוטו מגיעים לשם.

<< יור >> היו"ר איתן גינזבורג: << יור >>

אבל תן לי שנייה.

<< דובר >> אוסאמה סעדי (הרשימה המשותפת): << דובר >>

המספרים אז היו פי כמה מהמספרים של היום.

<< יור >> היו"ר איתן גינזבורג: << יור >>

אבל אמרתי – כמה, אז תן לי לדבר עד הסוף ואז תוכל גם להגיב.

אז, קודם כול, יש התגברות שאנחנו עדים לה; שנית, אני יודע שהממשלה מפתחת
בימים אלה שכבת מגן 2 טכנולוגית – אפליקציה אזרחית שאפשר יהיה לעשות בה
שימוש כדי לבודד אנשים. היום האיכון הזה – לא צריך לדבר על זה יותר מדי
בדיון הזה אבל אנחנו יודעים איך זה פועל. האפליקציה החדשה שתהיה מוכנה ברמה
של כמה שבועות ומפתחים אותה כבר עכשיו מיטב המוחות, תהיה כלי אזרחי לאיכון
ברמת הבלוטות'. היום זה עובד בצורה אחרת. דיברו על זה בוועדה ולא צריך
לחזור על זה כאן. עד שהאפליקציה הזאת תהיה מפותחת מבקשים לעשות שימוש
מידתי. כולם שמעו שהשב"כ עצמו לא רוצה לעשות שימוש בדבר הזה, אבל - -

<< דובר >> בועז טופורובסקי (יש עתיד-תל"ם): << דובר >>

מה זאת אומרת?

<< דובר >> אלעזר שטרן (יש עתיד-תל"ם): << דובר >>

מישהו הדליף.

<< יור >> היו"ר איתן גינזבורג: << יור >>

כולם שמעו את זה. זה לא דבר חדש. אבל כרגע בצוק העיתים לאור המצב מבקשים
זמן. הצעת החוק הזאת שמונחת כאן ועוד לא ירדתי לכל פרטיה - -

<< דובר >> בועז טופורובסקי (יש עתיד-תל"ם): << דובר >>

משוגעים אתם. לא יכול להיות - -

<< דובר >> קטי קטרין שטרית (הליכוד): << דובר >>

איך הגעת לדמוקרטיה?

<< דובר >> בועז טופורובסקי (יש עתיד-תל"ם): << דובר >>

בואי אני אסביר לך.

<< יור >> היו"ר איתן גינזבורג: << יור >>

אבל, בועז, אני ברשות דיבור.

<< דובר >> בועז טופורובסקי (יש עתיד-תל"ם): << דובר >>

- - - כל פעם - - - הדמוקרטיה - -

<< יור >> היו"ר איתן גינזבורג: << יור >>

בועז, זה שתדפוק על השולחן זה לא ייתן לך רשות דיבור.

אנחנו מדברים על כך שהצעת החוק המדוברת תהיה הצעת חוק שלא תופעל על-ידי אדם
אחד. הצעת החוק הזאת מציעה - -

<< דובר >> טלי פלוסקוב (הליכוד): << דובר >>

למה אנחנו מדברים על התוכן של החוק?

<< יור >> היו"ר איתן גינזבורג: << יור >>

כי דיברו פה על הדמוקרטיה ועל הצורך בו. זאת הצעת חוק שמדברת על כך שוועדת
שרים תקבע מתי החוק הזה יופעל. זה יהיה, מה שנקרא, חוק נצור. חוק שיפעילו
אותו רק בעת הצורך על-ידי קבוצה של אנשים ולא על-ידי אדם אחד. זאת הצעת חוק
שתהיה מוגבלת לתקופה מאוד מצומצמת של זמן וממילא כל הדיון הזה יתקיים
בוועדת חוץ וביטחון שבה, אני מניח, גם יכניסו שינויים בתוך החוק כמו
שהכניסו שינויים כמעט בכל חוק הכניסו בכל תחום הקורונה והדברים שהממשלה
הביאה.

יחד עם זאת, לדעתי, בדיון הזה בוועדת הכנסת אנחנו צריכים לחשוב האם נכון
להקדים את הדיון בחוק הזה או לא. זה הדיון. לא האם הוא חוק טוב. כי זה לא
משנה, אוסאמה, אם נדון בו היום, ואם לא נדון בו היום וניתן לו פטור היום -
-

<< דובר >> בועז טופורובסקי (יש עתיד-תל"ם): << דובר >>

בטח שזה משנה.

<< יור >> היו"ר איתן גינזבורג: << יור >>

- - הוא יידון ביום שני. לכן אם הממשלה חושבת שיש לו דחיפות מבחינת בריאות
הציבור כי היא רוצה שהוא יוחל כמה שיותר מהר, בלי לזלזל בתהליך החקיקה, ויש
אפשרות להקדים את הדיון הראשוני בו במליאת הכנסת, אני לא רואה שום עילה
אמיתית למנוע את זה.

<< דובר >> בועז טופורובסקי (יש עתיד-תל"ם): << דובר >>

מה? איך לא? אני יכול, ברשותך?

<< יור >> היו"ר איתן גינזבורג: << יור >>

כן.

<< דובר >> בועז טופורובסקי (יש עתיד-תל"ם): << דובר >>

כל הדמוקרטיות – ובגלל זה אני מקווה למשהו מהייעוץ המשפטי – ככה נגמרו, כמו
שקורה עכשיו. הרי ישבו כמה אנשים היום, החליטו החלטה, מביאים לכם, אנשי
הקואליציה, ואף אחד לא קרא את החוק הזה, ואומרים לכם – עכשיו, ברגע זה, מהר
תאשרו את זה - -

<< דובר >> טלי פלוסקוב (הליכוד): << דובר >>

בועז, זאת קריאה ראשונה.

<< דובר >> בועז טופורובסקי (יש עתיד-תל"ם): << דובר >>

- - לא קראתם את החוק כי רק עכשיו הם שלחו לנו את זה - -

<< דובר >> טלי פלוסקוב (הליכוד): << דובר >>

זאת קריאה ראשונה.

<< דובר >> בועז טופורובסקי (יש עתיד-תל"ם): << דובר >>

מה זה משנה?

<< דובר >> טלי פלוסקוב (הליכוד): << דובר >>

משנה, בטח משנה.

<< דובר >> בועז טופורובסקי (יש עתיד-תל"ם): << דובר >>

מה זה משנה? הם יודעים שהם יכולים לעשות מה שהם רוצים.

<< יור >> היו"ר איתן גינזבורג: << יור >>

קבוצת אנשים שהם שרי ממשלת ישראל.

<< דובר >> בועז טופורובסקי (יש עתיד-תל"ם): << דובר >>

קריאה ראשונה זה להצביע בעד החוק.

<< דובר >> טלי פלוסקוב (הליכוד): << דובר >>

- - - יש פה דיון - - - מעל החוק.

<< דובר >> בועז טופורובסקי (יש עתיד-תל"ם): << דובר >>

עכשיו החוק הזה. אם תגידו לי שאתם לא רוצים להיכנס לניואנסים – החוק הזה בא
ובהגדרה מאפשר לרשות, לשב"כ לעקוב אחרי אזרחי מדינת ישראל, לגלות מה שהם
רוצים ולעשות מה שהם רוצים - -

<< דובר >> טלי פלוסקוב (הליכוד): << דובר >>

כדי לשמור על בריאותם ועל החיים שלהם - -

<< דובר >> בועז טופורובסקי (יש עתיד-תל"ם): << דובר >>

- - איזה בריאותם? אנשים מתו השבוע בתאונות דרכים יותר משמתו בקורונה. אז
עכשיו עוקבים אחרי כל הנהגים - -

<< דובר >> טלי פלוסקוב (הליכוד): << דובר >>

זה כדי לשמור עליהם.

<< דובר >> בועז טופורובסקי (יש עתיד-תל"ם): << דובר >>

- - כדי לראות שהם לא עוברים את המהירות המותרת?

<< דובר >> טלי פלוסקוב (הליכוד): << דובר >>

אם זה מציל את החיים אני בעד.

<< דובר >> בועז טופורובסקי (יש עתיד-תל"ם): << דובר >>

- - זה גם אפשרי עם אותם אמצעים. היו יותר פשעים היום והיה גם רצח
באוכלוסייה הערבית. אז עכשיו עוקבים אחרי כל הטלפונים של ערביי ישראל כדי
לראות שהם לא אומרים "נשק" בטלפון? שהם לא אומרים שמישהו פגע להם בכבוד של
המשפחה?

<< דובר >> טלי פלוסקוב (הליכוד): << דובר >>

תגיע לדיון על החוק ותגיד את הדברים האלה. זה לא לוועדת הכנסת.

<< דובר >> בועז טופורובסקי (יש עתיד-תל"ם): << דובר >>

היו עבירות רכוש והיו רציחות של בני זוג במדינת ישראל, אז עכשיו אומרים –
יש לנו כלי של השב"כ – בואו נעקוב ונראה שאף אחד לא מאיים בטלפון על אשתו?
מה זה הדבר הזה? זה הסוף של הדמוקרטיה. אתם לא מבינים את זה? אתם לא מבינים
למה אתם נותנים יד עם התהליך הזה? עכשיו באים לכאן מהרגע להרגע ואומרים
לנו, יש עוד חצי שעה ישיבה. שולחים לנו הצעת חוק שאף אחד מאיתנו לא קרא,
אבל היא אומרת שהשב"כ יכול לעקוב אחרינו, יכול לאכן לנו את הטלפונים - -

<< דובר >> טלי פלוסקוב (הליכוד): << דובר >>

אתה בעצמך אמרת שעוד לא קראת את החוק - -

<< דובר >> בועז טופורובסקי (יש עתיד-תל"ם): << דובר >>

- - יכול להגיד לנו עם מי דיברנו ועם מי נפגשנו, איפה היינו - -

<< דובר >> טלי פלוסקוב (הליכוד): << דובר >>

- - אז איך אתה מעביר ביקורת על החוק? - -

<< דובר >> בועז טופורובסקי (יש עתיד-תל"ם): << דובר >>

ראש השב"כ בעצמו אומר שהשתגענו, אומר שאין כזה דבר. איך אתם מפעילים את
השב"כ נגד אזרחי ישראל?

<< דובר >> טלי פלוסקוב (הליכוד): << דובר >>

אני לא שמעתי.

<< דובר >> בועז טופורובסקי (יש עתיד-תל"ם): << דובר >>

- - ועדיין אתם באים ואומרים. ועכשיו הקואליציה חייבת להצביע בעד, ואף אחד
מהקואליציה לא קרא את זה כאן - -

<< דובר >> טלי פלוסקוב (הליכוד): << דובר >>

גם אתה לא קראת - -

<< דובר >> בועז טופורובסקי (יש עתיד-תל"ם): << דובר >>

אני מצביע נגד.

<< דובר >> טלי פלוסקוב (הליכוד): << דובר >>

- - - להעביר ביקורת - -

<< דובר >> בועז טופורובסקי (יש עתיד-תל"ם): << דובר >>

אני מצביע נגד. ועכשיו אתם תעלו את זה להצבעה - -

<< דובר >> קטי קטרין שטרית (הליכוד): << דובר >>

יושב-ראש הקואליציה אמר - - -

<< דובר >> בועז טופורובסקי (יש עתיד-תל"ם): << דובר >>

- - אתם תאשרו את זה בעד בהליך מהיר - - -

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חברת הכנסת שטרית, חברת הכנסת פלוסקוב.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

- - -

<< דובר >> בועז טופורובסקי (יש עתיד-תל"ם): << דובר >>

- - - זה יעבור, וכל אזרחי ישראל יהיו תחת מעקב של השב"כ - -

<< יור >> היו"ר איתן גינזבורג: << יור >>

חברת הכנסת שטרית ופלוסקוב.

<< דובר >> בועז טופורובסקי (יש עתיד-תל"ם): << דובר >>

תגידו, ניואנסים ומה שאתם רוצים אבל זה סוף הדמוקרטיה. ואם אתם לא מבינים
את זה, אז אתם לא נמצאים במקום הנכון. אתם חוטאים לאחריות שלכם כחברי כנסת
במדינת ישראל, כחברי ועדה. אין מצב שאתם תסכימו לכזה דבר - -

<< דובר >> טלי פלוסקוב (הליכוד): << דובר >>

יש מצב.

<< דובר >> בועז טופורובסקי (יש עתיד-תל"ם): << דובר >>

- - אין מצב בעולם - -

<< דובר >> טלי פלוסקוב (הליכוד): << דובר >>

יש מצב.

<< דובר >> בועז טופורובסקי (יש עתיד-תל"ם): << דובר >>

- - תנו לממשלה לעשות עבודה אחרת, שתתאמץ - -

<< דובר >> קטי קטרין שטרית (הליכוד): << דובר >>

- - -

<< יור >> היו"ר איתן גינזבורג: << יור >>

תודה, תודה.

<< דובר >> בועז טופורובסקי (יש עתיד-תל"ם): << דובר >>

- - 400 אנשים חולים בקורונה – זאת סיבה עכשיו לעקוב אחרי כל מדינת
ישראל? - -

<< יור >> היו"ר איתן גינזבורג: << יור >>

חבר הכנסת טופורובסקי.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חברת הכנסת שטרית - -

<< קריאה >> קריאות: << קריאה >>

- - -

<< דובר >> בועז טופורובסקי (יש עתיד-תל"ם): << דובר >>

- - - שלשום מתו בתאונות - - - בואו נעקוב אחרי כל הנהגים.

<< דובר >> טלי פלוסקוב (הליכוד): << דובר >>

- - - במדינת ישראל.

<< דובר >> בועז טופורובסקי (יש עתיד-תל"ם): << דובר >>

מה יש לכם? מה יש לכם?

<< יור >> היו"ר איתן גינזבורג: << יור >>

תודה רבה.

<< דובר >> בועז טופורובסקי (יש עתיד-תל"ם): << דובר >>

מה יש לכם?

<< יור >> היו"ר איתן גינזבורג: << יור >>

חבר הכנסת טופורובסקי, תודה. בואו ננמיך שנייה את הלהבות.

<< דובר >> בועז טופורובסקי (יש עתיד-תל"ם): << דובר >>

איזה להנמיך את הלהבות? עוד מעט גם לא תהיה סמכות לדבר כאן.

<< יור >> היו"ר איתן גינזבורג: << יור >>

לא רק שדיברת, גם השמעת בקול רם.

<< דובר >> קטי קטרין שטרית (הליכוד): << דובר >>

אנחנו מדינה דמוקרטית, יש לך זכות דיבור.

<< דובר >> בועז טופורובסקי (יש עתיד-תל"ם): << דובר >>

זה יגיע. זאת מדינה דמוקרטית.

<< יור >> היו"ר איתן גינזבורג: << יור >>

אחמד טיבי, בבקשה.

<< דובר >> אחמד טיבי (הרשימה המשותפת): << דובר >>

יש לי פגישה עם שר התיירות, לכן אני חייב לצאת יחד עם חברי אוסאמה.

<< יור >> היו"ר איתן גינזבורג: << יור >>

תכף גם נשמע את אנשי המקצוע שיסבירו.

<< דובר >> אחמד טיבי (הרשימה המשותפת): << דובר >>

לאחרונה כל הזמן שמענו שהשימוש שהיה באיכון הטלפונים על-ידי השב"כ הוא חריג
ולא יקרה, וכמעט כולם התנגדו – יושב-ראש ועדת חוץ וביטחון דאז אשכנזי
ואחרים. גם בימים האחרונים רבים התנגדו. עכשיו מביאים לנו בחטף הצעת חוק
מג'ורית, קרדינלית, חשובה ומסוכנת, ואומרים, יש ישיבה של ועדת הכנסת ואחר
כך למליאה. ככה לא עובדים. הכול פרטצ'י כאן, ומשנים עמדה יסודית מקצה לקצה.

מדובר בעניין אזרחי. קורונה זה עניין אזרחי. היה שימוש חריג שהתנגדנו לו.
אגב, יש אמירות שזה לא כל כך מדויק והתועלת היא לא מי יודע מה. יש אמירות
כאלה של מומחים. לכן אני לא מבין למה מביאים את זה שוב; להכניס את איכון
הניידים על-ידי השב"כ לנושא כל כך אזרחי, במיוחד כשבשבועות האחרונים מתברר
שיש טעויות בניהול המאבק בהתפשטות הקורונה. יש כישלון של הממשלה בנושא הזה
לא רק כלכלי, אלא גם, מתברר, אבד האמון של הציבור בהוראות של משרד הבריאות
ושל הממשלה והחלטותיה. לכן יש התפרצויות בכמה מקומות. לכן אנחנו נצביע נגד
החוק הזה ונגד השימוש בשב"כ לנושא אזרחי. תודה.

<< יור >> היו"ר איתן גינזבורג: << יור >>

ונגד הפטור.

<< דובר >> אחמד טיבי (הרשימה המשותפת): << דובר >>

נגד הפטור ונגד במליאה. הכוונה ברורה.

<< יור >> היו"ר איתן גינזבורג: << יור >>

תודה. חבר הכנסת שטרן ואחריו חבר הכנסת אוריאל בוסו.

אתם רוצים לשמוע קודם את עמדת נציגי המקצוע או קודם לדבר?

<< דובר >> בועז טופורובסקי (יש עתיד-תל"ם): << דובר >>

גם הייעוץ המשפטי של הוועדה.

<< דובר >> אלעזר שטרן (יש עתיד-תל"ם): << דובר >>

אני רוצה להגיד משהו לפני כן. אני אשאר לשמוע, כמובן, את עמדת נציגי
המקצוע. גם אני קצת איש מקצוע - -

<< יור >> היו"ר איתן גינזבורג: << יור >>

נכון.

<< דובר >> אלעזר שטרן (יש עתיד-תל"ם): << דובר >>

במנהיגות.

<< יור >> היו"ר איתן גינזבורג: << יור >>

זה אני יודע.

<< דובר >> אלעזר שטרן (יש עתיד-תל"ם): << דובר >>

זה אתה יודע באופן אישי, אתה אומר. תודה.

אני חושב שחלק מהעניין הוא לא ליצור היסטריה. הרי הרעיון הזה היה בישיבת
ממשלה ובדיונים של ועדת חוץ וביטחון. כשאנחנו מתכנסים עכשיו בהתראה של שעה
על נושא שעל-פניו הממשלה הייתה צריכה לשים אותו קודם על השולחן – אתה שואל
אותי – אם כבר להעביר אותו בקריאה ראשונה ולעצור כדי שיהיה באמת זמן
לדיונים האלה אם נגיע למצב של קטסטרופה. הממשלה יודעת להעביר חוקים בקריאה
ראשונה ולעצור; או אם אתה רוצה – בנוסח החוק לחייב עוד אישור של ועדת חוץ
וביטחון. יש חוקים כאלה במדינת ישראל.

קשה לי לתת קרדיט לממשלה, אבל זה בא לחפות על זה שלא יודעים מה לעשות,
שמשגעים אותנו. לא צריך לשכנע אותנו על הסכנות של הקורונה, לא צריך לשכנע
אותנו על החשיבות של הפתיחה הכלכלית שיש לה גם משמעות של חיי אדם. הרי על
מה הדיון עכשיו? הדיון עכשיו הוא רק על הקדמת הדיון. זה בדיוק מה שיוצר - -

<< יור >> היו"ר איתן גינזבורג: << יור >>

את הפניקה.

<< דובר >> אלעזר שטרן (יש עתיד-תל"ם): << דובר >>

השבוע החליטו על החמרה בתנאי האכיפה, על אוסף של דברים – אז תנו להם טיפה
לעבוד לפני שאתה הולך לנקוט צעד כזה. אני אומר לך יותר מזה : אם אתה רוצה
להחזיק את הציבור ממושמע הציבור צריך לדעת שיש על מי לסמוך, ושמקבלי
ההחלטות מקבלים החלטות בצורה מקצועית, מנהיגותית ואחראית. לדעתי, ההקדמה של
הדיון עכשיו מייצרת היסטריה שרק תגביר את התפשטות המחלה. כמובן, אני מצטרף
למה שאמר חברי בועז על המחירים של הפגיעה בדמוקרטיה. זה בדיוק מה שיוצר את
תחושת ההיסטריה. אני מניח שהדמוקרטיה חשובה גם לראש הממשלה. קצת קשה לי,
אבל אני מניח, ובטח לאנשים בקבינט הקורונה. אני לא יודע איך קיבלו שם את
ההחלטה. אבל כיוון שהדמוקרטיה חשובה להם עצם זה שהם מביאים דבר כזה בהתראה
של חצי שעה אומר שהם, כנראה, בהיסטריה. זה בדיוק מה שפוגע בהתמודדות עם
המחלה. לכן אני אתנגד לזה. תודה.

<< יור >> היו"ר איתן גינזבורג: << יור >>

תודה. אני רק רוצה לומר עוד דבר ואז אני אתן לחברי הכנסת שביקשו המשך
דברים. שב"כ לא אמור לעקוב אחרי האזרחים שומרי חוק – זה ברור. אבל, כמובן,
גם אסור לסגור את המשק בגלל תחלואה, וזה נאמר פה קודם. הרי לפני כמה שבועות
היה חוק שנדון והוא נעצר. הוא פורסם לציבור והיה תזכיר והוגשו הרבה מאוד
הסתייגויות מטעם הציבור, וגם היה דיון בתוך קבינט הקורונה ונכנסו לשם
שינויים, ואז המשיכו לדון בו והכניסו עוד שינויים ועוד עידונים. החוק שמוגש
בפנינו – נכון שהוא הובא היום להקדמת דיון, אבל הוא חוק משופר מפעם שעברה
וחוץ מזה הדרך עוד לא הסתיימה. תשב ועדת כנסת – אנחנו נשב סביב שולחן ונעבד
אותו ונלוש אותו ונדון בו עד שייצא חוק טוב תחת ידינו.

צריך לדעת שתוקפו של החוק הזה לשלושה חודשים בלבד, הוא חוק שייעשה בו שימוש
באופן נצור, כלומר יפעילו אותו רק כשיהיה צורך. לא יפעיל אותו אדם אחד, אלא
קבוצה של אנשים. כשאומרים "האנשים האלה", "לא יודע מי ישב שם, חבורה של
אנשים" – בכל הכבוד, אלה שרי ממשלת ישראל שהם נציגי הבית הזה ונציגי ציבור
מאוד מכובדים. בכל הנוגע למנהיגות ויצירת פניקה, אני חושב שזה מאוד תלוי
בנו. אם אנחנו ננהג באחריות ולא בפניקה ולא בהתלהמות - -

<< דובר >> בועז טופורובסקי (יש עתיד-תל"ם): << דובר >>

זאת פניקה?

<< יור >> היו"ר איתן גינזבורג: << יור >>

- - כמו שהרגע שמענו, נראה לי שזה ישרה אווירה אחרת - -

<< דובר >> בועז טופורובסקי (יש עתיד-תל"ם): << דובר >>

לא, ההצעה הזאת היא הפניקה.

<< יור >> היו"ר איתן גינזבורג: << יור >>

- - וגם אם נקדים את הדיון בו – כי הקדמת דיון לא יוצרת פניקה - -

<< דובר >> בועז טופורובסקי (יש עתיד-תל"ם): << דובר >>

בטח שכן.

<< יור >> היו"ר איתן גינזבורג: << יור >>

האופן שבו אנחנו דנים בדברים יוצר פניקה.

<< דובר >> בועז טופורובסקי (יש עתיד-תל"ם): << דובר >>

מה זאת אומרת?

<< יור >> היו"ר איתן גינזבורג: << יור >>

- - והאופן שבו זה מוצג לציבור יוצר פניקה - -

<< דובר >> בועז טופורובסקי (יש עתיד-תל"ם): << דובר >>

- - - על זה שנבקר ונעקוב - -

<< יור >> היו"ר איתן גינזבורג: << יור >>

אם נדון בחוק הזה ביום רביעי או ביום שני זה לא יוצר את הפניקה.

בבקשה, אוריאל בוסו, ברכות על ההשתתפות הראשונה בוועדה.

<< דובר >> אוריאל בוסו (ש"ס): << דובר >>

תודה רבה, אדוני היושב-ראש, לצערי, גם בהצבעות על תוקף הארכות תקנות
הקורונה נוצר מצב שגם נושא הקורונה הוא אירוע שאף אחד לא התכונן לו, שלא
יודע איך להתארגן אליו, שלא יודע מה זה גל שני, אם יבוא גל שלישי. דיברו
בהתחלה על הסתיו וכולי, וגם זה נהפך לקואליציה-אופוזיציה. אתה רואה לפעמים
את ההתנהגות של החברים מהצד השני שמתנגדים לחוקים כאלה ואחרים במליאה,
ואנחנו מבינים שמדובר כאן בהצלת חיים. כשהממשלה החליטה עם כל האחריות –
ואנחנו יודעים על ההתנגדויות שהיו שם – לבצע את המהלך הזה, מבינים שמדובר,
כנראה, באקט שאין ברירה אלא לעשות אותו בשביל להציל חיים. אני שומע טענות
מנגד – עושים החלטות ב"שלוף", עושים סגר לכאן או לשם – כי כנראה הנתונים
שמתקבלים – לא תמיד אנחנו יודעים לגמרי. אבל מדובר בפעולה מצילת חיים, ללא
ספק. מפה נאמר את האמירה, ואני גם סומך על היושב-ראש, שכשידונו לגופם של
דברים ישמעו על הפרטיות של מי שלא זקוק לכך. אבל ברגע שמוחלט שצריך לבצע את
המהלך הזה, לדעתי, ההליך צריך להיות מהיר ולגרום לכך שיהיה פטור מחובת הנחה
כדי לדון עליו במהירות.

<< יור >> היו"ר איתן גינזבורג: << יור >>

תודה. חברת הכנסת שטרית, בבקשה.

<< דובר >> קטי קטרין שטרית (הליכוד): << דובר >>

אני שואלת את עצמי לפעמים: איזה אומץ לב, איזו עזות מצח, איזו התנשאות לבוא
ולהגיד שאנחנו יודעים טוב יותר מהמומחים. לא – אנחנו לא יודעים יותר טוב
מהמומחים.

<< דובר >> בועז טופורובסקי (יש עתיד-תל"ם): << דובר >>

ראש השב"כ היה נגד.

<< דובר >> קטי קטרין שטרית (הליכוד): << דובר >>

עם כל הכבוד לכל מי שמומחה פה בכל מיני תחומים - -

<< דובר >> בועז טופורובסקי (יש עתיד-תל"ם): << דובר >>

ראש השב"כ הוא מומחה?

<< דובר >> קטי קטרין שטרית (הליכוד): << דובר >>

- - תנו קרדיט לבעלי המקצוע.

<< דובר >> בועז טופורובסקי (יש עתיד-תל"ם): << דובר >>

למי?

<< דובר >> קטי קטרין שטרית (הליכוד): << דובר >>

- - הרי המגיפה הזאת – אף אחד לא ביקש אותה, אף אחד לא יודע איך להתייחס
אליה, באיזה אופן. האם יש ירידה, עלייה? כל המגיפה הזאת היא בתהליך של
תנועה. גם אני הייתי בטוחה עד לפני שבועיים-שלושה שנגמרה המגיפה ומתחילים
לראות את הירידה בעקומה וכך גם במספר המונשמים. אנחנו כן בעיצומו של גל
שני. אנחנו עם 400 נדבקים ביום – זה גל שני. אז מה קרה? אתם מחכים שיהיו פה
מתים? אתם מחכים שיהיו פה יותר חולים כדי להגיד - -

<< דובר >> טלי פלוסקוב (הליכוד): << דובר >>

אחר כך הם יבואו בטענה לראש הממשלה למה הוא לא עושה. בטח.

<< דובר >> קטי קטרין שטרית (הליכוד): << דובר >>

אחר כך הם יבואו בטענה לראש הממשלה. אני לא באה בטענה לחבריי מיש עתיד; כי
אם יושב-ראש התנועה שלהם בשיא הגל הראשון קם ואמר: מה הפניקה? מה צריך?
ופתאום עוד אחד מת ועוד אחד מת ועוד מת ועוד מת. כי אנשים אמרו, שהנבחרים
שלכם אמרו שלא צריך להיכנס לפניקה - -

<< דובר >> טלי פלוסקוב (הליכוד): << דובר >>

אין בכלל קורונה.

<< דובר >> קטי קטרין שטרית (הליכוד): << דובר >>

- - לקחת את זה ולהצמיד את זה לקץ הדמוקרטיה?

<< דובר >> בועז טופורובסקי (יש עתיד-תל"ם): << דובר >>

כן.

<< דובר >> קטי קטרין שטרית (הליכוד): << דובר >>

תקשיבו, פשטתם רגל - -

<< דובר >> בועז טופורובסקי (יש עתיד-תל"ם): << דובר >>

- - -

<< דובר >> קטי קטרין שטרית (הליכוד): << דובר >>

- - משהו אצלכם השתבש - -

<< דובר >> בועז טופורובסקי (יש עתיד-תל"ם): << דובר >>

- - -

<< דובר >> קטי קטרין שטרית (הליכוד): << דובר >>

- - אני לא מתיימרת עם כל המומחיות שלי בתחומים שאני מומחית - -

<< דובר >> בועז טופורובסקי (יש עתיד-תל"ם): << דובר >>

ראש השב"כ אמר שהוא נגד שימוש בכלי הזה.

<< דובר >> קטי קטרין שטרית (הליכוד): << דובר >>

- - זה פשוט לא נורמלי - -

<< דובר >> בועז טופורובסקי (יש עתיד-תל"ם): << דובר >>

ראש השב"כ אמר שהוא נגד. אז הוא גם לא מקצוען?

<< דובר >> טלי פלוסקוב (הליכוד): << דובר >>

ממתי בן אדם אחד קובע - - - המדינה שלנו? ממתי?

<< דובר >> קטי קטרין שטרית (הליכוד): << דובר >>

בועז - - -

<< דובר >> בועז טופורובסקי (יש עתיד-תל"ם): << דובר >>

- - -

<< דובר >> קטי קטרין שטרית (הליכוד): << דובר >>

- - - כרגע אתה לא אחראי.

<< דובר >> בועז טופורובסקי (יש עתיד-תל"ם): << דובר >>

מי המקצוען? ראש השב"כ הוא המקצוען - - -

<< דובר >> קטי קטרין שטרית (הליכוד): << דובר >>

- - אתה לא אחראי כרגע - -

<< יור >> היו"ר איתן גינזבורג: << יור >>

תודה.

<< דובר >> בועז טופורובסקי (יש עתיד-תל"ם): << דובר >>

מי המקצוען של השב"כ?

<< דובר >> קטי קטרין שטרית (הליכוד): << דובר >>

אני לא רוצה. אני רוצה עכשיו להקשיב.

<< דובר >> בועז טופורובסקי (יש עתיד-תל"ם): << דובר >>

אמרת - - -

<< יור >> היו"ר איתן גינזבורג: << יור >>

אנחנו נעבור עכשיו - -

<< קריאה >> קריאות: << קריאה >>

- - -

<< דובר >> בועז טופורובסקי (יש עתיד-תל"ם): << דובר >>

שמענו הקלטה של ראש השב"כ שהוא מתנגד לשימוש בכלי הזה.

<< דובר >> קטי קטרין שטרית (הליכוד): << דובר >>

אני מצפה - -

<< יור >> היו"ר איתן גינזבורג: << יור >>

חבר הכנסת טופורובסקי, תן לה לסיים משפט.

<< דובר >> קטי קטרין שטרית (הליכוד): << דובר >>

המגפה הזאת לא שואלת את עצמה למי היא תלך היום – לאיש ימין או לאיש שמאל.
המגיפה הזאת פוגעת באנשים מכל האוכלוסיות, מכל הגילים. לא כולם יודעים
בדיוק איך להתייחס אליה.

<< יור >> היו"ר איתן גינזבורג: << יור >>

תודה. בואו נשמע - -

<< דובר >> קטי קטרין שטרית (הליכוד): << דובר >>

- - לכן צריך לתת לאנשי המקצוע. אני נבחרת ציבור אבל אני לא מומחית ואני לא
מתיימרת להיות מומחית. אני מקשיבה ואני אסייע.

<< דובר >> בועז טופורובסקי (יש עתיד-תל"ם): << דובר >>

- - - ראש השב"כ - - -

<< דובר >> קטי קטרין שטרית (הליכוד): << דובר >>

בועז, אני מציעה לכם לעזור לעם ישראל.

<< יור >> היו"ר איתן גינזבורג: << יור >>

תודה, חברת הכנסת שטרית, תודה, חבר הכנסת טופורובסקי.

<< דובר >> בועז טופורובסקי (יש עתיד-תל"ם): << דובר >>

- - -

<< דובר >> קטי קטרין שטרית (הליכוד): << דובר >>

- - ולא לפגוע בעם ישראל. אתם פוגעים באנשים.

<< יור >> היו"ר איתן גינזבורג: << יור >>

אופיר כץ, בבקשה.

<< דובר >> בועז טופורובסקי (יש עתיד-תל"ם): << דובר >>

אתם פוגעים בדמוקרטיה.

<< יור >> היו"ר איתן גינזבורג: << יור >>

אופיר כץ, בבקשה, ואז נעבור לנציג המל"ל.

<< דובר >> אופיר כץ (הליכוד): << דובר >>

ברור לנו שראש הממשלה ניהל ומנהל את משבר הקורונה בצורה יוצאת דופן - -

<< דובר >> בועז טופורובסקי (יש עתיד-תל"ם): << דובר >>

לא, אתה מתכוון – חובבנית.

<< דובר >> אופיר כץ (הליכוד): << דובר >>

אני באמת אומר את זה - -

<< דובר >> טלי פלוסקוב (הליכוד): << דובר >>

בושה, בושה על מה שאתה אומר.

<< יור >> היו"ר איתן גינזבורג: << יור >>

בושה? מי שיודע - -

<< דובר >> בועז טופורובסקי (יש עתיד-תל"ם): << דובר >>

- - יש איזשהו נוהל? - - -

<< דובר >> טלי פלוסקוב (הליכוד): << דובר >>

בושה, בושה.

<< דובר >> בועז טופורובסקי (יש עתיד-תל"ם): << דובר >>

- - -

<< דובר >> טלי פלוסקוב (הליכוד): << דובר >>

- - - המדינות האחרות. במקום - - -

<< יור >> היו"ר איתן גינזבורג: << יור >>

חבר הכנסת טופורובסקי, חברת הכנסת פלוסקוב, תנו לאופיר כץ לדבר. הוא ברשות
דיבור. לא צריך להעיר על כל הערה. זאת דעתו בלבד. נכון, אופיר, מה שאתה
אומר זאת דעתך.

<< דובר >> אופיר כץ (הליכוד): << דובר >>

זאת דעתם של הרבה אזרחים.

אני אחזור שוב בשביל בועז. ראש הממשלה ניהל ומנהל את משבר הקורונה בצורה
יוצאת דופן - -

<< דובר >> בועז טופורובסקי (יש עתיד-תל"ם): << דובר >>

לא.

<< יור >> היו"ר איתן גינזבורג: << יור >>

די, בועז.

<< דובר >> אופיר כץ (הליכוד): << דובר >>

- - לצערי, יש אנשים שזה מאוד מציק להם. גם במשבר שהוא של כלל אזרחי ישראל
מציק להם לראות את ראש הממשלה מנהיג את המדינה, מנהיג את המשבר, ועושה את
זה בצורה מעולה. במקום להגיד "קץ הדמוקרטיה" אני דווקא הייתי ממליץ ליאיר
לפיד ואנשיו לנצל את ההזדמנות הזאת ולראות איך מנהלים משבר במדינה
דמוקרטית - -

<< דובר >> בועז טופורובסקי (יש עתיד-תל"ם): << דובר >>

אתמול הוא סידר לעצמו מיליון שקל, היום הוא מסדר לעצמו מעקב אחרי האזרחים -
-

<< דובר >> אופיר כץ (הליכוד): << דובר >>

- - אתם יכולים לנצל את זה לטובה. תנצלו את זה.

<< דובר >> טלי פלוסקוב (הליכוד): << דובר >>

זה לא יעזור לכם. כמה שזה שקר לא תגידו.

<< דובר >> אופיר כץ (הליכוד): << דובר >>

- - - יש לכם מנהיג שאתם יכולים ללמוד ממנו. תלמדו.

<< דובר >> אלעזר שטרן (יש עתיד-תל"ם): << דובר >>

אנחנו עסוקים בללמוד איך מתחמקים - - -

<< דובר >> בועז טופורובסקי (יש עתיד-תל"ם): << דובר >>

כל פעם אומרים לנו - - - איך פתאום עכשיו הצבעות?

<< דובר >> אופיר כץ (הליכוד): << דובר >>

תלמדו איך מנהלים משבר, תלמדו מה זאת מנהיגות.

<< דובר >> אלעזר שטרן (יש עתיד-תל"ם): << דובר >>

אמרתי לך, אופיר, בינתיים אנחנו מנסים ללמוד איך מרוויחים כסף על חשבון
המדינה בלי לשלם מיסים.

<< דובר >> קטי קטרין שטרית (הליכוד): << דובר >>

אתה בעצמך לא מאמין במה שאתה אומר.

<< יור >> היו"ר איתן גינזבורג: << יור >>

חברים, תנו לאופיר כץ לדבר.

<< דובר >> קטי קטרין שטרית (הליכוד): << דובר >>

אתה לא מאמין במה שאתה אומר.

<< יור >> היו"ר איתן גינזבורג: << יור >>

קטי, ניסיתי להגן - -

<< דובר >> קטי קטרין שטרית (הליכוד): << דובר >>

הוא מוכן שייקחו ממנו מה שלקחו מכל ראשי הממשלות.

<< יור >> היו"ר איתן גינזבורג: << יור >>

חברת הכנסת שטרית, ניסיתי להגן עלייך לפני אחרים.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חברת הכנסת שטרית, ניסיתי להגן עלייך מפני אחרים. אני רוצה להגן על אופיר
כץ בלי שתפריעו לו.

<< דובר >> קטי קטרין שטרית (הליכוד): << דובר >>

חברי היקר אופיר, תדבר.

<< דובר >> אופיר כץ (הליכוד): << דובר >>

לאור העלייה בנתונים אין ספק שצריך לקיים צעדים נוספים, צריך לקיים צעדים
חדים יותר כי בסוף אף אחד לא רוצה שאנשים פה יהיו מאושפזים, אף אחד לא רוצה
שאנשים ימותו, ואף אחד לא רוצה לחזור לסגר. לכן עושים את הצעדים האלה, לא
בגלל שיום אחד בא לראש הממשלה להכניס את השב"כ לתמונה. ואנחנו רואים את
הנתונים: משלשום לאתמול זה הוכפל ממאתיים ומשהו הגענו ל-450. תוך כמה ימים
אנחנו יכולים שוב להגיע לאלף נדבקים, וזה יביא אותנו למקום שאנחנו לא רוצים
להיות בו. הכלי הזה הוכח כיעיל, הוכח שהוא מאתר ובאמצעות האיתור שלו אפשר
לתחום את ההידבקות וגם להשתלט על זה בצורה טובה יותר. זה הוכח, ועל זה אין
מחלוקת.

בניגוד למה שנאמר פה אני מאמין לראש השב"כ. אני מאמין לשב"כ שאם הם אומרים
שהם משתמשים בזה בצורה מידתית אז הם יעשו את זה בצורה הכי מידתית שיש ולא
מעבר לכך, ולא יהיה שימוש נוסף אלא רק כדי לאתר חולי קורונה. לכן אנחנו
צריכים, כמובן, ללכת עם הממשלה לתת את הפטור, ושהדיון ימשיך בוועדת חוץ
וביטחון.

<< יור >> היו"ר איתן גינזבורג: << יור >>

אני רוצה לעבור למר רפי מרון, ראש ענף טכנולוגיות במטה לביטחון לאומי. ערב
טוב, מר מרון. השאלה העיקרית היא ביחס לדחיפות. זכותה של הממשלה להגיש איזו
הצעת חוק שהיא רוצה, כמובן, והיא הייתה עולה לדיון ביום שני בסדר דברים
רגיל. אבל הממשלה ביקשה לדון בזה היום. בעצם השאלה שהוועדה הזאת דנה בה
כרגע היא במידת הדחיפות – מדוע אנחנו צריכים להקדים את הדיון להיום ולא
להמתין עד יום שני.

<< דובר >> רפי מרון: << דובר >>

בכל מה שקשור לאמצעים הטכנולוגיים והתרומה שלהם לחקירות האפידמיולוגיות אני
יכול לומר שמתוך הנתונים שלמדנו עד היום בהשוואה לעבר, הוכח שלאמצעים
הטכנולוגיים יש תרומה משמעותית לכמות המגעים שאנחנו מצליחים לאתר ולזהות,
וכמובן לבודד אותם, ועל-ידי כך להקטין את קצב ההתפשטות של המחלה. ככל שלא
נעשה את זה ולא נשתמש באמצעים טכנולוגיים תהיה לנו הצבעה כללית על קהלים
שבתוכם יתגלו חולים או שבתוכם יסתובבו חולים, ואז נצטרך לבודד קהלים שלמים.
זה יכול להתבטא בקבוצות אוכלוסייה, זה יכול להתבטא במתחמים, כגון בית-כנסת,
אולם אירועים; זה יכול להגיע עד כדי אזורים גאוגרפיים נרחבים יותר כמו
שכונות בתוך ערים. אז ככל שנוכל לאתר בצורה מדויקת בהסתייעות באמצעים
טכנולוגיים את אותם אנשים שעלולים להמשיך להפיץ את המחלה נוכל לדייק יותר
את מידת השימוש באמצעים כמו בידוד. זה דבר חשוב הן לטובת זכויות הפרט כדי
שאנשים לא יצטרכו לשבת בביתם מבודדים, נקרא לזה – על לא עוול בכפם; ומצד
שני לטובת הכלכלה. כי ככל שנוציא יותר אנשים ממעגל המרחב הציבורי אנחנו גם
פוגעים יותר בכלכלה.

לגבי מידת הדחיפות אני לא יודע להגיד לך אם זה להיום, למחר או למחרתיים.
אני יכול להגיד לך שלאמצעים יש תרומה חשובה ואפקטיבית לביצוע החקירות
האפידמיולוגיות.

<< יור >> היו"ר איתן גינזבורג: << יור >>

כלומר אתה אומר שגם בחקירות האפידמיולוגיות קשה לאדם מן היישוב לזכור איפה
הוא היה וסביב מי הוא היה לפני שבוע או שבוע וחצי אם התגלה שהוא נשא או
חולה קורונה, והאמצעי הזה מסייע לכם לאתר את האנשים שהיו בסביבתו בצורה
טובה יותר ולא להסתמך רק על הזיכרון הטוב, ככל שיהיה.

<< דובר >> רפי מרון: << דובר >>

נכון. גם צריך לזכור שחלק מהאנשים שנמצאים בחקירות האפידמיולוגיות נמצאים
שם משום שהם פיתחו סימפטומים של מחלה. אז תנסו לחשוב על אדם שמפתח
סימפטומים של מחלה, שהוא נמצא במצב לא נעים, הוא חש בבהלה, ולא סביר לדרוש
ממנו לזכור את כל המגעים שהיו לו ואת כל האנשים שהוא נפגש בהם. האמצעים
הטכנולוגיים גם מסייעים לזהות אנשים שהיו בקרבתו בצורה בלתי תלויה בזיכרון
שלו, אנשים שהוא בכלל לא מכיר, וגם מאפשרת לו להיזכר באותם מקומות שבהם הוא
שהה עד שהגיע לאותה בדיקה. לכן, כפי שראינו בעבר, יש לזה תרומה מאוד
משמעותית.

<< דובר >> טלי פלוסקוב (הליכוד): << דובר >>

במקום להיות גאים שיש לנו טכנולוגיות כאלה אנחנו דוחים אותן.

<< דובר >> אלעזר שטרן (יש עתיד-תל"ם): << דובר >>

הוא רק לא עונה לשאלה שלך.

<< יור >> היו"ר איתן גינזבורג: << יור >>

הוא התייחס לדחיפות - - -

אתם מפתחים כרגע עוד אמצעי טכנולוגי נוסף אזרחי שיחליף את הצורך בשימוש
בשב"כ?

<< דובר >> רפי מרון: << דובר >>

כן, משרד הבריאות עוסק זה זמן בפיתוח של יישומון בטלפון חכם שכאשר מתקינים
אותו הוא יכול לבדוק מול בעלי אפליקציות דומות שנושאים טלפונים בסביבתו, אם
היו מגעים בטווחים מספיק קרובים ולמשך זמן מספיק ארוך בין אדם שהתגלה כחולה
לבין אנשים שהיו בסביבתו. זה יכול לתת מידע מאוד מדויק יחסית, ואפילו יותר
מדויק ממה שיש לנו היום באמצעי השב"כ, כדי שנוכל בצורה הדרגתית להחליף את
אמצעי השב"כ ככל שנצליח להטמיע את היישומונים האלה במספר מספיק גדול של
אנשים שיתנדבו להתקין אותם ולהשתמש בהם.

<< יור >> היו"ר איתן גינזבורג: << יור >>

אני מבין שהחוק שאתם הגשתם הוא חוק גישור, חוק של הוראת שעה עד שהאפליקציה
תהיה מוכנה ותוכל לפעול.

<< דובר >> בועז טופורובסקי (יש עתיד-תל"ם): << דובר >>

רק אם - - - יורידו את זה.

<< דובר >> רפי מרון: << דובר >>

אנחנו עוסקים במקביל בפיתוח של האפליקציה. אני שמח לבשר לכם שמבחינה
טכנולוגית היא נמצאת במצב בשל. היא עברה בדיקות קבלה לכל אותם טלפונים שהם
במערכת הפעלה של אנדרואיד, והיא בסיום בדיקות קבלה לכל אותם טלפונים מדגם
אייפון. לכן תוך זמן קצר מאוד האפליקציה תהיה מוכנה להשקה ולשימוש בקרב
הקהל הרחב.

<< יור >> היו"ר איתן גינזבורג: << יור >>

ברמה של שבועות? ברמה של שבועות בודדים?

<< דובר >> רפי מרון: << דובר >>

בכל מה שקשור לטלפונים מדגם אנדרואיד האפליקציה סיימה את בדיקות הקבלה והיא
מוכנה. לגבי אייפון היא תהיה מוכנה, כנראה, בתוך שבוע. עכשיו מה שנותר זאת
ההחלטה - -

<< דובר >> בועז טופורובסקי (יש עתיד-תל"ם): << דובר >>

אז לא צריך את זה.

<< דובר >> רפי מרון: << דובר >>

- - איך בדיוק מפיצים אותה בקרב הציבור תוך כדי ליווי ההטמעה הזאת בהסברה
מתאימה. לכן יש פה תהליך.

<< דובר >> בועז טופורובסקי (יש עתיד-תל"ם): << דובר >>

אז לא צריך את האיכון של השב"כ.

<< יור >> היו"ר איתן גינזבורג: << יור >>

חבר הכנסת עוזי דיין, בבקשה.

<< דובר >> עוזי דיין (הליכוד): << דובר >>

- - - גם להפיץ אותה וגם לראות שהיא נקלטת וגם להחליט שהיא עדיפה על הדבר.
כי לשיטת האיכון של השב"כ יש חסרונות מיוחדים, אבל לעומת זה היא לא צריכה
אישור מכל בעלי הטלפונים באזור לתקשר איתם. לכן אם למשל האפליקציה הזאת היא
לא הצלחה מסחררת, ורק 8%, נניח, מקבלים אותה, אז יצטרכו להחליט האם היא
מחליפה אותה או לא. זה לא מובן מאליו.

<< יור >> היו"ר איתן גינזבורג: << יור >>

בכל מקרה הצעת החוק המוגשת כרגע, לפי מה שכתוב בה, היא תקפה לשלושה חודשים
בלבד.

שאלות?

<< דובר >> סונדוס סאלח (הרשימה המשותפת): << דובר >>

עדיין לא הוכח שהאפליקציה עובדת. אז אנחנו מכניסים את עצמנו לפיילוט וגם
פוגעים בחופש הפרט של כל אדם. חוץ מזה אם יש לנו הטכנולוגיות האלה נשמח
לשמוע עליהם - -

<< דובר >> רפי מרון: << דובר >>

זה לא מדויק. האפליקציה עברה פיילוט.

<< דובר >> סונדוס סאלח (הרשימה המשותפת): << דובר >>

- - כשאישה מתקשרת למשטרה, שמאיימים על החיים שלה - -

<< דובר >> בועז טופורובסקי (יש עתיד-תל"ם): << דובר >>

בדיוק.

<< דובר >> סונדוס סאלח (הרשימה המשותפת): << דובר >>

- - ולא לאטום אוזניים ולפתוח אותם רק בזמן שהממשלה והקואליציה רוצים את
הטכנולוגיות האלה. תודה.

<< יור >> היו"ר איתן גינזבורג: << יור >>

תודה. עורכת הדין ארבל, בבקשה, יש פה שאלות.

<< דובר >> ארבל אסטרחן: << דובר >>

אני לא יכולה להתייחס כרגע לתוכן ההצעה כי התוכן נידון בוועדה שתדון בה.
אנחנו מדברים על הדחיפות, זה ברור.

<< יור >> היו"ר איתן גינזבורג: << יור >>

אנחנו דנים בהקדמת הדיון.

<< דובר >> בועז טופורובסקי (יש עתיד-תל"ם): << דובר >>

אז אני רוצה התייעצות סיעתית, בבקשה.

<< יור >> היו"ר איתן גינזבורג: << יור >>

אם כך אנחנו נעבור להצבעה מיד לאחר ההתייעצות הסיעתית. נתכנס כאן ב-17:48.

<< הפסקה >> (הישיבה נפסקה בשעה 17:43 ונתחדשה בשעה 17:51) << הפסקה >>

<< יור >> היו"ר איתן גינזבורג: << יור >>

אני מחדש את הישיבה. נתנו זמן התייעצות סיעתית והארכנו לה את הזמן כי הבנו
שהייתה התייעצות סוערת.

אני מעלה את ההצעה להקדמת הדיון בהצעת חוק הסמכת שירות הביטחון הכללי לסייע
במאמץ הלאומי לצמצום התפשטות נגיף הקורונה החדש (הוראת שעה). מי בעד הקדמת
הדיון לפני הקריאה הראשונה? מי נגד? מי נמנע?

הצבעה

בעד – 8

נגד – 3

נמנעים – אין

אושרה.

<< יור >> היו"ר איתן גינזבורג: << יור >>

בעד- 8, נגד- 3. ההקדמה אושרה.

<< דובר >> בועז טופורובסקי (יש עתיד-תל"ם): << דובר >>

רביזיה.

<< יור >> היו"ר איתן גינזבורג: << יור >>

נתכנס כאן לרביזיה ב-18:21.

<< סיום >> הישיבה ננעלה בשעה 17:55. << סיום >>
