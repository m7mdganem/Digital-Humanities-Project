הכנסת העשרים-וארבע

מושב שני

פרוטוקול מס' 101

מישיבת ועדת הכנסת

יום שני, כ"ט באייר התשפ"ב (30 במאי 2022), שעה 15:45

סדר היום:

<< הצח >> פניית יושב ראש ועדת החוקה, חוק ומשפט בדבר טענת נושא חדש בעת
הדיון בהצעת חוק לתיקון פקודת סדר הדין הפלילי (מעצר וחיפוש) (עילות חיפוש
בלא צו בית משפט) (הוראת שעה), התשפ"ב-2021 (מ/1456). << הצח >>

נכחו:

חברי הוועדה:

שרן השכל – מ"מ היו"ר

חברי הכנסת:

משה טור פז

גבי לסקי

אוסאמה סעדי

גלעד קריב – יו"ר ועדת חוקה, חוק ומשפט

ייעוץ משפטי:

ארבל אסטרחן

נועה ברודסקי לוי

מנהלת הוועדה:

נועה בירן - דדון

רישום פרלמנטרי:

אתי אפלבוים

<< הצח >> הצעת חוק לתיקון פקודת סדר הדין הפלילי (מעצר וחיפוש) (עילות
חיפוש בלא צו בית משפט) (הוראת שעה), התשפ"ב-2021 << הצח >>

<< יור >> מ"מ היו"ר שרן מרים השכל: << יור >>

אני שמחה לפתוח את ועדת הכנסת. על סדר-היום: הצעת חוק לתיקון פקודת סדר
הדין הפלילי (מעצר וחיפוש) (עילות חיפוש בלא צו בית משפט) (הוראת שעה),
התשפ"ב-2021.

אנחנו קבענו את הישיבה לשעה 15:45. מי שביקש קרא לזה נושא חדש והוא אמור
להגיע לנמק את זה והוא לא נמצא.

<< דובר >> גלעד קריב (העבודה): << דובר >>

הוא רץ.

<< יור >> היו"ר שרן מרים השכל: << יור >>

אנחנו נמתין 2 דקות. ניתן לו 2 דקות להגיע. אם זה ניסיון למשוך זמן, אז זה
לא – אתה יודע, זאת גם טקטיקה למשוך זמן עד 16:00, אבל בסדר. אנחנו ניתן לו
2-3 דקות זמן להגיע כדי לנמק את הדברים.

גלעד, אתה רוצה בינתיים?

<< דובר >> גלעד קריב (העבודה): << דובר >>

קצת מצחיק שאני אענה לטענה לפני שהיא מושמעת.

<< יור >> היו"ר שרן מרים השכל: << יור >>

בדרך-כלל מי שמגיש את הבקשה נמצא בזמן, דואג להיות בזמן. אנחנו יכולים
להצביע כשהוא לא נוכח אבל בסדר.

<< דובר >> גלעד קריב (העבודה): << דובר >>

זה נכון. אני רק אומר שאצלנו בוועדה אנחנו מאוד מכבדים את חברינו, חבר
הכנסת אוסאמה סעדי.

<< יור >> היו"ר שרן מרים השכל: << יור >>

אתה רוצה אולי להשיב? נמתין 2 דקות.

ארבל, אולי תציגי.

<< דובר >> נועה ברודסקי לוי: << דובר >>

מדובר בעצם על הצעת חוק לתיקון פקודת סדר הדין הפלילי (מעצר וחיפוש) (עילות
חיפוש בלא צו בית משפט) (הוראת שעה), התשפ"ב-2021. מדובר בעצם על הוספת
עילה חדשה. קיימות כיום בחוק מספר עילות ומדובר על הוספת עילה חדשה שהוגשה
בהצעת החוק הממשלתית.

במסגרת דיוני הוועדה נדונה העילה החדשה ונוספו לה מנגנונים שונים דווקא
לאיזון ובקרה.

<< יור >> היו"ר שרן מרים השכל: << יור >>

אבל המנגנונים הם חלק מאותם סעיפים.

<< דובר >> נועה ברודסקי לוי: << דובר >>

לגמרי, כחלק מאותם סעיפים. היו כבר מספר מנגנונים שכבר היו בהצעת החוק
הממשלתית ונוספו לבקשת הוועדה מתוך רצון דווקא לאזן ולבקר ולפקח. זה
לחלוטין נובע מאותו נושא, מדיונים בדיוק באותו עניין. זה דווקא שכלול של
הדברים שכבר הובאו בעצם בפני הוועדה בהצעת החוק הממשלתית. אין כאן איזו
הרחבה או טיפול בנושא שלא היה מלכתחילה.

<< יור >> היו"ר שרן מרים השכל: << יור >>

זאת בעצם פנייה של יושב-ראש ועדת חוקה, חוק ומשפט בדבר טענת נושא חדש בעת
הדיון בהצעת חוק לתיקון פקודת סדר הדין הפלילי (מעצר וחיפוש) (עילות חיפוש
בלא צו בית משפט) (הוראת שעה), התשפ"ב-2021.

חבר סעדי הגיע.

התחלנו בעצם וגם היועצת המשפטית הציגה את הדברים. אני אתן לך גם את זכות
הדיבור כדי לנמק טענת נושא חדש. לרשותך 4 דקות.

<< דובר >> אוסאמה סעדי (הרשימה המשותפת): << דובר >>

3 דקות.

גברתי היושבת-ראש, חבריי חברי הכנסת, כבוד יו"ר הוועדה. תראו, זה חוק שהוא
חוק פוגעני ופוגע בזכויות יסוד ובזכויות הפרט. אני מבין את הרקע של החוק
הזה. אני מבין את הרצון שרוצים להילחם בתופעות של אלימות במשפחה, אלימות
ופשיעה בחברה הערבית. אבל אני אומר שזה חוק שהוא יותר מידי פוגע. הפגיעה
היא לא מדתית, הפגיעה היא מעל הנדרש. במיוחד, שעד עכשיו כל הצעות חוק של
משרד המשפטים ושל הממשלה – את יודעת את זה וגם חבריי יודעים – שאנחנו
תמכנו, למרות שהיו לנו פרפורי בטן, למרות שהיו לנו הסתייגויות, גם
כמשפטנים. כל העניין הזה של ענישת מינימום, החמרה בענישה, בתי משפט
כלכליים. זרמנו עם זה כי אמרנו שבאמת המצב קשה, המצב קטסטרופלי. יש מצב
חרום ואנחנו צריכים באמת להילחם בתופעות האלה.

אבל עד עכשיו כל מה שעשתה הממשלה, ואנחנו הצענו ושיתפנו פעולה עם זה, זה
היה נגד אלה שהם מבצעי העבירה, מסייעים לעבירה. הם אלה שפוגעים, הם אלה
שיורים, הם אלה שרוצחים, הם אלה שסוחרים בנשק. פה יש תקדים מסוכן ולכן
אנחנו פה נעמדים על העניין הזה העקרוני, שיש פה פגיעה באזרחים תמימים שאין
להם יד ורגל בכל העבירות האלה. הם קראו להם במשטרה צדדי ג', אז הם באמת
אזרחים תמימים שכל אשמתם היא שיש להם מצלמה ליד הבית.

אתה יודע, גלעד חברי, שאולי עכשיו אנשים יגידו שהם לא רוצים מצלמות כי למה
להסתבך, בין אם זה עם המשטרה ובין אם זה עם העבריינים. ברוב היישובים
הערביים יש מצלמות 24 שעות. יש עשרות מצלמות, מאות מצלמות, בכל הכבישים.

אמרתי ואני חוזר על זה, גברתי היושבת-ראש. התירוץ כביכול למחדלים של המשטרה
שלא מפענחים מקרי רצח בחברה הערבית בגלל אי שיתוף פעולה, אני לא מקבל את
התירוץ הזה.

אני מבין שעשו שינויים וכאן אני מגיע לנושא החדש. אני מבין שעשו שינויים
על-מנת באמת לשפר את החוק. אני באמת מודה ליושב-ראש של ועדת החוקה שבאמת
הוא לחץ ונלחם והביא לשינויים שבחלקם משפרים במקצת את העניין הזה. אבל זה
נושא חדש כי אלה נושאים לא היו.

אז כל הנושא הזה של סעיף 25, סעיף 3 על כל תתי הסעיף שלו, שהכניסו את
הדברים האלה, בין עם העניין הזה של הדרגה, ובין אם זה העניין אם נמצא חפץ
אחר שלא היה קיים במקור. לזכותו של יו"ר הוועדה אני אומר שהסעיפים האלה
משפרים אבל איך שאמרתי בוועדת חוקה, עדיין לא מרפאים את הפגם היסודי שבחוק
הזה מבחינת הפגיעה הלא מדתית בזכויות הפרט, במיוחד הזכות לפרטיות ולכן
טענתי לנושא חדש.

<< יור >> היו"ר שרן מרים השכל: << יור >>

תודה רבה על הדברים. אכן רוב הדברים שאתה משמיע הם התנגדות לחוק וכמובן שזה
לגיטימי אבל הדיון על ההתנגדות וניסיון לעצור ולתקן את החוק צריכה להיעשות
בעצם בוועדת חוקה, חוק ומשפט.

גם נאמר על-ידי היועצת המשפטית נועה, שבעצם, הטענה שלך לנושא חדש היא על
אותם מנגנונים שנקבעו לסעיפים על יישום אותם סעיפים ולכן אין בטענה הזאת
טענת נושא חדש אמיתית שבעצם הובאה לידיעתנו.

ארבל או נועה, אתן רוצות להגיב לדברים בנוסף למה שנאמר?

<< דובר >> נועה ברודסקי לוי: << דובר >>

כמו שאמרתי קודם - - -

<< דובר >> אוסאמה סעדי (הרשימה המשותפת): << דובר >>

לא שמעתי אותך קודם.

אני בדרך-כלל מסכים איתך בכל הדברים אבל פה אנחנו חלוקים.

<< דובר >> נועה ברודסקי לוי: << דובר >>

זה בעצם שכלול של המנגנונים. זאת עילה שכבר הובאה בהצעת החוק הממשלתית
ובעצם הובאו בה איזה מנגנוני איזון ובקרה שהוועדה חשבה שהם לא מספיקים והיא
בעצם החמירה אותם.

<< דובר >> אוסאמה סעדי (הרשימה המשותפת): << דובר >>

ציינתי את זה בדבריי לטובתו של היו"ר. אני מודה לוועדה שבאמת העלו את כל
הנושאים האלה.

<< דובר >> נועה ברודסקי לוי: << דובר >>

בעצם התיקונים הם תיקונים שבעצם מעלים את הדרגה של הקצין, את העניין שזה
יובא לאישור בית המשפט אם נתפסה ראייה נוספת, העניין של דיווח לוועדה של
היועצת המשפטית לממשלה. זאת אומרת, זה מנגנוני פיקוח שנקבעו בסעיף. כמו
שאמרנו, העילה הגיעה עם איזה מנגנונים והוועדה בעצם החמירה והוסיפה.

<< יור >> היו"ר שרן מרים השכל: << יור >>

תודה רבה.

לעניין ההצבעה, במקום חבר הכנסת רם שפע יצביע חבר הכנסת גלעד קריב; במקום
חברת הכנסת מרב בן ארי יצביע חבר הכנסת משה טור פז; במקום אחמד טיבי יצביע
אוסאמה סעדי.

<< דובר >> גבי לסקי (מרצ): << דובר >>

רק רגע. נכנס סעיף חדש שבאופן מפורש זה היה משתמע. עכשיו נכנס באופן מפורש
שאפשר יהיה לתפוס חפצים חדשים, ראיות חדשות.

<< יור >> היו"ר שרן מרים השכל: << יור >>

זה לא עניין של נושא חדש.

<< דובר >> גבי לסקי (מרצ): << דובר >>

זה חדש לחלוטין כי זה לא היה קודם. החוק אמר שהוא בא לתת הזדמנות למשטרה
להיכנס לבתים ללא צו. אז מה הכניסו עכשיו? שגם אם הם נכנסים ללא צו - - -

<< דובר >> אוסאמה סעדי (הרשימה המשותפת): << דובר >>

וגם אם תופסים עוד דברים.

<< דובר >> גבי לסקי (מרצ): << דובר >>

- - הם רואים ראייה אחרת לא קשורה לכלום - - -

<< יור >> היו"ר שרן מרים השכל: << יור >>

חברים, זה חלק מהמנגנון וזה לא נושא חדש.

<< דובר >> גבי לסקי (מרצ): << דובר >>

לא, זה לא קשור לעבירה הזאת בכלל.

<< דובר >> נועה ברודסקי לוי: << דובר >>

המטרה היתה היתה לרכך כי הסעיף הזה קיים בכל מקרה בחוק. דווקא מחברי הוועדה
עלה החשש מהתפיסה הנוספת הזאת ועל כן התייחסנו כדי לעשות את הבקרה.

<< דובר >> גבי לסקי (מרצ): << דובר >>

הפוך. אנחנו אמרנו שלא יעשו את זה ודווקא אתם הכנסתם כדי לאפשר להם לעשות
את זה.

<< יור >> היו"ר שרן מרים השכל: << יור >>

את ההתנגדות ניתן לדון ולעשות בעצם בוועדה.

<< דובר >> גבי לסקי (מרצ): << דובר >>

איזו בקרה זאת? זה שאחר-כך ייקחו את זה לבית משפט זה המנגנון, אבל העובדה
שאפשר עכשיו לתפוס ראייה שלא קשורה לסיבה שבגינה הם נכנסו ללא צו, זה נושא
חדש. זה פשוט לפתוח לחלוטין כרגע את דיני הכניסה והחיפוש. בוא נמציא עילה.
אנחנו יודעים שלבן אדם יש עציץ קנביס. אני אגיד, אוי, אני חושב שיש לו
סרטון אז אני אכנס אליו הביתה בלי סרטון כדי לתפוס את עציץ הקנביס. אנחנו
עושים פה משהו שפוגע מעל הנדרש וללא סמכות. הוספתם גם את היכולת שהמשטרה
תיכנס לבתים בגלל עילה איקס ותתפוס וואי.

<< יור >> היו"ר שרן מרים השכל: << יור >>

תודה רבה חברת הכנסת גבי לסקי. אני אעלה את זה להצבעה של חברי הכנסת.

<< דובר >> גלעד קריב (העבודה): << דובר >>

אני מבקש להגיב.

<< יור >> היו"ר שרן מרים השכל: << יור >>

לא, אנחנו לא נוכל להצביע אחרי 16:00. אני קודם כל אצביע ואז אתן לך זמן
תגובה.

לכן אני מעלה את ההצעה להצבעה.

מי בעד הטענה לנושא חדש?

הצבעה

הטענה לנושא חדש לא התקבלה.

<< יור >> היו"ר שרן מרים השכל: << יור >>

אני קובעת כי הטענה נדחתה.

לפני שאני נועלת את הישיבה ולפני שנגמר לנו הזמן, חבר הכנסת גלעד קריב רצה.

ההחלטה היא שזה לא נושא חדש וזה חוזר חזרה ליושב-ראש הוועדה גלעד קריב
בוועדת חוקה, חוק ומשפט.

חבר הכנסת קריב, משפט.

<< דובר >> גלעד קריב (העבודה): << דובר >>

רק משפט אחד כדי שזה יהיה בפרוטוקול רק לתאור העובדתי. החוק הגיע אלינו
בנוסח שהמשמעות שלו היא ברורה, שגם אם בעקבות העילה הזאת מתבצע חיפוש, ניתן
לתפוס ראיות אחרות. התוספת שנכנסה נועדה לצמצם את השימוש בהרחבה הזאת,
על-ידי דרישה לאישור של בית משפט.

במובן הזה התוספת הזאת לא שונה מכל הדיונים שלנו בטיוב מנגנוני הביקורת
והצינון להפעלת הסמכות. כל היתר יידון וכבר נדון בשלושה דיונים ארוכים
בוועדה ויידון גם בדיון הרביעי שבו נצביע.

<< יור >> היו"ר שרן מרים השכל: << יור >>

תודה רבה לך חבר הכנסת קריב, יו"ר ועדת חוקה, חוק ומשפט.

נמשיך את הדיון בוועדת חוקה, חוק ומשפט.

הישיבה נעולה.

<< הפסקה >> (הישיבה נפסקה בשעה 16:00 ונתחדשה בשעה 16:30.) << הפסקה >>

<< נושא >> רביזיה << נושא >>

<< יור >> היו"ר שרן מרים השכל: << יור >>

אני שמחה לפתוח את ועדת הכנסת. ועדת הכנסת דנה בבקשה של יושב-ראש ועדת
הכנסת ניר אורבך שביקש את הישיבה בעקבות פנייה של יושב-ראש ועדת חוקה, חוק
ומשפט בדבר טענת נושא חדש בעת הדיון בהצעת חוק לתיקון פקודת סדר הדין
הפלילי (מעצר וחיפוש) (עילות חיפוש בלא צו בית משפט) (הוראת שעה),
התשפ"ב-2021, מ/1456.

אנחנו דנו, הצבענו ולמעשה התנגדנו לאותה טענת נושא חדש. החוק חזר לוועדת
חוקה, חוק ומשפט. חבר הכנסת אוסאמה סעדי הגיש רביזיה אבל הוא לא נמצא כאן
אפילו כדי לנמק אותה.

לכן אני דוחה את טענת הרביזיה והחוק ממשיך ויעבור לוועדת חוקה, חוק ומשפט.

תודה רבה, הישיבה נעולה.

<< סיום >> הישיבה ננעלה בשעה 16:35. << סיום >>
