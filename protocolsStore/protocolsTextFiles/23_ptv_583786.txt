הכנסת העשרים-ושלוש

מושב ראשון

פרוטוקול מס' 57

מישיבת ועדת הכנסת

יום שני, כ"ה באלול התש"ף (14 בספטמבר 2020), שעה 10:30

סדר היום:

<< נושא >> 1. המלצת יושב-ראש הכנסת וסגניו בדבר מועדי ישיבות הכנסת <<
נושא >> בתקופת החגים.

<< נושא >> 2. פניית יושב-ראש הוועדה המיוחדת לשינוי שם "הוועדה המיוחדת
לפיקוח על הקרן לניהול הכנסות המדינה מהיטל על רווחי גז ונפט", ל"וועדה
המיוחדת לעניין הקרן לאזרחי ישראל" << נושא >>

<< הלסי >> 3. בקשת יושב-ראש ועדת החוץ והביטחון להעברת הצעה לדיון מהיר
בנושא: "צה"ל ומערכת הביטחון ביצעו ניסויים בכאלף בעלי-חיים בשנים
האחרונות", מוועדת החוץ והביטחון, לדיון בוועדת הפנים והגנת הסביבה. <<
הלסי >>

4. בקשת יושב-ראש הוועדה המיוחדת לזכויות הילד להעברת הצעה לדיון מהיר
בנושא "בית הספר לחינוך מיוחד בביתר עילית והתנהלות עיריית ביתר עילית מול
מוסדות החינוך המיוחד", מהוועדה המיוחדת לזכויות הילד, לדיון בוועדת
החינוך, התרבות והספורט.

5. << הלסי >> בקשת יושב-ראש ועדת הכלכלה להעברת הצעה לסדר היום בנושא:
"הקמת שדה תעופה משלים לנתב"ג בנבטים – מנוע צמיחה לאומי חדש בנגב", בוועדת
הפנים והגנת הסביבה, לדיון בוועדה הכלכלה. << הלסי >>

<< נושא >> 6. בקשת הממשלה להקדמת הדיון בהצעות החוק הבאות, לפני הקריאה
הראשונה:

  א. הצ"ח להגדלת שיעור ההשתתפות בכוח העבודה ולצמצום פערים חברתיים (מענק
  עבודה) (תוספת למענק עובד בעד עבודה בתקופת התמודדות עם נגיף הקורונה),
  התש"ף-2020 (מ/1360);

  ב. הצ"ח ההתייעלות הכלכלית (תיקוני חקיקה להשגת יעדי התקציב לשנות התקציב
  2017 ו-2018) (תיקון מס' 6), התש"ף-2020 (מ/1361);

  ג. הצ"ח הגנת הצרכן (תיקון מס' 62) (מאגר צרכנים להגבלת שיחות שיווק
  מרחוק), השת"ף-2020(מ/1362) << נושא >>

<< הצח >> 7. הצעת חוק הכנסת (תיקון מס' 48) (יושב ראש הוועדה הציבורית
לעניין שכר חברי הכנסת), התש"ף-2020 – הכנה לקריאה שנייה ושלישית.

נכחו:

חברי הוועדה:

איתן גינזבורג – היו"ר

עוזי דיין

עמית הלוי

בועז טופורובסקי

אחמד טיבי

אוסנת הילה מארק

מיכאל מלכיאלי

יצחק פינדרוס

טלי פלוסקוב

תהלה פרידמן

הילה שי וזאן

חברי הכנסת:

אבי דיכטר

מיקי חיימוביץ

אוסאמה סעדי

יעקב מרגי

חמד עמאר

שלמה קרעי

עידן רול

מוזמנים:

מזכירת הכנסת ירדנה מלר-הורוביץ

רונית חייקין יעקבי - מנהלת סיעת העבודה-מרצ

משתתפים באמצעים מקוונים:

עו"ד ינון גוטגליק - לשכה משפטית, משרד האוצר

עו"ד גיא גולדמן - רשות המיסים, משרד האוצר

עו"ד חנה וינשטוק טירי – יועמ"ש, הרשות להגנת הצרכן ולסחר הוגן

עידן בנימין – שקוף

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

תמר פוליבוי

<< נושא >> 1. המלצת יושב-ראש הכנסת וסגניו בדבר מועדי ישיבות הכנסת <<
נושא >>

<< נושא >> 1. המלצת יושב-ראש הכנסת וסגניו בדבר מועדי ישיבות הכנסת <<
נושא >> בתקופת החגים.

<< יור >> היו"ר איתן גינזבורג: << יור >>

בוקר טוב חברי הכנסת, האורחים. אני מתכבד לפתוח את ישיבת ועדת הכנסת. היום
יום שני כ"ה באלול התש"ף, ה-14 בספטמבר 2020. סדר יום עמוס לפנינו.

ראשית נתחיל בהמלצת יושב-ראש הכנסת וסגניו בדבר מועדי ישיבות הכנסת בתקופת
החגים. ניתן את רשות הדיבור למזכירת הכנסת.

<< דובר >> מזכירת הכנסת ירדנה מלר-הורוביץ: << דובר >>

בוקר טוב. לאורך כל שנות עבודת הכנסת, היה נהוג שפגרת הכנסת נמשכת מתשעה
באב, לפני תשעה באב, ועד אחרי סוכות, אחרי החגים. עברנו שלוש מערכות בחירות
רצופות, ונוכח משבר הקורונה והצורך להעביר חקיקה בהיקף ניכר, הכנסת המשיכה
בעבודה, וזה נעשה כמובן בתיאום עם ועד העובדים. פה אני רוצה להגיד – כבר
אמרתי בהזדמנות אחרת, גם היושב-ראש ציין את זה – את ההערכה הרבה לוועד
העובדים על ההבנה שהם גילו למצב המיוחד שאנחנו נמצאים בו.

במכתב שהצגתי בפני הוועדה המכובדת בכ"ז באב 17 באוגוסט, ציין יושב-ראש
הכנסת שפגרת הקיץ תצומצם אך ורק לתקופת החגים. בשבוע שעבר, י"ח באלול 7
בספטמבר, קיים יושב-ראש הכנסת, התייעצות עם חברי הנשיאות, כפי שנדרש על פי
התקנון. לפיכך הוא מבקש שוועדת הכנסת, בהתאם לסעיפים 18 ו-19 לתקנון, תאשר
את הבקשות הבאות:

ההמלצה היא שביום שני ג' בתשרי התשפ"א, 21 בספטמבר 2020, זה הוא צום גדליה,
לא תתקיים ישיבת כנסת – אתם מתבקשים לאשר את ביטול הישיבה באותו יום;

בימים שלישי ורביעי, ד' ו-ה' בתשרי, 23-22 בספטמבר 2020, תתקיימנה ישיבות
כנסת, אולם שעת פתיחת הישיבה ביום שלישי תוקדם ל-11:00. ביום רביעי זה
ממילא ב-11:00, אבל את שעת הישיבה ביום שלישי נקדים ל-11:00.

כנס הקיץ של הכנסת יסתיים ביום חמישי ו' בתשרי, 24 בספטמבר 2020. לפיכך,
המושב השני של הכנסת העשרים ושלוש, ייפתח 11 באוקטובר 2020. לפיכך המושב
השני של הכנסת העשרים ושלוש ייפתח ביום ראשון, כ"ג בתשרי התשפ"א, 11
באוקטובר 2020. אתם מתבקשים לאשר את ההמלצה של היושב-ראש והסגנים. תודה
רבה.

<< יור >> היו"ר איתן גינזבורג: << יור >>

תודה גברתי המזכירה.

<< דובר_המשך >> מזכירת הכנסת ירדנה מלר-הורוביץ: << דובר_המשך >>

אדוני היושב-ראש, יש תוספת שביקשו היושב-ראש והיועצת המשפטית לגבי הוועדות.

<< דובר >> ארבל אסטרחן: << דובר >>

הפגרה היא שבועיים, כששבוע מתוכה כוללת את חג סוכות ואת חול המועד סוכות.
בשבוע הראשון זה ערב יום כיפור ויום כיפור, כך שלמעשה יש שלושה ימי עבודה
רגילים, כי בדרך כלל בסוכות הכנסת סגורה. זה יוצא ימים שלישי, רביעי
וחמישי, 29 ו-30 בספטמבר ו-1 באוקטובר.

נשאלת השאלה מה קורה עם עבודת הוועדות. בדרך כלל בפגרות רגילות, קובעת מראש
ועדת הכנסת הגבלה על מספר ישיבות הוועדות, ויושב-ראש הכנסת תמיד יכול לפי
התקנון לאשר ישיבות נוספות במקרים דחופים.

במקרה הזה הציע יושב-ראש הכנסת לקבוע, וועדות לא יוכלו לשבת יותר מפעם אחת.
גם פה צריך לשקול האם רוצים את זה, אולי לקבוע שזה רק פעם אחת ורק במקרים
דחופים, כי ברור שאם הפגרה היא שלושה ימים – שלישי, רביעי וחמישי – הכוונה
היא שהוועדות לא יישבו כסדרן בימים האלה. זאת גם תקופה שבין יום כיפור
לסוכות, אז צריך גם להחליט מה עושים בעניין הזה, כי לכאורה, אם לא אומרים
דבר, הוועדות יכולות להתכנס בכל אחד מהימים האלה.

<< דובר >> יעקב מרגי (ש"ס): << דובר >>

עדיף לא לומר, כי משרדי הממשלה עם כל מיני תקנות כאלה ואחרות, ועולה חשד
שלא יוכלו להיות מאושרות.

<< יור >> היו"ר איתן גינזבורג: << יור >>

חוק הסמכויות קובע שבכל הנוגע לסמכויות הקורונה, כל עניין הפגרות לא חל על
הוועדות. זה כתוב בחוק, וזה גובר על החלטה של הכנסת.

<< דובר >> ארבל אסטרחן: << דובר >>

נכון, זה גובר על החלטת פגרות.

<< דובר >> בועז טופורובסקי (יש עתיד-תל"ם): << דובר >>

זאת אומרת, בכל התקנות של הקורונה הוועדות כן יתכנסו ונאשר און בדיעבד.

<< יור >> היו"ר איתן גינזבורג: << יור >>

נכון, הן יכולות להתכנס.

<< דובר >> בועז טופורובסקי (יש עתיד-תל"ם): << דובר >>

אוקי.

<< יור >> היו"ר איתן גינזבורג: << יור >>

תודה רבה, גברתי היועצת המשפטית.

אני אגיד גם שהסיבה שרוצים להקדים ליום שלישי הבא את ישיבת הכנסת לשעה
11:00 היא מתוך הרצון – כפי שכינה זאת היושב-ראש – לנקות שולחן; שכל
הוועדות יוכלו להתכנס עד יום שלישי או רביעי כדי לנקות שולחן ולהגיע לסוף
המושב עם שולחן נקי ככל הניתן.

<< דובר >> בועז טופורובסקי (יש עתיד-תל"ם): << דובר >>

אני מנסה להבין, המושב השני הוא מושב חורף?

<< דובר >> מזכירת הכנסת ירדנה מלר-הורוביץ: << דובר >>

במושב יש שני כנסים: כנס חורף וכנס קיץ. השנה בגלל הבחירות התחלנו ב-16
במרץ, אז היה כנס אחד, אבל בשנה הבאה, בעזרת השם, אחרי החגים יתחיל המושב
השני של הכנסת העשרים ושלוש, ויהיו בו שני כנסים.

<< דובר >> בועז טופורובסקי (יש עתיד-תל"ם): << דובר >>

אם כן תצטרך הכנסת להתכנס בתקופה הזאת, כי בכל זאת ההחלטה הזאת התקבלה
לדעתי עוד לפני שהחליטו על הסגר - -

<< יור >> היו"ר איתן גינזבורג: << יור >>

היא התקבלה בשבוע שעבר, אבל כבר ידענו שזה מגיע.

<< דובר >> בועז טופורובסקי (יש עתיד-תל"ם): << דובר >>

- - וההחלטה על הסגר התקבלה אתמול. השאלה אם נצטרך עוד לקיים ישיבות כנסת
דחופות - - -

<< יור >> היו"ר איתן גינזבורג: << יור >>

תמיד יש אפשרות לדרוש ב-25 חתימות וכו', הדברים האלה עדיין קיימים כמו בכל
פגרה אחרת, התקנון עדיין עומד.

אם אין עוד מישהו מחברי הוועדה שרוצה להתבטא, אני רוצה להמליץ לוועדה לתמוך
בהמלצת יושב-ראש הכנסת וסגניו. עוד בתחילת הכנסת פניתי ליושב-ראש הכנסת
הקודם קודם יולי אדלשטיין בבקשה לבטל את פגרות הכנסת לאור סבבי הבחירות
השונים. אני חושב שההחלטה הזאת היא החלטה סבירה. בהזדמנות הזאת גם צריך
להודות לעובדי הכנסת ולוועד העובדים שנעתרו ונענו לבקשה, גם תרמו מזמנם
וממרצם, ובכלל מסייעים רבות לעבודת הכנסת ולחברי הכנסת. זו ההזדמנות גם
דרככם להביע את הערכתנו. אני מעלה את זה להצבעה.

<< דובר >> ארבל אסטרחן: << דובר >>

לא אמרת מה עם הוועדות.

<< יור >> היו"ר איתן גינזבורג: << יור >>

הוועדות פעם אחת בשבוע.

<< דובר >> ארבל אסטרחן: << דובר >>

לפי הצעת יושב-ראש הכנסת, כל ועדה - -

<< יור >> היו"ר איתן גינזבורג: << יור >>

- - פעם אחת בפגרה.

<< דובר_המשך >> ארבל אסטרחן: << דובר_המשך >>

כשבדרך כלל אנחנו מבהירים שזה כל הוועדות, כולל ועדות משנה, כולל ועדות
משותפות – לא יודעת אם יש עכשיו וכו' – פעם אחת. ההגבלה הזאת תחול על כל
סוגי הוועדות?

<< יור >> היו"ר איתן גינזבורג: << יור >>

לא, אני חושב שצריך לקבוע שאלה יהיו ועדות ראשיות, לא ועדות משנה.

<< דובר >> יעקב מרגי (ש"ס): << דובר >>

כנסת וכספים.

<< דובר >> ארבל אסטרחן: << דובר >>

האחרות לא יתכנסו בכלל?

<< יור >> היו"ר איתן גינזבורג: << יור >>

שוועדות משנה יתאפקו.

<< דובר >> ירדנה מלר-הורוביץ: << דובר >>

ועדות האם.

<< יור >> היו"ר איתן גינזבורג: << יור >>

כן, ועדות האם.

<< דובר >> ארבל אסטרחן: << דובר >>

רק ועדות קבועות פעם אחת, ומעבר לזה באישור מיוחד של היושב-ראש.

<< יור >> היו"ר איתן גינזבורג: << יור >>

ועדות קבועות וועדות מיוחדות.

<< דובר >> ירדנה מלר-הורוביץ: << דובר >>

בדיוק, כל חריגה תהיה באישור היושב-ראש.

<< דובר >> עוזי דיין (הליכוד): << דובר >>

האם הצבעה זו מחייבת גם את הוועדות לא להתכנס יותר מפעם אחת?

<< יור >> היו"ר איתן גינזבורג: << יור >>

כל ועדה תוכל להתכנס פעם אחת במהלך הפגרה שזה שבוע.

<< דובר >> עוזי דיין (הליכוד): << דובר >>

ועדת חוץ וביטחון - - -

<< יור >> היו"ר איתן גינזבורג: << יור >>

אני חושב שצריך בהקשר הזה להחריג את ועדות המשנה של חוץ וביטחון.

<< דובר >> מיקי חיימוביץ' (כחול לבן): << דובר >>

ומה עם ועדת קורונה?

<< יור >> היו"ר איתן גינזבורג: << יור >>

ועדת קורונה יכולה להתכנס. ועדת משנה של ועדת החוץ והביטחון עוסקת לפעמים
בדברים מידיים שצריכים להיות נידונים. בכל מקרה, כל תקנות הקורונה הן מעל
כל ההחלטה הזאת.

<< דובר >> ארבל אסטרחן: << דובר >>

על ועדות משנה של חוץ וביטחון אין הגבלה?

<< יור >> היו"ר איתן גינזבורג: << יור >>

אין הגבלה.

<< דובר >> ארבל אסטרחן: << דובר >>

חוץ וביטחון – פעם אחת; תמיד היושב-ראש רשאי לאשר מעבר. אתה רוצה להגיד
משהו על התראה כמה זמן מראש? יום מראש בגלל שזאת פגרה?

<< יור >> היו"ר איתן גינזבורג: << יור >>

מה מקובל?

<< דובר_המשך >> ארבל אסטרחן: << דובר_המשך >>

בדרך כלל בפגרות אנחנו אומרים שלושה או ארבעה ימים.

<< דובר >> יעקב מרגי (ש"ס): << דובר >>

אבל פה זה כולה שלושה ימים.

<< דובר >> ארבל אסטרחן: << דובר >>

גם חברי הכנסת צריכים לדעת שהם בפגרה.

<< דובר >> יעקב מרגי (ש"ס): << דובר >>

צריך להיות גמיש בשבוע הזה.

<< יור >> היו"ר איתן גינזבורג: << יור >>

12 שעות לפני, יום לפני.

<< דובר >> יעקב מרגי (ש"ס): << דובר >>

24 שעות.

<< יור >> היו"ר איתן גינזבורג: << יור >>

24 שעות לפני.

מי בעד ההצעה עם התיקונים שהכנסנו?

<< דובר >> יעקב מרגי (ש"ס): << דובר >>

אני במקום מלכיאלי.

<< יור >> היו"ר איתן גינזבורג: << יור >>

שישה. מי נגד? מי נמנע?

הצבעה

אושרה.

<< יור >> היו"ר איתן גינזבורג: << יור >>

ההצעה התקבלה. אנחנו מודים לחברי הוועדה, לעובדים, ליושב-ראש ולסגנים.

<< נושא >> 2. שינוי שם "הוועדה המיוחדת לפיקוח על הקרן לניהול הכנסות
המדינה מהיטל על רווחי גז ונפט", ל"וועדה המיוחדת לעניין הקרן לאזרחי
ישראל" << נושא >>

<< יור >> היו"ר איתן גינזבורג: << יור >>

אנחנו נעבור לנושא השני בסדר היום: פניית יושב-ראש הוועדה המיוחדת לשינוי
שם "הוועדה המיוחדת לפיקוח על הקרן לניהול הכנסות המדינה מהיטל על רווחי גז
ונפט" ל"וועדה המיוחדת לעניין הקרן לאזרחי ישראל". יושב-ראש הוועדה שפנה,
אבי דיכטר, בבקשה אדוני.

<< דובר >> אבי דיכטר (יו"ר הוועדה המיוחדת לפיקוח על הקרן לניהול הכנסות
המדינה מהיטל על רווחי גז ונפט): << דובר >>

תודה רבה. הוועדה קמה לפקח על קרן, שבהתחלה הייתה על רווחי הגז והנפט ולאחר
מכן הוספו אוצרות הטבע. במקום להתחיל לשנות ל"גז, נפט, אוצרות טבע
ומינרלים" ועוד דברים אחרים, מהותה של הקרן הזאת הוא הקרן לאזרחי ישראל,
ולכן ההמלצה היא – הוועדה המיוחדת לפיקוח על הקרן לאזרחי ישראל. נראה לי
שזה מקיף את כל הדברים. גם אם יתווספו מחר תחומים נוספים, ממילא הפיקוח הוא
על קרן וסמכויות הקרן נקבעות בחוק או בהחלטות ממשלה. נראה לי יותר נכון,
יותר קולע למטרה, גם מבחינתנו ככנסת אנחנו מפקחים על הקרן לאזרחי ישראל.

<< דובר >> עוזי דיין (הליכוד): << דובר >>

זה שם הקרן?

<< דובר >> יעקב מרגי (ש"ס): << דובר >>

יש בזה אמירה חשובה.

<< יור >> היו"ר איתן גינזבורג: << יור >>

זה שם הקרן. אגב, זה גם שם החוק. זה גם שם הקרן וגם שם החוק.

<< דובר >> ארבל אסטרחן: << דובר >>

עכשיו הוא אמר הוועדה לפיקוח ובמכתב כתוב "הוועדה המיוחדת לעניין הקרן
לאזרחי ישראל", איך רוצים שיהיה השם?

<< יור >> היו"ר איתן גינזבורג: << יור >>

מה שכתוב במסמך "הוועדה המיוחדת לעניין הקרן לאזרחי ישראל".

<< דובר >> מיקי חיימוביץ' (כחול לבן): << דובר >>

אבל חסרה המילה פיקוח.

<< יור >> היו"ר איתן גינזבורג: << יור >>

כל ועדה היא ועדה מפקחת.

<< דובר >> אבי דיכטר (יו"ר הוועדה המיוחדת לפיקוח על הקרן לניהול הכנסות
המדינה מהיטל על רווחי גז ונפט): << דובר >>

אנחנו לא ועדה מבצעת, אף ועדה היא לא מבצעת, גם ועדת חוץ וביטחון וגם ועדת
הכספים הן לא ועדות מבצעות.

<< יור >> היו"ר איתן גינזבורג: << יור >>

נכון.

<< דובר >> יעקב מרגי (ש"ס): << דובר >>

אמרתי שיש בזה אמירה חשובה.

<< דובר >> ארבל אסטרחן: << דובר >>

זאת תהיה המלצה למליאה.

<< דובר >> יצחק פינדרוס (יהדות התורה): << דובר >>

בינתיים אין ויכוח על מה זה "אזרחי ישראל", אז אפשר.

<< דובר >> יעקב מרגי (ש"ס): << דובר >>

אל תעורר, כי גם על זה יתווכחו.

<< יור >> היו"ר איתן גינזבורג: << יור >>

נצביע על שינוי שם הוועדה, מי בעד שינוי שם הוועדה ככתוב?

הצבעה

בעד – 9

נגד –אין

נמנעים –אין

אושר.

<< יור >> היו"ר איתן גינזבורג: << יור >>

תשעה פה אחד, ההצעה אושרה. בהצלחה ליושב-ראש הוועדה ולוועדה על העבודה
החשובה.

<< נושא >> 3. דיון מהיר בנושא: "צה"ל ומערכת הביטחון ביצעו ניסויים בכאלף
בעלי-חיים בשנים האחרונות", של ח"כ עופר כסיף (מס' 1072). << נושא >>

<< יור >> היו"ר איתן גינזבורג: << יור >>

נעבור לסעיף השלישי בסדר היום: בקשת יושב-ראש ועדת החוץ והביטחון להעברת
הצעה לדיון מהיר בנושא "צה"ל ומערכת הביטחון ביצעו ניסויים בכ-1,000 בעלי
חיים בשנים האחרונות" מוועדת החוץ והביטחון לוועדת הפנים והגנת הסביבה. אני
מבין שזה גם על דעת יושבת ראש הוועדה.

<< דובר >> מיקי חיימוביץ' (יו"ר ועדת הפנים והגנת הסביבה): << דובר >>

לחלוטין. הסוגיה הזאת נוגעת לצער בעלי חיים. כל נושא הפיקוח על חוק צער
בעלי חיים עבר לא מזמן לוועדה בראשותי, ולכן אני חושבת שזה המקום הנכון
והמתאים לדון בנושא הזה. זה על דעת יושב-ראש ועדת החוץ והביטחון ועל דעתי.

<< יור >> היו"ר איתן גינזבורג: << יור >>

אם יש הסכמה, נראה שאין מניעה להעביר את הדיון המהיר. מי בעד העברת דיון
מהיר?

הצבעה

אושרה.

<< יור >> היו"ר איתן גינזבורג: << יור >>

פה אחד הוחלט שהדיון יועבר לוועדת הפנים והגנת הסביבה.

<< נושא >> 4. הצעה לסדר-היום בנושא: "הקמת שדה תעופה משלים לנתב"ג בנבטים
– מנוע צמיחה לאומי חדש בנגב", של ח"כ אופיר סופר, קרן ברק, סעיד אלחרומי
(מס' 108). << נושא >>

<< יור >> היו"ר איתן גינזבורג: << יור >>

נעבור לסעיף החמישי, כי זה גם נוגע לאותה ועדת פנים והגנת הסביבה – בקשת
יושב-ראש ועדת הכלכלה להעברת הצעה לסדר-היום בנושא "הקמת שדה תעופה משלים
לנתב"ג בנבטים – מנוע צמיחה לאומי חדש בנגב" מוועדת הפנים והגנת הסביבה
לדיון בוועדת הכלכלה.

<< דובר >> יעקב מרגי (יו"ר ועדת הכלכלה): << דובר >>

אני חושב שהדינאמיקה במליאה איך נזרקים שמות ועדות – כל סוגיית התעופה
נידונה בוועדת הכלכלה, מה גם שלא דנים בהשלכות הסביבתיות. אם היה דיון על
ההשלכות הסביבתיות, בוודאי שמקומו של הדיון היה בוועדת הפנים. אני חושב שעל
דעתה של יושבת ראש ועדת הפנים שהדיון צריך להיות גם בוועדת הכלכלה.

<< יור >> היו"ר איתן גינזבורג: << יור >>

גברתי מסכימה?

<< דובר >> מיקי חיימוביץ' (יו"ר ועדת הפנים והגנת הסביבה): << דובר >>

מסכימה.

<< יור >> היו"ר איתן גינזבורג: << יור >>

אז אנחנו נצביע, מי בעד העברת הנושא לוועדת הכלכלה? מי נגד?

הצבעה

אושרה.

<< יור >> היו"ר איתן גינזבורג: << יור >>

שמונה בעד, ההצעה תועבר לוועדת הכלכלה כמבוקש.

<< נושא >> 5. דיון מהיר בנושא: "בית ספר אזורי לחינוך מיוחד - ביתר עלית",
של ח"כ אוסנת הילה מארק (מס' 1370). << נושא >>

<< יור >> היו"ר איתן גינזבורג: << יור >>

הסעיף הרביעי – בקשת יושב-ראש הוועדה המיוחדת לזכויות הילד להעברת הצעת
דיון מהיר בנושא בית הספר לחינוך מיוחד בביתר עלית והתנהלות עיריית ביתר
עלית מול מוסדות החינוך המיוחד, מהוועדה המיוחדת לזכויות הילד לדיון בוועדת
החינוך, התרבות והספורט.

נמצא כאן יושב-ראש הוועדה לזכויות הילד? לא, אבל אמר לי יושב-ראש ועדת
החינוך והספורט שהוא לא מתנגד להעברת הנושא אליו. לאור העובדה שיושב-ראש
הוועדה לזכויות הילד מבקש ויושב-ראש ועדת החינוך מסכים, נראה לי שאפשר
להצביע בעד ההעברה – מי בעד? מי נגד? מי נמנע?

הצבעה

אושרה.

<< יור >> היו"ר איתן גינזבורג: << יור >>

שבעה בעד, אין נמנעים. הדיון יועבר לוועדת החינוך, התרבות והספורט.

<< דובר >> ארבל אסטרחן: << דובר >>

כדאי להזכיר שהתקנון מגביל מתי צריך לבקש בקשה.

<< יור >> היו"ר איתן גינזבורג: << יור >>

אז אולי נחדד את הנושא הזה. מכיוון שקיבלנו לאחרונה כל מיני בקשות במועדים
שונים, נזכיר שהחלטת הנשיאות ניתנת בדרך כלל בימי שני. יושבי ראש הוועדה או
המבקשים, נכון?

<< דובר >> ארבל אסטרחן: << דובר >>

מי שיכול לבקש זה חבר כנסת שהציע את הדיון המהיר, יו"ר ועדה שרוצה, יו"ר
ועדה שזה הועבר אליה.

<< יור >> היו"ר איתן גינזבורג: << יור >>

יושב-ראש הוועדה שאליו הועבר הדיון או יושב-ראש הוועדה שמעוניין בקיומו של
הדיון ולא שובץ אליו הדיון, או חבר הכנסת שהציע את הדיון רשאים לבקש את
העברת הדיון מוועדה לוועדה, על אף החלטת הנשיאות בו ביום, ביום ההחלטה.
אנחנו מבקשים מחברי הכנסת ומיושבי ראש הוועדה להקפיד על כך. אנחנו היום
אישרנו לפנים משורת הדין לדון בבקשות שלא הגיעו במועד, לא ביום ההחלטה.
אבקש מכם להקפיד על כך. אנחנו נקפיד על כך. אני מבקש גם ממזכירות הכנסת
לעדכן אותם מספיק זמן כדי שיוכלו להודיע לנו בו ביום אם הם רוצים לעשות
שינוי בבקשה הזאת.

<< דובר >>מזכירת הכנסת ירדנה מלר-הורוביץ: << דובר >>

הודעה של מזכירות הכנסת זה החלטת הנשיאות, היא מעבירה להם את החלטת
הנשיאות.

<< יור >> היו"ר איתן גינזבורג: << יור >>

בסדר, מאה אחוז. אנחנו סומכים עליכם בהקשר הזה.

<< נושא >> 6. בקשת הממשלה להקדמת הדיון בהצעות החוק הבאות, לפני הקריאה
הראשונה: 1.הצ"ח להגדלת שיעור ההשתתפות בכוח העבודה ולצמצום פערים חברתיים
2020 (מ/1360); 2.הצ"ח ההתייעלות הכלכלית (מ/1361); 3.הצ"ח הגנת הצרכן
(מ/1362) << נושא >>

<< יור >> היו"ר איתן גינזבורג: << יור >>

נושא נוסף על סדר היום: בקשת הממשלה להקדמת דיון בהצעות חוק לפני הקריאה
הראשונה. בפנינו שלוש הצעות חוק ממשלתיות שאושרו אתמול על ידי הממשלה: הצעת
חוק להגדלת שיעור ההשתתפות בכוח העבודה ולצמצום פערים חברתיים (מענק עבודה)
(תוספת למענק עובד בעד עבודה בתקופת התמודדות עם נגיף הקורונה). נתחיל עם
ההצעה הזאת – אולי לפני שנתחיל, אני אומר מילה, וזאת מילה שתהיה יותר
מיועדת לפרוטוקול, אבל גם מהוועדה לממשלה ואנחנו נפנה אליה בהקשר הזה.

ועדת שרים לחקיקה נמנעה להתכנס ברצף בתקופה האחרונה. הדבר הזה מנע מחברי
הכנסת להעלות נושאים על סדר היום של הכנסת, בעיקר לחברי הכנסת של
הקואליציה, בגלל המשמעת הקואליציונית ובגלל הסדרי עבודת הקואליציה. זה דבר
שנדחה ונדחה, ובכך גם נדחו הפטורים שניתנו לחברי הכנסת להגשת חוקים בנוהל
שהוסכם עם ועדת שרים לחקיקה.

המצב שבו הממשלה מעלה חוקים כרצונה, וזה בסדר, זאת זכותה, אך מבקשת שניתן
לזה פטור מחובת הנחה להקדמת דיון, לא יכול לדור בכפיפה אחת עם העובדה
שמונעים מחברי הכנסת להעלות חוקים שהם מעוניינים לדון בהם במליאה. לכן
אנחנו נעלה את הנושאים האלה להקדמת דיון אך ורק בקריאה הראשונה. אנחנו לא
נאפשר הקדמת דיון בקריאה השנייה והשלישית, עד שהממשלה לא תודיע לנו מתי היא
מתכוונת לדון בהצעותיהם של חברי הכנסת, שזה גם חלק מעבודתם לקדם חקיקה
חשובה, חקיקת קורונה וחקיקה אחרת, כפי שראוי ביחסים בין רשות מחוקקת לרשות
מבצעת.

אמרתי את האמירה הזאת, כי היא הייתה חשובה להרבה מאוד מחברי הכנסת שנוכחים
כאן ולאנשים שמדברים אתי כל הזמן, על הפטורים שוועדת שרים לא מאפשרת. זאת
תהיה התשובה היום בהקשר הזה.

<< דובר >> שלמה קרעי (הליכוד): << דובר >>

אתה מדלג כאן על ועדת שרים ומעלה חוקים?

<< יור >> היו"ר איתן גינזבורג: << יור >>

לא, אלה הצעות חוק ממשלתיות שמקדימים את דיונם להיום במקום ביום רביעי. על
פי חוק, הצעת חוק שמוגשת, צריכה להיות מונחת יומיים על שולחן הכנסת. הם
מבקשים להקדים את זה להיום לאור תקופת הקורונה. אנחנו צריכים לדון בזה
ולאשר את זה. אני מודיע שהאישור יהיה רק לקריאה הראשונה. הקריאה השנייה
והשלישית, שגם לזה יצטרכו הקדמה, אנחנו נדון עם ועדת שרים שעד שלא ידונו
בחוקים של חברי כנסת, לא ידונו בחוקים של הממשלה. נראה לי שזו הצעה
לגיטימית.

<< דובר >> אוסנת הילה מארק (הליכוד): << דובר >>

לא, הוא אמר משהו כללי.

<< דובר >> שלמה קרעי (הליכוד): << דובר >>

אני מברך עליה.

<< דובר >> אוסנת הילה מארק (הליכוד): << דובר >>

ביחס לזה שיש קואליציה בתוך קואליציה, זה בסדר.

<< דובר >> שלמה קרעי (הליכוד): << דובר >>

אני מברך עליה, אני הייתי מדלג על ועדת שרים לגמרי, מעלה חוקים.

<< יור >> היו"ר איתן גינזבורג: << יור >>

אגב, יכול להיות שאם ועדת שרים תמשיך בהתנהלותה ולא תתכנס, יכול להיות
שאנחנו נוותר על הנוהג שהיה פה לאורך שנים רבות שוועדת שרים נותנת פטור
ואנחנו נתכנס כוועדת כנסת ונתחיל לדון בחוקים של חברי כנסת. כשנגיע לשלב
הזה, נדון בו, לא לתפור חליפות, חבר הכנסת טופורובסקי.

<< דובר >> רונית חייקין: << דובר >>

אתה יכול בכל מקרה לתת פטורים.

<< יור >> היו"ר איתן גינזבורג: << יור >>

אני יודע גברתי, אבל אנחנו פועלים על פי נוהג, ואנחנו מכבדים את הנוהג ואת
ההסכמות בין הממשלה והכנסת. אבל ככל שההסכמות לא יעמדו אלא רק כלפי צד אחד,
גם אנחנו נוכל לטעון ולפעול בדרך שבה אנחנו חושבים שצריך לפעול.

<< דובר >> שלמה קרעי (הליכוד): << דובר >>

אגב, הנוהל הזה לא תקף, הוא היה תקף בכנסת השמונה-עשרה.

<< יור >> היו"ר איתן גינזבורג: << יור >>

שמונה-עשרה, תשע-עשרה ועשרים.

<< דובר_המשך >> שלמה קרעי (הליכוד): << דובר_המשך >>

נוהל אתה צריך לחדש בכל כנסת, כי הנוהל הוא בניגוד לתקנון. כתבתי לך מכתב
בנושא.

<< יור >> היו"ר איתן גינזבורג: << יור >>

הבנתי, שמעתי, זה לא נכון.

בואו נתחיל עם הצעת חוק להגדלת שיעור ההשתתפות בכוח העבודה. עו"ד גיא
גולדמן מרשות המיסים נמצא אתנו.

<< דובר >> גיא גולדמן: << דובר >>

שלום לכולם. מדובר בחוק למתן תוספת תמיכה בשיעור 67% מהמענק שניתן לעובדים
שיעבדו במשכורת נמוכה במהלך תקופת הקורונה. ההקדמה מבוקשת בין היתר כדי
לאפשר תשלום מקדמה מהיר יחסית במהלך חודש ספטמבר, אם זה יתאפשר תפעולית,
לפני ערב החג, מקדמה בשיעור 25% מהמענק שניתן לעובדים בעלי משכורת נמוכה
שזכאים לפי שנת 2019.

<< דובר >> טלי פלוסקוב (הליכוד): << דובר >>

שזה מס הכנסה שלילי? מה זה מענק?

<< דובר >> גיא גולדמן: << דובר >>

נכון, מס הכנסה שלילי.

<< יור >> היו"ר איתן גינזבורג: << יור >>

חברים, מישהו רוצה להתייחס?

אנחנו נצביע על הקדמת דיון. מי בעד הקדמת הדיון בהצעת חוק להגדלת שיעור
ההשתתפות בכוח העבודה?

<< דובר >> יצחק פינדרוס (יהדות התורה): << דובר >>

מי אמר שוועדת שרים לא יכולה להגיע להסכמות?

<< יור >> היו"ר איתן גינזבורג: << יור >>

מי נגד? מי נמנע?

<< דובר >> עידן רול (יש עתיד-תל"ם): << דובר >>

אני נמנע.

הצבעה

אושרה.

<< יור >> היו"ר איתן גינזבורג: << יור >>

תשעה בעד. הצעת החוק תוקדם. מי נמנע? עידן.

<< דובר >> טלי פלוסקוב (הליכוד): << דובר >>

אתה לא אישרת להקדים מס הכנסה שלילי משכורת מינימום?

<< יור >> היו"ר איתן גינזבורג: << יור >>

הקדמת הצעה שנייה, הצעת חוק ההתייעלות הכלכלית (תיקוני חקיקה להשגת יעדי
התקציב לשנות התקציב 2017 ו-2018) (תיקון מס' 6). ינמק עו"ד ינון גוטגליק
מהלשכה המשפטית במשרד האוצר.

<< דובר >> ינון גוטליק: << דובר >>

לבתי החלים. אין הסדר שקבוע בגלל שלא תקופה מסוימת. עכשיו הצעת חוק לשנת
2020 בגלל שבתי החולים במצב קשה להתמודדות עם הקורונה. אנחנו רוצים שתעבור
כמה שיותר מהר כדי שאפשר יהיה להעביר.

<< דובר >> בועז טופורובסקי (יש עתיד-תל"ם): << דובר >>

מתי זה הגיע אלינו לוועדה? קיבלנו את זה לפני כמה דקות. יש דרך שהתהליך הזה
ישתנה? אנחנו רוצים לעזור.

<< יור >> היו"ר איתן גינזבורג: << יור >>

זאת בדיוק הטענה שלי כלפי הממשלה. אחרי שהממשלה מחליטה, צריך להגיע למדפיס
למזכירות

<< דובר >> בועז טופורובסקי (יש עתיד-תל"ם): << דובר >>

אני מבין את הקודם, אבל כאן זה קשה לנו לקבל אם זה דחוף לקדם את זה או לא
כי מישהו אמר לא התחשבנו כל 2020 עכשיו זה דחוף.

<< יור >> היו"ר איתן גינזבורג: << יור >>

לא קיימת מידת הדחיפות. אמרתי את מה שאמרתי ב

<< דובר >> טלי פלוסקוב (הליכוד): << דובר >>

אולי נשמע את נציג האוצר?

<< דובר >> בועז טופורובסקי (יש עתיד-תל"ם): << דובר >>

שילמדו.

<< יור >> היו"ר איתן גינזבורג: << יור >>

אלא בדרך המלך.

<< דובר >> ארבל אסטרחן: << דובר >>

הממשלה ביקשה.

<< יור >> היו"ר איתן גינזבורג: << יור >>

אני מעלה רק את הראשונה.

<< דובר >> בועז טופורובסקי (יש עתיד-תל"ם): << דובר >>

יש רצון לעזור, אבל שיידעו לעבוד באופן מסודר.

<< יור >> היו"ר איתן גינזבורג: << יור >>

זה לא סוף החוק.

<< דובר >> ינון גוטליך: << דובר >>

שלום לחברי הוועדה. מדובר על הצעת חוק שמעבירה כספים מקופות החולים. החוק
מסדיר את ההתחשבנות בין קופות החולים לבין בתי החולים. אין הסדר שקבוע לשנת
2020, בגלל שלא ניתן היה לחוקק בתקופה מסוימת.

אנחנו מביאים עכשיו הצעת חוק לשנת 2020 והדחיפות בהקדמה בגלל שבתי החולים
נמצאים במצב קשה, בין היתר בשל ההתמודדות עם הקורונה. אנחנו רוצים שהצעת
החוק תעבור כמה שיותר מהר, כדי שאפשר יהיה להעביר אליהם את הכספים.

<< דובר >> בועז טופורובסקי (יש עתיד-תל"ם): << דובר >>

אדוני היושב-ראש, מתי זה הגיע אלינו לוועדה? כי אנחנו קיבלנו את זה לפני
כמה דקות.

<< יור >> היו"ר איתן גינזבורג: << יור >>

היום.

<< דובר >> בועז טופורובסקי (יש עתיד-תל"ם): << דובר >>

יש דרך שהתהליך הזה ישתנה?

<< יור >> היו"ר איתן גינזבורג: << יור >>

זאת בדיוק הטענה שלי כלפי הממשלה. היא דנה בכך אתמול בלילה. אחרי שהממשלה
מחליטה, צריכה להתכנס ועדת שרים לחקיקה, שהתכנסה אתמול בלילה ואישרה את
החוקים האלה. זה צריך להגיע למדפיס הממשלתי, זה צריך להגיע למזכירות הכנסת
ואז למזכירות הוועדה.

<< דובר >> בועז טופורובסקי (יש עתיד-תל"ם): << דובר >>

אבל אולי יכולים לתת לנו משהו לפני? אני מבין את הסעיף הקודם, אבל כאן זאת
התחשבנות בין קופות. קשה לנו לקבל החלטה, אם זה דחוף לקדם את זה או לא,
בגלל שבא מישהו ואמר: יש התחשבנות, לא התחשבנו כל 2020, עכשיו זה דחוף.

<< יור >> היו"ר איתן גינזבורג: << יור >>

אני מסכים. אם אתה שואל אותי לגבי הדחיפות, אני לא חושב שהיא קיימת, זאת
האמת. אמרתי את מה שאמרתי בתחילת הדברים לגבי הקדמות הדיון.

<< דובר >> טלי פלוסקוב (הליכוד): << דובר >>

אז אולי נשמע את נציג האוצר?

<< דובר >> בועז טופורובסקי (יש עתיד-תל"ם): << דובר >>

מקסימום חוק אחד לא נעביר להם, שילמדו.

<< יור >> היו"ר איתן גינזבורג: << יור >>

זאת הסיבה שאני גם מגביל את זה לקריאה ראשונה ולא מאפשר התקדמות לשנייה
ושלישית, אלא בדרך המלך ולא בדרך של הקדמת דיון. הממשלה ביקשה ראשונה,
שנייה ושלישית. אני מעלה רק את הראשונה בדיוק בגלל הדבר הזה.

<< דובר >> בועז טופורובסקי (יש עתיד-תל"ם): << דובר >>

אני בא באמת ברצון לעזור.

<< דובר >> יצחק פינדרוס (יהדות התורה): << דובר >>

ההצעה הזאת היא לתשלום לכל בתי החולים או רק לממשלתיים?

<< יור >> היו"ר איתן גינזבורג: << יור >>

לא, להתחשבנות בין קופות החולים לבין בתי החולים.

<< דובר >> בועז טופורובסקי (יש עתיד-תל"ם): << דובר >>

אבל אם עכשיו אנחנו נשתכנע שזה לא דחוף, בואו לא נאשר את זה. שיידעו בפעם
הבאה - - -

<< דובר >> ינון גוטליק: << דובר >>

גם לבתי החולים הכלליים וגם לבתי החולים הפסיכיאטריים.

<< יור >> היו"ר איתן גינזבורג: << יור >>

חבר הכנסת טופורובסקי, האישור הוא רק לקריאה ראשונה, זה לא סוף החוק.

<< דובר >> ינוןן גוטליק: << דובר >>

זה גם לבתי החולים הציבוריים וגם לבתי החולים הפסיכיאטריים. בתי החולים
מחכים לזה, כי בלי החיקוק הזה זה כסף שיושב בקופות החולים והחוק הזה יאפשר
לחייב את קופות החולים להעביר את זה. יש פה דחיפות, כי בחלק מבתי החולים
המצב קשה.

<< דובר >> בועז טופורובסקי (יש עתיד-תל"ם): << דובר >>

וזה לא היה דחוף גם לפני חודש? לפני חודשיים?

<< דובר >> ינוןן גוטליק: << דובר >>

אני מניח שתשמעו את כל הצדדים, אבל בתי החולים מחכים.

<< יור >> היו"ר איתן גינזבורג: << יור >>

האמת שהוא לא הכתובת לזה, חבר הכנסת טופורובסקי. מידע קודם, אני יודע שהחוק
הזה כבר היה מונח על שולחן ועדת שרים לחקיקה ולא עלה לפני שבוע וחצי או
שבועיים, ובגלל חוסר ההסכמות לא עלה ומגיע היום. אגב, אני בעמדתך בהקשר
הזה, אבל הסיבה שאני כן מאפשר לקדם את זה קצת, היא שהכנסת יוצאת לפגרה, ואם
לא נדון בזה היום, זה יידון רק באוקטובר-נובמבר ואני לא רוצה לפגוע בקופות
החולים בהקשר הזה.

<< דובר >> בועז טופורובסקי (יש עתיד-תל"ם): << דובר >>

אין בעיה, אבל אם פעם אחת היינו עושים להם את זה עם חוק שאנחנו מבינים באמת
שהוא לא דחוף ולא יפגע באנשים, במשק או בגוף כלשהו - - -

<< דובר >> אוסנת הילה מארק (הליכוד): << דובר >>

אולי דווקא בגלל התקופה הזאת של קורונה ושתיכף אנחנו נכנסים לסגר, לחנך
אותם עכשיו?

<< יור >> היו"ר איתן גינזבורג: << יור >>

אם לא היינו בשבוע הבא בפגרה, אני מסכים אתך.

<< דובר >> אוסנת הילה מארק (הליכוד): << דובר >>

במצב של פגרה.

<< יור >> היו"ר איתן גינזבורג: << יור >>

מי בעד הקדמת הדיון בחוק הזה? מי נגד? מי נמנע?

הצבעה

אושרה.

<< יור >> היו"ר איתן גינזבורג: << יור >>

הקדמת הדיון אושרה.

הצעת חוק אחרונה של הממשלה – הצעת חוק הגנת הצרכן (מאגר צרכנים להגבלת
שיחות שיווק מרחוק). למעשה, הצעת חוק נגד עושק הקשישים. תציג את ההצעה עו"ד
חנה טירי וינשטוק.

<< דובר >> חנה וינשטוק טירי: << דובר >>

שלום לכולם. ההצעה הזאת מבקשת לקדם הקמת מאגר, שנקרא מאגר "אל תתקשרו אלי",
שבו כל צרכן יכול להירשם במאגר. המשמעות היא שלא ניתן להתקשר אליו בשיחות
שיווק. מדובר באיזושהי חבילה כוללת להתמודדות עם ניצול ועושק קשישים. אנחנו
מתמודדים עם התופעה הזאת בשנים הקודמות.

אנחנו רואים דחיפות לקדם את ההצעה הזאת בתקופה הזאת, מכיוון שאנחנו רואים
שיש עלייה בתיקי החקירה אצלנו ברשות, תוך ניצול תקופת הקורונה והעובדה
שאנשים נמצאים בבית ובמצוקה כלכלית ועלייה בשיחות. לכן אנחנו רוצים לקדם את
ההצעה הזאת כמה שיותר מהר.

ההצעה הזאת כבר עברה קריאה ראשונה בכנסת העשרים באוקטובר 2018. היא לא
קודמה כי הכנסת יצאה לפגרה, ואנחנו בהחלט רוצים לקדם את הקדמת המאגר באופן
דחוף כדי לקדם את הרווחה של אוכלוסיות פגיעות, של אוכלוסיית האזרחים
הוותיקים וגם של הצרכנים באופן כללי.

<< יור >> היו"ר איתן גינזבורג: << יור >>

תודה גברתי. מישהו רוצה להתייחס?

<< דובר >> בועז טופורובסקי (יש עתיד-תל"ם): << דובר >>

רק להצטרף למאגר.

<< דובר >> אוסנת הילה מארק (הליכוד): << דובר >>

אני גם רוצה להצטרף למאגר.

<< יור >> היו"ר איתן גינזבורג: << יור >>

אם כך, אנחנו נעבור להצבעה – מי בעד הקדמת הדיון? ירים את ידו.

<< קריאה >> קריאה: << קריאה >>

הדחיפות פה בטח לא ברורה.

הצבעה

אושרה.

<< יור >> היו"ר איתן גינזבורג: << יור >>

פה אחד הוחלט שהדיון בהצעה יוקדם.

<< נושא >> 7. הצעת חוק הכנסת (תיקון מס' 48) (יושב ראש הוועדה הציבורית
לעניין שכר חברי הכנסת), התש"ף-2020, כ/851 << נושא >>

<< יור >> היו"ר איתן גינזבורג: << יור >>

סעיף אחרון בסדר היום – הצעת חוק הכנסת (תיקון מס' 48) (יושב ראש הוועדה
הציבורית לעניין שכר חברי הכנסת), התש"ף-2020, הכנה לקריאה שנייה ושלישית.
הצעת החוק הזאת נידונה בוועדה הקודמת ואושרה על ידי כלל החברים.

<< דובר >> בועז טופורובסקי (יש עתיד-תל"ם): << דובר >>

לא.

<< יור >> היו"ר איתן גינזבורג: << יור >>

נכון, נתמכה על ידי כלל החברים, לא הוצבעה על ידי כלל החברים. היא נתמכה על
ידי כלל החברים, ואושרה על ידי מליאת הכנסת בקריאה הראשונה. זה חוזר אלינו
לדיון להכנה לקראת הקריאה השנייה והשלישית במליאה. ארבל, את רוצה לפרט?

<< דובר >> ארבל אסטרחן: << דובר >>

מדובר בהצעת חוק קצרה, שמוצע לאשר אותה לקריאה שנייה ושלישית באותו נוסח
שאושר גם לקריאה הראשונה מטעם הוועדה. היום קובע סעיף 52 לחוק הכנסת,
שהכנסת לפי הצעת ועדת הכנסת תמנה ועדה ציבורית, שתפקידה להמליץ בדבר שכר
ותשלומים אחרים לחברי הכנסת. עוד קובע החוק, שאחד לפחות מחברי הוועדה יהיה
חבר הסגל האקדמי של מוסד להשכלה גבוהה, שהוכר או שקיבל היתר לפי חוק המועצה
להשכלה גבוהה, וסעיף (ד) של סעיף 52 אומר שיו"ר הוועדה הציבורית יהיה מקרב
חברי הוועדה, שהם חברי סגל אקדמי.

מה שהצעת החוק הזו באה לעשות זה להותיר את אחד מחברי הוועדה כחבר סגל
אקדמי, אבל לבטל את החובה שהוא יהיה יו"ר הוועדה, כך שכל אחד מחברי הוועדה
יהיה היו"ר, כפי שתקבע ועדת הכנסת ותאשר מליאת הכנסת.

<< יור >> היו"ר איתן גינזבורג: << יור >>

הצעת החוק שמועלית לא דנה בשום דבר שנוגע לשכר חברי הכנסת, אלא רק באופן
שבו ייבחר יושב-ראש הוועדה. היום, כפי שציינה היועצת המשפטית, אם ועדת
הכנסת או הכנסת הייתה בוחרת בשלושה מרצים מהאוניברסיטה כחברי ועדה, היינו
צריכים לבחור אחד מהם כיושב-ראש הוועדה. אם היינו ממנים שניים שהם מרצים
באוניברסיטה ואחד לא, היינו צריכים לבחור את אחד מהשניים כיושבי ראש
הוועדה.

אני לא רואה שום הגיון – וגם בדקנו בפרוטוקולים קודמים של דיוני הוועדה
שהקימה את הוועדה שדנה בשכר חברי הכנסת, שבאמת דנה הרבה מאוד זמן בהקמת
הוועדה, בעצם בקיומה של הוועדה, בכינון הוועדה הזאת.

<< דובר >> ארבל אסטרחן: << דובר >>

כמעט שלוש שנים.

<< יור >> היו"ר איתן גינזבורג: << יור >>

שלוש שנות דיונים – מה סמכויות הוועדה, איך היא צריכה לפעול, האם המלצותיה
יהיו מחייבות, האם המלצותיה יהיו המלצה בלבד לוועדת הכנסת. בכל זה אנחנו לא
דנים.

כפי שציינתי בישיבה הקודמת, במהלך הדיונים באותם פרוטוקולים של הכנסת
החמש-עשרה ההחלטה לקבוע מי יהיה יושב-ראש הוועדה עלתה רק בישיבה האחרונה,
מה שנקרא בדקה התשעים. ברגע האחרון לפני ההצבעה לקריאה שנייה ושלישית הועלה
הנושא הזה. אז התחילו חברי הכנסת דאז להתווכח מי יהיה יושב-ראש הוועדה מבין
החברים. אגב, בהתחלה דיברו על חמישה חברים, אחרי זה צמצמו לשלושה חברים.

הרעיון המסדר היה שלא יהיה מיליארדר יושב-ראש הוועדה, כך ביטא זאת חבר
הכנסת לשעבר שאול יהלום. אז אמרו: אולי נביא שופט? אולי נביא אדם אחר? אז
יושב-ראש הוועדה יוסי כץ, איש מפלגת העבודה שהתנגד מאוד לשופט, הציע
שהיושב-ראש יהיה מרצה מהאוניברסיטה מתוך אותה דעה, שמרצים באוניברסיטה לא
מרוויחים הרבה ולא יהיו מיליארדרים בראש הוועדה.

<< דובר >> יצחק פינדרוס (יהדות התורה): << דובר >>

אולי ישוו את שכר חברי הכנסת לשכר מרצים באוניברסיטה? כי הם לא מרוויחים
הרבה.

<< דובר >> שלמה קרעי (הליכוד): << דובר >>

פינדרוס, תאמין לי שלא כדאי לך. אני הייתי חבר סגל בכיר באוניברסיטה.

<< יור >> היו"ר איתן גינזבורג: << יור >>

אני משקף נאמנה את הדברים שנאמרו אז בפרוטוקול. לכן אני חושב שהחלטה שמקרב
חברי הוועדה יהיה רק זה שמרצה באוניברסיטה היא החלטה שרירותית. אני חושב
שצריך לבחור מתוך חברי הוועדה שהכנסת תבחר את המתאים ביותר לנהל את הוועדה,
את המתאים ביותר לכנס אותה, לדון, אפילו לעמוד בלחץ הציבורי ובלחץ מול חברי
הכנסת. אני לא בטוח שמרצה באוניברסיטה הוא זה שצריך לעמוד בזה, או שהוא
הטוב ביותר לעמוד בפני הציבור ולעמוד בפני לחצים כאלה ואחרים, גם בתוך
הכנסת וגם מחוצה לה, רק מכיוון שהוא מרצה באוניברסיטה.

<< דובר >> שלמה קרעי (הליכוד): << דובר >>

נשמע צליל זלזול במרצים באוניברסיטה.

<< יור >> היו"ר איתן גינזבורג: << יור >>

לא. אגב, יכול להיות שחבר הוועדה שהוא מרצה בסגל האקדמי ייבחר, רק אני אומר
שהוא לא חייב להיבחר. אני אומר שהטוב ביותר שחברי הכנסת יחליטו עליו הוא זה
שייבחר. זאת הצעת החוק שעוסקת אך ורק בנושא הזה, לא בשום נושא אחר, ולכן
אני הייתי ממליץ לחברי הוועדה לאפשר לקדם את הצעת החוק הזאת כדי לאפשר
לכנסת למנות את הוועדה שכבר למעלה משנה וחצי לא קיימת ולצערי לא מונתה עד
היום. זה תפקיד ועדת הכנסת. אם אוהבים את זה או לא אוהבים את זה, אנחנו לא
עוסקים בשום רגע בשום צורה בשכר חברי הכנסת. כל הרצון להציג את זה כאילו
אנחנו עוסקים בעצמנו, עוסקים בשכר חברי הכנסת או מתכוונים להעלות את שכר
חברי הכנסת, אי-אפשר בטח לא לכוון אותו כלפיי כמי שיוזם את ההצעה. אני לא
חושב כך. אני מאמין ששכר חברי הכנסת – בטח בתקופה הזאת – לא צריך לעלות.
אני הצטרפתי להצעת החוק של חבר הכנסת קרעי, שדיבר על שינוי האופן שבו
ייחשבו את שכר חברי הכנסת, בעיקר בתקופת הקורונה. אני גם הצטרפתי לקריאה של
שר האוצר להפחית באופן גורף בשכר של המגזר הציבורי ברשות המבצעת, ברשות
השופטת, ברשות המחוקקת. נראה לי שזה הדבר שמצופה וראוי שיהיה בתקופה הקשה
הזאת שכל אזרחי ישראל עוברים וחווים. באופן אישי וגם כל חבריי לסיעה תורמים
בכל חודש משכרנו.

<< דובר >> אוסאמה סעדי (הרשימה המשותפת): << דובר >>

איתן, אנחנו הגשנו הצעת הסתייגות, שכל חברי הכנסת יוותרו על ה-750 שקל וזה
לא עבר בוועדה - - -

<< דובר >> שלמה קרעי (הליכוד): << דובר >>

זה עבר אוטומטית. הייתה תקרה לשכר, השכר של חברי כנסת הוא מעל.

<< יור >> היו"ר איתן גינזבורג: << יור >>

חבר הכנסת אוסאמה, יש דרך להעלות כל דבר, גם בהסתייגויות, ויש גם מה שנקרא
השלכות לכל הדבר, אבל אני מודיע שאני וחבריי תורמים אחוז משכרנו.

<< דובר >> אחמד טיבי (הרשימה המשותפת): << דובר >>

גם אנחנו תרמנו.

<< יור >> היו"ר איתן גינזבורג: << יור >>

אני אמרתי את הדברים האלה, מכיוון שבתקופה האחרונה מנסים לצבוע אותי כמי
שמוביל מהלכים – בוא נאמר, לא נקיים, מושחתים, אחד שרוצה להעלות את שכרו
ב-15% או אינני יודע מה, ולכן היה חשוב לי כמי שנאמרו דברים כלפיו - - -

<< דובר >> אוסנת הילה מארק (הליכוד): << דובר >>

זה רק החצי שפעם היו בכחול-לבן.

<< דובר >> אחמד טיבי (הרשימה המשותפת): << דובר >>

- - -יושב-ראש ועדת הכנסת.

<< יור >> היו"ר איתן גינזבורג: << יור >>

בדיוק, אך ורק. לכן היה חשוב לי לומר אותם כאן, לכל הלועגים ולכל המלעיזים.
אלה הדברים שלי עד כאן.

אני פותח את הנושא הזה לדיון. נרשם לדיבור חבר הכנסת עמית הלוי, בבקשה.

<< דובר >> עמית הלוי (הליכוד): << דובר >>

אני רוצה דווקא לחזק את התיקון לחוק שלך, כי מהניסיון שלי, בלי לכוון פה
למישהו ספציפי, אני חושב שהעיקרון שצריך לעמוד לנגד עינינו – הוועדה שאמורה
לקבוע את שכרנו, שכר חברי הכנסת, צריכה להיות ועדה שבעיקרה נציגי ציבור.
אני אפילו הייתי ממליץ שהיושב-ראש יהיה מישהו שהיה נציג ציבור, כלומר: הוא
שימש בפועל כאיש ציבור. דווקא הניסיון שלי עם אנשי אקדמיה הוא ניסיון של
מנותקות מהציבור. במובן הזה אני אפילו חושב שזאת הצעה טובה, שבוודאי לא
בהכרח יהיה איש אקדמיה יושב-ראש הוועדה ואולי בכלל לא, בלי לזלזל פה בד"ר
קרעי כמובן, חברי הטוב, וגם באחרים. יש הרבה מאוד אנשי אקדמיה מעולים, אבל
הסטטיסטיקה לימדה אותי שיש משהו מנותק באלו שיושבים במגדל השן.

<< דובר >> שלמה קרעי (הליכוד): << דובר >>

עמית, תלוי באיזה פקולטה, יש פקולטה למדעי הרוח ויש פקולטה למדעי - - -

<< דובר >> עמית הלוי (הליכוד): << דובר >>

הנטייה הזאת יותר רווחת בפקולטות למדעי הרוח והחברה.

<< דובר >> אוסאמה סעדי (הרשימה המשותפת): << דובר >>

קרעי, תפסיקו להסית. מהבוקר אתה מסית – נגד השופטים, עכשיו מסית נגד
הפרופסורים ונגד האקדמיה. כולם מנותקים, במגדל השן, מגדלי שן. פרופסורים,
דוקטורנטים מנותקים?

<< דובר >> שלמה קרעי (הליכוד): << דובר >>

אוסאמה, אני באתי להגן.

<< דובר >> עידן רול (יש עתיד-תל"ם): << דובר >>

קרעי, אל תדאג, בבלפור יראו שעשית את דף המסרים היומי...

<< דובר >> שלמה קרעי (הליכוד): << דובר >>

עידן, יש לך עוד הצעת חוק שהבנתי שאתה רוצה להגיש - - -

<< דובר >> אוסנת הילה מארק (הליכוד): << דובר >>

אם אתה מדבר על דף מסרים יומי, לפחות אל תגיד שהחבר שהיה לך מאותה סיעה
רוצה תוספת של השכר, לפחות תדייקו. הוא היה חבר שלך באותה סיעה, אז אתם
עכשיו יוצאים נגדו.

<< יור >> היו"ר איתן גינזבורג: << יור >>

חברת הכנסת אוסנת מארק, תנו בבקשה לחבר הכנסת הלוי לסיים את דבריו. חבר
הכנסת הלוי, בבקשה.

<< דובר >> בועז טופורובסקי (יש עתיד-תל"ם): << דובר >>

מה שהוא אומר: מי שמשכיל – הוא מנותק.

<< דובר >> עמית הלוי (הליכוד): << דובר >>

חבר הכנסת אוסאמה, אין שום דבר שקשור להסתה, אולי יש פער של שפה בינינו.
בוודאי שום דבר שקשור למסרים או לבלפור, כמו שאמר פה חבר הכנסת לצדי. יש פה
פשוט ניסיון חיים של הרבה מאוד חיים בהיכרות עם האקדמיה, אמרתי לא כולם.

<< דובר >> אוסאמה סעדי (הרשימה המשותפת): << דובר >>

גם לנו יש ניסיון מעמיק.

<< דובר >> עמית הלוי (הליכוד): << דובר >>

מצוין, אז אני משתף אותך מניסיוני שלי. נקודת הייחוס של הרבה מאוד
מהפרופסורים היא נקודת ייחוס בין-לאומית, היא לאו דווקא החיים כאן בחברה
שבה אנחנו חיים. מקורות ההשוואה שלהם והמדדים שלהם מה נכון ומה לא נכון הם
לאו דווקא מקורות של החברה כאן. הם מאוד מחשיבים כנסים בין-לאומיים, ויש
לזה המון השלכות לממד המנותק.

לכן אם נחזור לענייננו, אדוני היושב-ראש, אני חושב שזה רעיון מצוין, שלא
יהיה דווקא נציג אקדמיה, או שהאקדמיה הישראלית לא הוכיחה את עצמה כמישהי
שמאוד מחוברת לציבור. אני אומר את זה דווקא בהקשר הזה – ואתה הערת את זה,
ואני בזה גם מחזק ומקווה ששר האוצר לא ייסוג מהדרישה הזאת – כיוון שאם יש
אנשים שצריכים לשאת בעול עם הציבור בעת הזאת, אלה נציגי הציבור.
הדירקטוריון שלנו זה הציבור הישראלי. זה הדירקטוריון שלנו, ממנו אנחנו
מקבלים שכר, ולכן האחריות שלנו היא לשאת בעול עם הציבור בעת הזו. לכן אני
אומר שוב לגבי ההצעה הזאת שאני בעד, אני מוסיף לזה שאני אשמח שכאשר זה יגיע
לקריאה שנייה ושלישית, אולי אפילו נשקול שזה יהיה דווקא אדם שנשא בעול עם
הציבור ויכול ממילא להבין את המשמעות.

<< דובר >> בועז טופורובסקי (יש עתיד-תל"ם): << דובר >>

אתה יכול להוציא הסתייגות.

<< דובר >> תהלה פרידמן (כחול לבן): << דובר >>

למה הכוונה אדם שנשא בעול עם הציבור?

<< דובר >> עמית הלוי (הליכוד): << דובר >>

או שהיה חבר כנסת או שהיה נציג ציבור ברשות מקומית. אדם שהיה נציג ציבור
ולכן אכפת לו מהציבור, ולכן הוא מתייחס לשכר אנשי ציבור - - -

<< דובר >> עידן רול (יש עתיד-תל"ם): << דובר >>

מה זה השטויות האלה? למרצים לא אכפת מהציבור? אין להם דעה?

<< דובר >> עמית הלוי (הליכוד): << דובר >>

לא, דעה יש לכולם.

<< דובר >> עידן רול (יש עתיד-תל"ם): << דובר >>

החתול לא יכול לשמור על השמנת. איך שלא תסובבו את זה, אנחנו לא יכולים
להיות הסמכות האחרונה שקובעת מה שכר חברי הכנסת.

<< יור >> היו"ר איתן גינזבורג: << יור >>

אבל זה לא הדיון כרגע.

<< דובר >> אוסנת הילה מארק (הליכוד): << דובר >>

אבל זה לא הדיון. איתן, תראה מה שהוא מנסה לעשות לך, הוא מנסה להדגיש כאילו
אתה רוצה להעלות לנו את השכר. הוא מנסה רק להסית את הדיון נגדך, לא להתעסק
במהות שלו.

<< דובר >> עידן רול (יש עתיד-תל"ם): << דובר >>

לא צריך פרשנות לדברים.

<< דובר >> אוסנת הילה מארק (הליכוד): << דובר >>

אני מפרשנת אותך איך שבא לי.

<< דובר >> שלמה קרעי (הליכוד): << דובר >>

עמית, פשוט תגיש הסתייגות.

<< דובר >> עמית הלוי (הליכוד): << דובר >>

חברת הכנסת תהלה פרידמן, העובדה שעומד איש ציבור כמו יושב-ראש ההסתדרות
ואומר שהוא ישבית את עובדי המדינה, את עובדי הציבור, על מה? על זה ששר
האוצר מבקש שהם יישאו בעול עם הציבור בעת הזאת? לא יודע. הוא היה צריך
להיות ראשון היוזמים, כמו שאמר פה היושב-ראש.

<< דובר >> אוסנת הילה מארק (הליכוד): << דובר >>

טוב, שר המשפטים מנהל את זה כמו בהסתדרות.

<< דובר >> עמית הלוי (הליכוד): << דובר >>

לומר שהוא קורא לעובדי הציבור – לא רק לא לשבות, אלא קורא לאנשי הציבור - -
-

<< דובר >> תהלה פרידמן (כחול לבן): << דובר >>

אני פשוט משוכנעת שיש דרך לקיים דיון בכנסת בלי לסמן קבוצות – האקדמאים
בעייתיים, השופטים בעייתיים, עובדי הממשלה בעייתיים.

<< דובר >> שלמה קרעי (הליכוד): << דובר >>

השופטים בעייתיים, מה לעשות? בלי לסמן אותם, אבל הם בעייתיים.

<< דובר >> תהלה פרידמן (כחול לבן): << דובר >>

אני ממש משוכנעת שיש דרך, בלי כל היום לסמן קבוצות ולנסות לסכסך.

<< דובר >> עידן רול (יש עתיד-תל"ם): << דובר >>

אני מאמין שיש אקדמאים גם בליכוד שמצביעים ליכוד, אולי הם לא מרוצים - - -

<< יור >> היו"ר איתן גינזבורג: << יור >>

אני מסכים עם חברת הכנסת פרידמן. אני הייתי מציע שהדיון יהיה ענייני. ההצעה
לא נובעת מתוך העובדה שמאמינים או לא מאמינים לנציג האקדמיה, שאגב אנחנו
עוד לא יודעים אפילו מי הוא. ההצעה נובעת מהעובדה, שנדמה לי שאין שום טעם
או היגיון לקבוע באופן שרירותי שדווקא המרצה באוניברסיטה יעמוד בראש
הוועדה, הא ותו לא. אין שום דבר אחר שעמד מאחורי ההצעה לשנות את הדרישה
הזאת שיושב-ראש הוועדה יהיה מהסגל האקדמי – אגב, אנחנו משאירים את נציג
הסגל האקדמי כחבר הוועדה, כך שאני מבקש מכם, אם אפשר, אם תרצו בכך, אני
לפחות אקפיד על כך, לא מדובר פה על פגיעה או בחוסר אמון במישהו. יכול להיות
שדווקא נציג הסגל האקדמי יעמוד בראש הוועדה, כי נמצא שהוא הכי מתאים, אבל
אנחנו לא משנים פה את ההרכב בהקשר הזה.

<< דובר >> יצחק פינדרוס (יהדות התורה): << דובר >>

אתה לא אומר שחייב להיות גם איש אקדמיה בוועדה.

<< יור >> היו"ר איתן גינזבורג: << יור >>

היום זה החוק, אני לא משנה את זה.

<< דובר >> יצחק פינדרוס (יהדות התורה): << דובר >>

את זה אתה לא מתקן?

<< יור >> היו"ר איתן גינזבורג: << יור >>

אני לא משנה את זה, אני לא מתקן. אני מתקן את העובדה שיושב-ראש הוועדה יהיה
חייב להיות.

<< דובר >> יצחק פינדרוס (יהדות התורה): << דובר >>

אז אני רוצה להגיש הסתייגות שחייב להיות אחד אקדמי, אחד חרדי ואחד שוטר.

<< יור >> היו"ר איתן גינזבורג: << יור >>

דיברנו על זה פעם שעברה.

<< דובר >> תהלה פרידמן (כחול לבן): << דובר >>

ושלוש נשים.

<< דובר >> הילה שי וזאן (כחול לבן): << דובר >>

חברים, כבר היינו בדיון הזה.

<< דובר >> יצחק פינדרוס (יהדות התורה): << דובר >>

למה צריך להיות איש אקדמיה? מה זה הדבר הזה?

<< יור >> היו"ר איתן גינזבורג: << יור >>

אני רוצה להתקדם.

<< דובר >> עידן רול (יש עתיד-תל"ם): << דובר >>

למה לפלג כל היום את החברה הישראלית לתתי חלוקות?

<< דובר >> יצחק פינדרוס (יהדות התורה): << דובר >>

אני מסכים עם תהלה פרידמן, מה זה הסימון הזה? למה חייב להיות איש אקדמיה?

<< דובר >> עידן רול (יש עתיד-תל"ם): << דובר >>

למה לא איש אקדמיה חרדי?

<< דובר >> הילה שי וזאן (כחול לבן): << דובר >>

חברים, הדיון הזה היה בשבוע שעבר. מי שרצה יכול היה להגיע.

<< יור >> היו"ר איתן גינזבורג: << יור >>

אנחנו נעבור להמשך. חבר הכנסת עידן רול, בבקשה.

<< דובר >> יצחק פינדרוס (יהדות התורה): << דובר >>

סימון - - -

<< יור >> היו"ר איתן גינזבורג: << יור >>

חבר הכנסת פינדרוס, אתה רשום לדיבור? בבקשה, חבר הכנסת רול.

<< דובר >> עידן רול (יש עתיד-תל"ם): << דובר >>

בסופו של יום צריך להגיד את הדברים כמו שהם בתכל'ס, אם לא נשנה את אופן
קביעת שכר חברי הכנסת, שכר חברי הכנסת צפוי לעלות בכ-15%, זה מה שלא נאמר
כאן בוועדה, ולכן הטיימינג הוא חשוב, ולכן כל אותן הצהרות בעלמא שיום אחד
נתקן את שכר חברי הכנסת הם פשוט ספינים לתקשורת.

יושב פה מציע הצעת החוק, חבר הכנסת קרעי, שלקח את הצעת החוק של יושב-ראש
הקואליציה מיקי זוהר, תומך בו יושב-ראש ועדת הכנסת איתן גינזבורג, וגם
כמובן שר האוצר אמר שהוא נדרש לסוגיה. כולם אוהבים לפזר הבטחות על שכר חברי
הכנסת. כולם אוהבים לפזר הבטחות.

<< דובר >> שלמה קרעי (הליכוד): << דובר >>

עידן, על איזה הצעת חוק של מיקי זוהר אתה מדבר? מיקי לוי חתום אתי על
ההצעה, לא מיקי זוהר.

<< דובר >> עידן רול (יש עתיד-תל"ם): << דובר >>

ההצעה הזו הוגשה בעבר על ידי יושב-ראש הקואליציה.

<< דובר >> שלמה קרעי (הליכוד): << דובר >>

מעולם לא, אף אחד לא הגיש בקשה לשנות את הנוסחה של השכר הממוצע במשק. תאמין
לי שמיקי זוהר לא הגיש הצעה כזאת.

<< דובר >> עידן רול (יש עתיד-תל"ם): << דובר >>

אז גם מיקי זוהר תמך והתבטא בזה ממש בחודשים האחרונים בתקופת הקורונה וגם
בעבר על הצורך בקביעת שכר הח"כים.

יושבים פה כולכם ואומרים: זה לא הדיון, זה לא הדיון. זה כן הדיון. כל
האנשים שמדברים פה בעד קביעת שכר ח"כים הם אנשים שבסמכותם וביכולתם ובכוחם
לעשות את זה. אנחנו בעיצומו של משבר כלכלי אדיר, לא מספיק למרוח את הציבור
בספינים על כמה אתם מראים אמפתיה.

<< דובר >> אוסנת הילה מארק (הליכוד): << דובר >>

אבל לא מדברים על השכר.

<< דובר >> שלמה קרעי (הליכוד): << דובר >>

עידן, בוא נזכיר לציבור מי מורח את הציבור בספינים עם הצעת החוק שלך להעלות
ל-100% את דמי האבטלה למי שנמצא בהכשרות מקצועיות.

<< דובר >> עידן רול (יש עתיד-תל"ם): << דובר >>

- - - ממש כמו ההסתייגויות של השליח מבלפור - - -

<< דובר >> שלמה קרעי (הליכוד): << דובר >>

בוא נזכיר לציבור מי בדיוק עושה את כל הספינים, כשהוא לא יודע שזה עבר כבר
בכנסת לפני חודשיים.

<< יור >> היו"ר איתן גינזבורג: << יור >>

חבר הכנסת קרעי, אתה הבא בתור בדיבור.

<< דובר >> אוסנת הילה מארק (הליכוד): << דובר >>

הנה עכשיו נמנעת על משהו שהוא לטובת הציבור על מס הכנסה שלילי. עכשיו
נמנעת.

<< דובר >> טלי פלוסקוב (הליכוד): << דובר >>

לא, הוא הצביע נגד. הוא לא נמנע, הוא הצביע נגד.

<< דובר >> אוסנת הילה מארק (הליכוד): << דובר >>

לא, הוא אמר שהוא נמנע.

<< דובר >> עידן רול (יש עתיד-תל"ם): << דובר >>

אני נמנעתי. אני נמנעתי, כי ביקשתי לראות את המידע, איזה דבר נורא...

<< דובר >> אוסנת הילה מארק (הליכוד): << דובר >>

אז תראה את זה לפני הוועדה.

<< דובר >> עידן רול (יש עתיד-תל"ם): << דובר >>

לא היה לפני הוועדה, זה הגיע עכשיו חברת הכנסת מארק, זה הגיע שלוש דקות
לפני הדיון. אני חושב שחובתי לציבור לקרוא את הדברים לפני שאני מצביע
עליהם, ואני בטוח שהציבור בבית מסכים עם זה. אתם יודעים, יש את העניין הזה
של נתונים, כמו עם לצעוק על הפגנות שצריך לסגור אותן, כשאין נתוני תחלואה,
חבר הכנסת קרעי, העיקר כדי שבבלפור יתנו לך טפיחה על השכם. כנ"ל לגבי חברת
הכנסת אסנת מארק, שמדברת בלי ביסוס עובדתי.

<< דובר >> אוסנת הילה מארק (הליכוד): << דובר >>

עכשיו אתה מדבר על דף מסרים של בלפור? הנה נגמר לך זמן מסך.

<< דובר >> עידן רול (יש עתיד-תל"ם): << דובר >>

חברים, זו האחריות של כולם כאן לעשות מאמץ ולהירתם לקראת ציבור שלם, שקורע
תחת נטל הקורונה.

<< דובר >> אוסנת הילה מארק (הליכוד): << דובר >>

למה לא נרתמת לטובת הציבור עכשיו? עכשיו היתה לך הזדמנות.

<< יור >> היו"ר איתן גינזבורג: << יור >>

חברת הכנסת מארק, תני לו לסיים את דבריו.

<< דובר >> אוסנת הילה מארק (הליכוד): << דובר >>

לטובת הציבור?

<< יור >> היו"ר איתן גינזבורג: << יור >>

חברת הכנסת מארק, אני מתייחס אליך, אני מבקש שתתני לו לסיים את דבריו בלי
להפריע, יש עוד דוברים שרוצים לדבר.

<< דובר >> עידן רול (יש עתיד-תל"ם): << דובר >>

אני אגיש את ההסתייגות הזאת בהמשך, אנחנו נצביע עליה. והנה הסתייגות נורא
פשוטה, אם ועדת הכנסת כבר נדרשת לתיקון חוק הכנסת ולגעת בוועדה ציבורית
שקובעת את שכר הח"כים, מן הראוי להפסיק למרוח את הציבור בהבטחות שווא
ולקבוע, שוועדה חיצונית, אותה ועדה ציבורית, לא תמליץ, אלא תחליט. אנחנו לא
יכולים לקבוע לעצמנו את השכר – זה מדרדר את אמון הציבור במערכת, אתם צריכים
להבין את זה, אי-אפשר ללכת עם ולהרגיש בלי.

<< דובר >> תהלה פרידמן (כחול לבן): << דובר >>

אני לא מבינה על מה אתה מדבר.

<< דובר >> עידן רול (יש עתיד-תל"ם): << דובר >>

יש ועדה שהיא ממליצה, אין לה שום סמכויות – אני אומר שהיא תהיה מחייבת. אם
כולנו כאן רוצים – ואני בטוח שאדוני היושב-ראש מסכים אתי, כי הוא פתח
בדברים דומים – שהציבור בבית יאמין במוסד הזה שנקרא הכנסת, לא יתכן שאנחנו
נקבע לעצמנו את השכר, על אחת כמה וכמה בתקופת הקורונה.

<< יור >> היו"ר איתן גינזבורג: << יור >>

זה לא הדיון שעל סדר היום, ואתה בכוונה מטעה את הציבור.

<< דובר >> הילה שי וזאן (כחול לבן): << דובר >>

אבל זה לא הדיון.

<< יור >> היו"ר איתן גינזבורג: << יור >>

זה הרצון שלך להטעות את הציבור, ואת זה אתה עושה. חבר הכנסת קרעי, בבקשה.

<< דובר >> עידן רול (יש עתיד-תל"ם): << דובר >>

הדיון הוא על הוועדה והסמכויות שלה. זה לא דיון חדש, זה נושא הדיון.

<< דובר >> שלמה קרעי (הליכוד): << דובר >>

אדוני יושב-הראש, לפני שאני אכנס לגופו של עניין, אני רוצה להתייחס לספינים
שמשחרר כאן חברי חבר הכנסת עידן רול.

<< דובר >> עידן רול (יש עתיד-תל"ם): << דובר >>

אני מדבר בעובדות, חבר הכנסת קרעי.

<< דובר >> אוסנת הילה מארק (הליכוד): << דובר >>

בכלל לא בעובדות.

<< דובר >> שלמה קרעי (הליכוד): << דובר >>

הוא לא יודע שהצעת החוק שעליה דיברת, אדוני יושב-הראש, ועליה חתום גם מיקי
לוי וכל החברים מכל סיעות הבית, זאת לא קביעת השכר שלנו, אלא הכנסת דמי
האבטלה והחל"ת של אלה שנמצאים באבטלה ובחל"ת לתוך השכר הממוצע במשק; ככה
שההצמדה של השופטים ושל כל מי שצמוד לשכר הממוצע תכלול בתוכה את המובטלים.
במקום שהשכר יעלה ב-15%, הוא ירד ב-15%.

<< דובר >> עידן רול (יש עתיד-תל"ם): << דובר >>

ועדיין ההסתייגות שלך הייתה על ההפגנות בבלפור ולא על שכר הח"כים – עד כדי
כך אכפת לך מהציבור? ההסתייגות שלך היא לא על זה.

<< דובר >> אוסנת הילה מארק (הליכוד): << דובר >>

למה היושב-ראש לא - - -

<< יור >> היו"ר איתן גינזבורג: << יור >>

חברת הכנסת מארק, אם תמשיכי לדבר, אני מודיע לך שזכות הדיבור שלך תישלל.

<< דובר >> אוסנת הילה מארק (הליכוד): << דובר >>

אני לא צריכה.

<< יור >> היו"ר איתן גינזבורג: << יור >>

אז אל תדברי.

<< דובר >> שלמה קרעי (הליכוד): << דובר >>

ולגבי ספינים, עידן, אולי תספר לכולם שהגשת יחד עם יאיר לפיד בשבוע שעבר
הצעת חוק, שעברה כבר בכנסת לפני חודשיים להעלות את האבטלה ל-100% - - -

<< דובר >> עידן רול (יש עתיד-תל"ם): << דובר >>

זה עבר בהוראת שעה, ואני מדבר על - - -

<< דובר >> שלמה קרעי (הליכוד): << דובר >>

ולכן מחקת אותה והורדת אותה מסדר היום, כשגיליתי את זה. אז את הספינים
לציבור הישראלי, אתה וחברך יאיר לפיד עושים, ואין לכם מושג לא בנתונים ולא
מה קורה עם הציבור ואתם מנותקים לגמרי.

<< דובר >> עידן רול (יש עתיד-תל"ם): << דובר >>

קרעי, אתה לא קראת את ההודעות מבלפור כבר חמש דקות, אתה תתבלבל במסרים.
תסתכל בנייד - - -

<< דובר >> אוסנת הילה מארק (הליכוד): << דובר >>

למה אתה מזלזל באינטליגנציה של האנשים פה? למה? יש פה דוקטור, שהוא אומר
שמקריא דף מסרים.

<< יור >> היו"ר איתן גינזבורג: << יור >>

חברת הכנסת מארק, חבר הכנסת רול, תודה.

<< דובר >> שלמה קרעי (הליכוד): << דובר >>

אדוני יושב-הראש, אני באופן עקרוני מסכים עם החוק שמוצע כאן לפנינו. אני
חושב שהמשילות של נבחרי הציבור צריכה להיות מעל לכול, מעל כל הרשויות, וזה
בהחלט מבורך. אבל מה שצורם לי כאן זה מה הקשר של החוק הזה עכשיו בתקופת
הקורונה. אנחנו בתקופת משבר. אנחנו בתקופה שבציבור מובטלים, עצמאים.

<< דובר >> עידן רול (יש עתיד-תל"ם): << דובר >>

ולכן הגשת הסתייגות על ההפגנות בבלפור.

<< יור >> היו"ר איתן גינזבורג: << יור >>

חבר הכנסת רול, אני מבקש להפסיק להפריע.

<< דובר >> שלמה קרעי (הליכוד): << דובר >>

ולכן אני מבקש לחבר את הצעת החוק הזאת למציאות שקורית ברחוב. מה שקורה בחוץ
היום זה שאנחנו מבקשים מהציבור לשמור על הנחיות הבריאות, להתכנס בבתים, לא
לצאת 500 מטר מהבית, כדי לשמור על בריאות הציבור. מצד שני, בסוג של מראית
עין שערורייתי, ההפגנות מותרות, ההפגנות דוחות פיקוח נפש.

אני חושב שהדבר הזה שאנחנו מתירים כאן – בעצם מותר כאן בחוק – הרי היועץ
המשפטי לממשלה אמר אתמול לממשלה: נכון, יכול להיות שאני מסכים אתכם
שההנחיות משרד הבריאות צריכות לחול בכל המרחב הציבורי קטן כגדול, ימין
כשמאל, שמן כרזה.

<< דובר >> עידן רול (יש עתיד-תל"ם): << דובר >>

נתונים – אין נתוני תחלואה. אמר מנכ"ל משרד הבריאות, שאין נתוני תחלואה
בבלפור.

<< דובר >> אוסנת הילה מארק (הליכוד): << דובר >>

הנה בבקשה, בוא נראה לך.

<< יור >> היו"ר איתן גינזבורג: << יור >>

חברת הכנסת מארק וחבר הכנסת רול. חברת הכנסת מארק, אני קורא אותך לסדר פעם
ראשונה.

<< דובר >> אוסנת הילה מארק (הליכוד): << דובר >>

עזוב אותך. רגע, אנחנו נביא לך נתונים.

<< דובר >> שלמה קרעי (הליכוד): << דובר >>

אסנת, אל תטרחי כי העובדות לא מבלבלות את חבר הכנסת רול.

<< דובר >> עידן רול (יש עתיד-תל"ם): << דובר >>

אני מדבר על עובדות של מנכ"ל משרד הבריאות, לא של בלפור.

<< דובר >> שלמה קרעי (הליכוד): << דובר >>

הדבר הזה יוצר מראית עין של שערורייה, יוצר מראית עין של חוסר אמון ציבורי,
ואם אנחנו בתקופת משבר כזאת, אנחנו צריכים לדאוג שהציבור שאנחנו אומרים לו:
אל תלך להתפלל, אל תתרחק מהבית, אל תתחתן גם בשטח פתוח עם יותר מקבוצה קטנה
של אנשים – שהציבור הזה יקשיב לנו, שאמון הציבור בממשלה ובכנסת יחזור באופן
דרמטי.

<< דובר >> בועז טופורובסקי (יש עתיד-תל"ם): << דובר >>

אבל זה אמון שראש הממשלה יקיים את ההנחיות, שהשרים יקיימו את ההנחיות
בעצמם.

<< דובר >> שלמה קרעי (הליכוד): << דובר >>

נכון, כולם צריכים, אבל ברגע שרואים אלפי אנשים בדבוקה אחת רוקדים בתהלוכות
ומפירים את הנחיות משרד הבריאות בשאר המרחב הציבורי, הדבר הזה הוא בלתי
מתקבל על הדעת. העליתי הסתייגות. אני לא מצפה שהיא תעבור בוועדה. אני מצפה
שהיא תבוא לדיון משמעותי במליאת הכנסת, ובמליאת הכנסת נבחרי הציבור הם אלה
שיחליטו. אם יהיה רוב לא להחריג את ההפגנות - -

<< דובר >> בועז טופורובסקי (יש עתיד-תל"ם): << דובר >>

אבל מה הקשר לחוק?

<< דובר >> שלמה קרעי (הליכוד): << דובר >>

- - אלא שהנחיות משרד הבריאות יחולו בכל המרחב הציבורי, גם הפגנות ימין, גם
הפגנות שמאל, אם במליאת הכנסת יהיה רוב לדבר הזה, יהיה רוב. אם זה ייפול
במליאת הכנסת, ייפול, אני לא מבקש לעשות מחטף ולהעביר הסתייגות.

<< דובר >> עידן רול (יש עתיד-תל"ם): << דובר >>

אדוני היושב ראש, זה כמובן נושא חדש - - -

<< דובר >> שלמה קרעי (הליכוד): << דובר >>

אני רוצה לומר לך, אדוני יושב-הראש, אם אתה תעלה את ההסתייגות להצבעה והיא
תיפול, אני מושך את כל יתר ההסתייגויות - - -

<< דובר >> אחמד טיבי (הרשימה המשותפת): << דובר >>

א. מותר להעלות כל נושא בכל תחום ומותר להגיש הסתייגות כמעט על כל חוק, אבל
אין ספק שזה נושא חדש באופן המובהק ביותר.

<< דובר >> שלמה קרעי (הליכוד): << דובר >>

חבר הכנסת טיבי, עוד לא שמעת את ההסתייגות.

<< דובר >> אחמד טיבי (הרשימה המשותפת): << דובר >>

שמעתי את הנושא, לא קשור לחוק, זה נושא חדש.

<< דובר >> בועז טופורובסקי (יש עתיד-תל"ם): << דובר >>

אלא אם כן זה הפגנות על שכר חברי הכנסת...

<< דובר >> אחמד טיבי (הרשימה המשותפת): << דובר >>

אלא אם אלה הפגנות לגבי סיוע לראש הממשלה לגמור את החודש...

<< דובר >> שלמה קרעי (הליכוד): << דובר >>

או הפגנות על שכר חברי הכנסת...

<< דובר >> עידן רול (יש עתיד-תל"ם): << דובר >>

אבל להפגנות האלה אין כל כך הרבה אנשים שבאים, חבר הכנסת טיבי, אז זה יכול
להיות במסגרת הקורונה בתו הסגול.

<< דובר >> אחמד טיבי (הרשימה המשותפת): << דובר >>

אגב, עכשיו קראתי שראש הממשלה שלח ברכה לציבור בישראל מוושינגטון, הוא מבקש
מכם להחזיק מעמד מול המגיפה, תחזיקו מעמד. זו הודעת תמיכה חשובה...

<< דובר >> אוסנת הילה מארק (הליכוד): << דובר >>

אפילו הוא לא מגחך...

<< דובר >> אחמד טיבי (הרשימה המשותפת): << דובר >>

הוא אמר: שמרו על עצמכם.

<< דובר >> שלמה קרעי (הליכוד): << דובר >>

שמרו על הנחיות משרד הבריאות.

<< דובר >> אחמד טיבי (הרשימה המשותפת): << דובר >>

משם, מוושינגטון, ממרום טיסתו.

<< קריאה >> קריאה: << קריאה >>

חבר הכנסת טיבי, זה נראה שמציק לך מה שקורה בוושינגטון...

<< דובר >> אחמד טיבי (הרשימה המשותפת): << דובר >>

א. כן.

<< קריאה >> קריאה: << קריאה >>

אז בוא נדבר על זה, במקום להסתתר מאחורי - - -

<< דובר >> אחמד טיבי (הרשימה המשותפת): << דובר >>

אבל אני מצפה מראש ממשלה לא לטוס, כאשר הציבור שלו סובל.

<< דובר >> שלמה קרעי (הליכוד): << דובר >>

הסכם שלום לא חשוב בעיניך.

<< יור >> היו"ר איתן גינזבורג: << יור >>

תנו לחבר הכנסת טיבי לסיים את דבריו ואז נעבור לדובר הבא.

<< דובר >> אחמד טיבי (הרשימה המשותפת): << דובר >>

יש פייק ניוז ויש פייק peace.

<< דובר >> שלמה קרעי (הליכוד): << דובר >>

ויש פייק עם.

<< דובר_המשך >> עמית הלוי (הליכוד): << דובר_המשך >>

ה-peace שהכי לא היה פייק בכל עשרות השנים זה ה-peace הזה.

<< דובר >> אחמד טיבי (הרשימה המשותפת): << דובר >>

שלמה, אני בדרך כלל מוכן לקבל כל הערה שלך נגד דברים שלי, אבל דברים בזויים
ושפלים כמו שאמרת עכשיו, תיזהר בלשונך. תיזהר בלשונך.

<< דובר >> עמית הלוי (הליכוד): << דובר >>

אלה עובדות היסטוריות, חבר הכנסת טיבי.

<< דובר >> אחמד טיבי (הרשימה המשותפת): << דובר >>

זה לא עובדות היסטוריות.

<< דובר >> שלמה קרעי (הליכוד): << דובר >>

העובדות לא מבלבלות אותו.

<< דובר >> אחמד טיבי (הרשימה המשותפת): << דובר >>

באירופה ככה אמרו עליכם אז לפני 80 שנה.

<< דובר >> שלמה קרעי (הליכוד): << דובר >>

אף אחד לא אמר דבר כזה עלינו.

<< דובר >> אחמד טיבי (הרשימה המשותפת): << דובר >>

אמרו עליכם וככה התנהגו אליכם.

<< דובר >> שלמה קרעי (הליכוד): << דובר >>

אף אחד לא אמר שאנחנו פייק עם. רצו להשמיד אותנו, לא אמרו: פייק עם. אנחנו
לא רוצים להשמיד אף אחד.

<< דובר >> אחמד טיבי (הרשימה המשותפת): << דובר >>

כשאתה אומר: אין עם פלסטיני, אתה רוצה להשמיד אותו.

<< דובר >> שלמה קרעי (הליכוד): << דובר >>

אלה עובדות היסטוריות.

<< דובר >> עמית הלוי (הליכוד): << דובר >>

אומר את האמת. כשאתה אומר שאין עם פלסטיני, אתה אומר את האמת.

<< יור >> היו"ר איתן גינזבורג: << יור >>

חבר הכנסת הלוי, זה לא הנושא, זה לא הדיון, חבל לפתוח את זה כאן, חבל על
הדיון הזה, ממש לא מתאים. נא סיים את דבריך.

<< דובר >> אחמד טיבי (הרשימה המשותפת): << דובר >>

אני מבקש להתייחס להצעה שלו כאל נושא חדש. כפי שאמרתי בדיון הקודם, אני
חושב שבהצעה אין שום בעיה, אפשר לבחור יושב-ראש מתוך חברי הוועדה המוצעים
על פי חוק, ולא להגביל את זה כיו"ר שהוא חבר הסגל האקדמי. גם אדם שהוא לא
חבר הסגל האקדמי שנבחר להיות חבר בוועדה יכול לנהל את הוועדה.

אגב, למרות דבריו הבזויים של קרעי בנושא אחר, אני הצטרפתי להצעת חוק שלו
לגבי שכר חברי הכנסת. גם אנשים שיש להם מוח מעוות, יכולים מדי פעם להציע
הצעות טובות.

<< יור >> היו"ר איתן גינזבורג: << יור >>

בואו נשאיר את זה במישור הענייני. חבר הכנסת חמד עמאר, בבקשה אדוני.

<< דובר >> חמד עמאר (ישראל ביתנו): << דובר >>

אני שמעתי אותך אומר: ויתרנו, אנחנו תורמים מהשכר שלנו. אנחנו הסיעה
היחידה, סיעת ישראל ביתנו, שוויתרה על תוספת היוקר שקיבלה בהתחלת השנה.
אנחנו רואים את זה בתלוש שלנו כל חודש, כשיורד לנו 1,300 שקל, כשרשום–
ויתור על תוספת יוקר.

<< דובר >> טלי פלוסקוב (הליכוד): << דובר >>

יש עוד חברי כנסת שוויתרו.

<< דובר >> חמד עמאר (ישראל ביתנו): << דובר >>

אני מדבר כסיעה, כל הסיעה. אני הייתי מקווה, שכל חברי הכנסת היו מוותרים אז
על תוספת השכר, וזה היה גם מראה לציבור את התרומה שלנו כחברי כנסת.

<< דובר >> יצחק פינדרוס (יהדות התורה): << דובר >>

- - - ויתר על המענק.

<< דובר >> חמד עמאר (ישראל ביתנו): << דובר >>

דבר שני, אין לי שום התנגדות להצעת החוק, אבל הפחד שלי בכל הצעת החוק הזאת
שיהיה עכשיו מישהו מסומן לתפקיד כבר מראש; שאנחנו מקדמים את החוק כדי לסמן
מישהו כיושב-ראש הוועדה. אני מקווה שזה לא יהיה ואין מישהו מסומן.

לגבי ההסתייגות של חבר הכנסת קרעי, אני חושב שזה נושא חדש, ולכן אין מקום
לדון בו ואין מקום להצביע עליו.

<< דובר >> שלמה קרעי (הליכוד): << דובר >>

צריך להצביע על נושא חדש.

<< דובר >> מיכאל מלכיאלי (ש"ס): << דובר >>

אפשר לדון כאן בנושא חדש.

<< דובר >> חמד עמאר (ישראל ביתנו): << דובר >>

אני חושב שצריך להוריד את זה מסדר היום, אין לזה קשר לחוק שאנחנו מקדמים
כאן עכשיו. אין לזה שום קשר.

אם הוא רוצה לחוקק חוק חדש שיגביל את ההפגנות, שיתכבד ויקדם הצעת חוק כזאת.

<< יור >> היו"ר איתן גינזבורג: << יור >>

תודה. חבר הכנסת מלכיאלי, ואחריו חברת הכנסת הילה שי וזאן.

<< דובר >> מיכאל מלכיאלי (ש"ס): << דובר >>

תודה רבה, אדוני יושב-הראש. אני קודם כל תומך בחוק הזה. אני חושב שזה חוק
נכון מאוד, אין שום סיבה בעולם שיצטרכו דווקא איש מהסגל האקדמי.

אני פונה אליך גם חברי חבר הכנסת עידן רול לגבי מה שאמרת. אנחנו צריכים
לצאת מהתפיסה הזאת, שרק איש סגל אקדמי בקי ואפשר לסמוך עליו. אני שמעתי את
הדברים שלך.

<< דובר >> עידן רול (יש עתיד-תל"ם): << דובר >>

אני לא הגבתי לגופו של העניין הזה.

<< דובר >> מיכאל מלכיאלי (ש"ס): << דובר >>

אני דיברתי עם המציע. אני חושב שיש כאן הצעה חכמה מאוד. אם אתה חושב שצריך
להתעקש דווקא על איש סגל אקדמי, אני הייתי מוכן לתמוך בהצעה שלך, בתנאי
שאתה תוסיף איש סגל אקדמי או איש מהישיבות.

<< דובר >> עידן רול (יש עתיד-תל"ם): << דובר >>

זה לא קשור בשום צורה למה שאמרתי.

<< דובר >> מיכאל מלכיאלי (ש"ס): << דובר >>

אתה אמרת שאתה מפחד מכל שינוי בחוק הזה.

<< דובר >> עידן רול (יש עתיד-תל"ם): << דובר >>

זה גם לא מה שאמרתי, זה באמת לא מה שאמרתי בשום צורה.

<< דובר >> מיכאל מלכיאלי (ש"ס): << דובר >>

אני הייתי פה. פה אין דיון על שכר חברי כנסת, פה הדיון על הרכב הוועדה.

<< דובר >> עידן רול (יש עתיד-תל"ם): << דובר >>

אני שאלתי לחבר הכנסת פינדרוס, למה לעשות דמוניזציה לאנשי האקדמיה? אין
חרדים אנשי אקדמיה?

<< דובר >> יצחק פינדרוס (יהדות התורה): << דובר >>

אבל זה הפוך, אתה עושה הפוך בחוק הזה.

<< דובר >> עידן רול (יש עתיד-תל"ם): << דובר >>

קודם כל, אני לא עושה כלום בחוק הזה, כי זה לא תיקון שלי. התיקון היחיד
שאני מציע זה הגבלת שכר ח"כים. אני לא מתעסק בזה, אני אומר שיש טעם לפגם
להתעסק בהרכב ולא במהות.

<< דובר >> מיכאל מלכיאלי (ש"ס): << דובר >>

זה נקרא נושא חדש, אנחנו צריכים להתמקד בהצעת חוק שהצבענו עליה בוועדה
ולהתקדם איתה באותו נוסח, לא לשנות ממנה בקוצו של יוד.

<< יור >> היו"ר איתן גינזבורג: << יור >>

תודה. חברת הכנסת הילה שי וזאן, בבקשה, זכות הדיבור שלך.

<< דובר >> עידן רול (יש עתיד-תל"ם): << דובר >>

- - - הגבלת שכר ח"כים בהקשר להרכב, אנחנו שליחי ציבור.

<< דובר >> הילה שי וזאן (כחול לבן): << דובר >>

כבוד היושב-ראש, אני שמחה על ההתעניינות פה של חברי הכנסת בנוגע להצעה
הזאת, שהיא הצעה טכנית לגמרי. חבל שלא הייתם פה בשבוע שעבר, אנחנו דנו עליה
בהרחבה ובאופן מהותי, אבל אני מניחה שתמיד יש כאלו שיתפסו טרמפ על הצעות
כאלה ואחרות.

דובר על כל הדברים שעלו פה, גם על ידי חברי חבר הכנסת עידן רול וגם על ידי
שלמה קרעי. אלה נושאים חדשים, אני מבקשת שהם יירשמו כנושאים חדשים. אין להם
דבר וחצי דבר מהנושא שלפנינו, שזה עניין טכני, שאחרי שלוש שנים של עיכוב,
מאפשר לוועדה להתכנס, לקום ולדון בכל עניין אחר שקשור הן לגובה שכר חברי
הכנסת, או לעניין אחר.

<< דובר >> עידן רול (יש עתיד-תל"ם): << דובר >>

אנחנו דנים בסמכויות והרכב הוועדה, זה לא נושא חדש.

<< יור >> היו"ר איתן גינזבורג: << יור >>

לא, אנחנו לא עוסקים בסמכויות, ממש לא עוסקים בסמכויות.

<< דובר >> הילה שי וזאן (כחול לבן): << דובר >>

הסמכויות לא נמצאות על השולחן, מדובר על הרכב.

<< יור >> היו"ר איתן גינזבורג: << יור >>

גם לא על ההרכב, רק על היושב-ראש.

<< דובר >> הילה שי וזאן (כחול לבן): << דובר >>

- - - שהביא קושי רב לוועדה הזו לגייס את האנשים המתאימים לאור המגבלות
הקיימות בחוק, ועל כן אני מבקשת בואו נישאר ממוקדם בדיון הזה. כל דיון אחר
שאתם מעלים, חשוב ככל שיהיה, יקודם במסגרת נפרדת בעתו ובזמנו.

<< דובר >> שלמה קרעי (הליכוד): << דובר >>

דעתך נשמעה, אבל תהיה כאן הצבעה על זה.

<< דובר >> הילה שי וזאן (כחול לבן): << דובר >>

אני בטוחה שדעתי נשמעה. כרגע שמעו, לא צריך להגיד את זה.

<< דובר >> שלמה קרעי (הליכוד): << דובר >>

לא, אמרתי שאני מבקש שיירשם – שלא יירשם, תהיה הצבעה כאן.

<< דובר >> יצחק פינדרוס (יהדות התורה): << דובר >>

תהלה פרידמן שכנעה אותי, לא צריך לתייג אוכלוסיות בישראל – לא מרצים, לא
שופטים, לא עיתונאים, לא עורכי דין וגם לא שוטרים. אין שום סיבה בעולם שחבר
הוועדה יהיה מחויב להיות סגל אקדמי. אני רואה בהערות שהדבר הזה באמת לא
נמצא. כמו שיושב-ראש הוועדה לא חייב להיות בסגל האקדמי, אני מבקש להכניס
הסתייגות שגם חבר ועדה לא חייב להיות סגל אקדמי. אין שום סיבה, אין אנשים
שהם יותר טובים ואין אנשים שהם פחות טובים. אם יש, כמו שאמר מלכיאלי, רק
ראש ישיבה חייב להיות – אין דבר כזה, אין שום סיבה בעולם לדבר הזה. אני
מסכים עם מה שהיא אמרה, לא צריך לתייג אף אחד. אני מבקש להכניס הסתייגות
שהוא גם לא חייב להיות חבר ועדה. ירצו לבחור חבר ועדה מהסגל האקדמי, אהלן
וסהלן, אין לי שום דבר נגדם, אבל זה לא מחויב המציאות שיהיה חבר ועדה מהסגל
האקדמי.

<< דובר >> תהלה פרידמן (כחול לבן): << דובר >>

הדבר היחיד שחייבים זה איזון מגדרי. חוץ מזה, לא צריך דבר.

<< יור >> היו"ר איתן גינזבורג: << יור >>

אי-אפשר לאזן בשלושה, קצת קשה.

<< דובר >> תהלה פרידמן (כחול לבן): << דובר >>

אפשר שראש הישיבה תהיה אישה.

<< יור >> היו"ר איתן גינזבורג: << יור >>

זה אפשר.

<< דובר >> תהלה פרידמן (כחול לבן): << דובר >>

בקיצור, לחפש סיבות לריב עד מחר.

<< דובר >> יצחק פינדרוס (יהדות התורה): << דובר >>

לכן אמרתי שתורידו את זה.

<< יור >> היו"ר איתן גינזבורג: << יור >>

יש מישהו שרוצה לעלות בזום?

<< דובר >> תהלה פרידמן (כחול לבן): << דובר >>

אני רוצה לשאול על ההצעה של חבר הכנסת רול. אני מבינה שלא על זה נצביע, אבל
הסיפור הזה של סמכות להמליץ לעומת סמכות לקבוע, זה נשמע לי מאוד הגיוני.

<< דובר >> ארבל אסטרחן: << דובר >>

כמו שאמר יושב-ראש הוועדה, בזמנו החקיקה של החוק ארכה שנים רבות יחסית לחוק
כזה קטן ומצומצם בוועדת הכנסת, כי היה ויכוח מהותי, האם הוועדה הציבורית
תהיה ועדה מחליטה או שהיא תהיה ועדה ממליצה. בסופו של דבר, נקבע שהוועדה
תהיה ממליצה, אבל קבעו שם איזשהו מנגנון – היא מגישה המלצה. בלי המלצה ועדת
הכנסת לא מוסמכת לדון בכלל בענייני שכר, תשלומים ותנאי עבודה של חברי
הכנסת.

ועדת הכנסת דנה בהמלצה. אם היא מאשרת את ההמלצה, ההמלצה מקבלת תוקף של
החלטה סופית. אם היא לא מקבלת את ההמלצה, זה חוזר לדיון בוועדה הציבורית.
הוועדה הציבורית יכולה להגיש המלצה חדשה, זהה או שונה, ואז זה חוזר לוועדת
הכנסת, וועדת הכנסת יכולה להחליט מה שהיא רוצה. אבל בסופו של דבר, מי שקובע
זה חברי ועדת הכנסת, היא חייבת לקבל המלצה קודם לכן.

<< דובר >> תהלה פרידמן (כחול לבן): << דובר >>

אבל למה? יש הרבה היגיון בזה שהחתול לא שומר על השמנת.

<< יור >> היו"ר איתן גינזבורג: << יור >>

בסדר, אני חושב שזה דיון שראוי שיתקיים. זה דיון שראוי שיתקיים, יש לו מקום
בדיון הציבורי הישראלי. כשהחליטו על הקמת הוועדה וכשאבי יחזקאל הציע את
הקמת הוועדה – הרי עד אז בכלל לא הייתה ועדה – הוא הציע בצורה מסוימת והיה
דיון שלם. שלוש שנים דנו על הדבר הזה, אז אתם חושבים שעכשיו ברמה של
הסתייגות אנחנו נחליט על הדבר הזה?

נראה לי שזה ראוי להידון בצורה מושכלת ונכונה בהקדשת הזמן הראויה, ולא ככה
על הדרך באיזו הסתייגות. זה בטח לא הנושא עכשיו על סדר היום. אני בהחלט
רואה בדבר הזה גם כנושא חדש. אם כך, לפני שאנחנו נדון בהסתייגויות, אני
מציע שנדון בטענות נושא חדש שעלו כאן, כדי שנבין במה דברים אמורים. לפני כן
עידן בנימין ביקש להתחבר.

<< דובר >> עידן בנימין: << דובר >>

אני עידן בנימין מ"שקוף", וגם מסקר את הדיונים האלה ברקע. אם לא תעשו שום
דבר, השכר שלכם יעלה ביותר מ-6,000 שקל. זו עובדה גמורה, לא צריך לעשות שום
דבר כדי שזה יקרה, וכרגע אתם פותחים משהו יחסית אזוטרי, שלא ברור מאיפה
נבע, כי הכנסת הזאת מאיזושהי סיבה לא עוסקת בעניינים תיאורטיים ולא עוסקת
באמת במהות. אולי יש חברי כנסת שלא מכירים את זה, הוועדה הציבורית היום היא
רק ועדה ממליצה. הדבר שהיושב-ראש הקודם אמר שוב ושוב - - -

<< יור >> היו"ר איתן גינזבורג: << יור >>

אדוני, אנחנו דנו הרגע בדבר הזה, אנחנו כן מודעים לכך. אנחנו מודעים לכך
שזאת המלצה. הרגע דיברנו על כך שהדיון הזה נידון שלוש שנים.

<< דובר_המשך >> עידן בנימין: << דובר_המשך >>

אבל אדוני היושב-ראש, כשאתה מתעסק עם הרכב של הוועדה רגע לפני שהוא עולה,
זה כן קשור. קשה לי להאמין שאין לכם איזשהו מועמד מסומן ופתאום החלטתם
לעסוק באיזשהו נושא תיאורטי. למה אני אומר את זה? כי הביקורת הציבורית לא
הייתה אף פעם ביקורת ציבורית על הוועדה עצמה. הייתה ביקורת ציבורית על זה
שאתם תמיד זורקים את ההחלטות של הוועדה. כל השנים האלה התעלמתם מזה, ועכשיו
אתם מביאים משהו שלכם לא נוח ואתם משנים אותו תוך שבוע. זאת הבעיה, יכול
להיות שצריך חבר אקדמיה, לא צריך חבר אקדמיה, בסדר שתקיימו על זה דיון.

כשאני מעביר עליכם ביקורת שאתם זורקים את החלטות הוועדה שוב ושוב ושוב,
כנראה שזה גם מה שיקרה בפעם הבאה. במקום לשנות את המנגנון, באופן די פשוט
יחסית, אתם בוחרים לעסוק בעניין האזוטרי הזה. זאת הביקורת הציבורית, לא
ביקורת על הוועדה.

<< יור >> היו"ר איתן גינזבורג: << יור >>

תודה.

<< דובר >> עמית הלוי (הליכוד): << דובר >>

איפה עומד החוק שחבר הכנסת קרעי הגיש לגבי שכר חברי הכנסת?

<< יור >> היו"ר איתן גינזבורג: << יור >>

הוא הגיש והוא צריך להעלות, כשהוא יחליט שזה עולה ובא במסגרת המכסה של
הסיעה שלו.

<< דובר >> יצחק פינדרוס (יהדות התורה): << דובר >>

ממתין לוועדת שרים.

<< יור >> היו"ר איתן גינזבורג: << יור >>

נכון, ועדת שרים.

אני מציע שנדון בשתי טענות נושא החדש שעלו כאן, גם ביחס להצעה של עידן רול,
וגם ביחס להצעה של שלמה קרעי. חברת הכנסת הילה שי וזאן, את רוצה לטעון מדוע
בהצעה של עידן רול מדובר בנושא חדש?

<< דובר >> הילה שי וזאן (כחול לבן): << דובר >>

הדברים כבר נאמרו. מדובר בדיון חשוב וראוי, שחשוב שיתקיים, אבל אין לו שום
קשר לדיון האמור. מדובר בדיון טכני לחלוטין, שמדבר על הרכב הוועדה ועל זהות
יושב-ראש הוועדה על מנת להקל את הקמת הוועדה ולא להימשך עם הקשיים הטכניים
שהוועדה מצאה בשלוש שנים האחרונות על מנת לכונן את הוועדה הזאת, ולכן מדובר
פה בנושא חדש.

<< יור >> היו"ר איתן גינזבורג: << יור >>

חבר הכנסת רול, מדוע לא מדובר בנושא חדש?

<< דובר >> עידן רול (יש עתיד-תל"ם): << דובר >>

אני חושב שלא מדובר בנושא חדש. אני חושב שברגע שנדרשנו להרכב וועדה, זה
נגזר מהרכב הוועדה. אנחנו מדברים על הרכב הוועדה, ואנחנו מדברים על
הסמכויות של הרכב הוועדה. זה לא שאנחנו מדברים פה עכשיו על הפגנות, מה זה
נושא חדש?

<< יור >> היו"ר איתן גינזבורג: << יור >>

לא מדברים על סמכויות הוועדה, מדברים על הרכב הוועדה, על יושב-ראש הוועדה.

<< דובר >> עידן רול (יש עתיד-תל"ם): << דובר >>

זה בגדר הנושא הספציפי הזה בחוק.

<< דובר >> הילה שי וזאן (כחול לבן): << דובר >>

אבל דובר רק על הרכב.

<< יור >> היו"ר איתן גינזבורג: << יור >>

רק על היושב-ראש, לא על ההרכב אפילו.

<< דובר >> הילה שי וזאן (כחול לבן): << דובר >>

רק על היושב-ראש.

<< דובר >> עידן רול (יש עתיד-תל"ם): << דובר >>

נכון, זה לא עלה בהתחלה, זה עולה כהסתייגות, אבל זה לא נושא חדש.

<< דובר >> הילה שי וזאן (כחול לבן): << דובר >>

אז הנושא שלך מדבר על מהות, הוא לא מדבר על הרכב, זה נושא חדש.

<< יור >> היו"ר איתן גינזבורג: << יור >>

נושא הסמכויות הוא נושא חדש בחוק, הוא לא קשור לחוק.

<< דובר >> עידן רול (יש עתיד-תל"ם): << דובר >>

לטעמי זה גבולי, אבל בוא נצביע על זה.

<< יור >> היו"ר איתן גינזבורג: << יור >>

עכשיו אנחנו בדיון על עידן רול, מי רואה את הדברים של עידן רול כנושא חדש?
ירים את ידו.

<< דובר >> שלמה קרעי (הליכוד): << דובר >>

מה העניין של נושא חדש? תצביעו על ההסתייגות ותפילו אותה.

<< יור >> היו"ר איתן גינזבורג: << יור >>

מי נגד?

הצבעה

בעד – 9

נגד – 2

נמנעים – אין

אושר.

<< יור >> היו"ר איתן גינזבורג: << יור >>

תשעה בעד, שניים נגד, אין נמנעים. הנושא הוכרז כנושא חדש.

<< דובר >> ארבל אסטרחן: << דובר >>

המשמעות היא שזה לא נכנס גם כהסתייגות.

<< דובר >> עמית הלוי (הליכוד): << דובר >>

אנחנו נגיש הצעת חוק, ואני אגיש אותה בצירוף עם עידן.

<< יור >> היו"ר איתן גינזבורג: << יור >>

בבקשה, חבר הכנסת קרעי.

<< דובר >> שלמה קרעי (הליכוד): << דובר >>

קודם כל, אני חושב שצריך לקחת הפסקה של חצי שעה לפני דיון של נושא חדש.
אפשר לשאול את היועצת המשפטית אם אני צודק בעניין הזה?

<< דובר >> ארבל אסטרחן: << דובר >>

יו"ר הוועדה הודיע שככל שיהיו טענות נושא חדש, הן יישמעו בדיון - - -

<< דובר >> שלמה קרעי (הליכוד): << דובר >>

אבל אנחנו לא צריכים את הזמן הזה להיערך לדיון של הנושא החדש?

<< דובר >> ארבל אסטרחן: << דובר >>

לכן זה נאמר מראש.

<< דובר >> שלמה קרעי (הליכוד): << דובר >>

אז על כל ההסתייגויות שלי הייתי צריך להיערך לטענת נושא חדש? אם יש טענת
נושא חדש, אני צריך להתכונן אליה, למה היא לא נושא חדש?

<< יור >> היו"ר איתן גינזבורג: << יור >>

קרעי, זה נושא חדש?

<< דובר >> שלמה קרעי (הליכוד): << דובר >>

אם מגיעה לי חצי שעה, אני מבקש - - -

<< יור >> היו"ר איתן גינזבורג: << יור >>

אבל אין חצי שעה, זה לא מגיע.

<< דובר >> עידן רול (יש עתיד-תל"ם): << דובר >>

יש לי הצעת פשרה, אם הוא יקבל חצי שעה, הוא יצליח להביא נתוני תחלואה על
ההפגנות בבלפור?

<< דובר >> שלמה קרעי (הליכוד): << דובר >>

אני רוצה לנמק. היועצת המשפטית אומרת שאין לי חצי שעה, אני מקבל את עמדתה,
אני לא נגד יועצים משפטיים באופן כללי.

<< יור >> היו"ר איתן גינזבורג: << יור >>

באופן כללי לא...

<< דובר >> שלמה קרעי (הליכוד): << דובר >>

לא באופן כללי, רק כשהם חורגים מסמכויותיהם.

כמו שהזכרתי קודם, מה שחרה לי בהצעת החוק שמגיעה כאן לדיון בזמן הזה, שהיא
לא כל כך קשורה למשבר הקורונה. בסדר, יש המון עניינים נוספים שוועדת שרים
תוקעת לנו עשרות חוקים ודווקא מעלים את החוק הזה, שאף אחד לא יודע מה הוא
כל כך חשוב, אבל בסדר, אני מקבל, כי באופן עקרוני אני תומך.

אבל כדי לחבר אותו למציאות, אני חושב שבתקופה כזאת של משבר, בתקופה כזאת של
גרף תחלואה מזנק שמגיע ל-4,000 ו-5,000 חולים ועלול להכפיל את עצמו וגרף
התמותה עולה וכל המצב הכלכלי והבריאותי והסגר שאנחנו נכנסים אליו לשלושה
שבועות, סגר שיהיה קשה מאוד לאזרחי ישראל, יהיה קשה לשכנע אותם בתקופה הזאת
ואנחנו מועלים בתפקידנו כחברי כנסת, אגב שכר חברי הכנסת, שאנחנו לא יכולים
להחדיר לציבור את התודעה הזאת של מצב החירום, כשהציבור רואה שבירושלים הכול
מותר, בהפגנות הכול מותר, אלפי אנשים שלא שומרים על הנחיות משרד הבריאות.

לכן אני חושב שבתוך החוק הזה חשוב להכניס תיקון לחוק הקורונה, שלמעשה ייתן
לממשלה את הסמכות להחליט. אני לא אומר אסור, אני אומר הנחיות משרד הבריאות
יתקיימו בכל המרחב הציבורי. זאת ההסתייגות שלי, אין החרגה, לא בתי תפילה,
לא הפגנות, לא אומן, לא שום דבר, יש הנחיות משרד הבריאות "ונשמרתם מאוד
לנפשותיכם". מה שהממשלה מחליטה, מה שמשרד הבריאות מחליט, תקף לכולם.

<< דובר >> מיכאל מלכיאלי (ש"ס): << דובר >>

הסתייגות לקיים את החלטות הממשלה?

<< דובר >> שלמה קרעי (הליכוד): << דובר >>

ההסתייגות מבטלת את ההחרגה בחוק. אתמול היועץ המשפטי לממשלה אמר: אתם לא
יכולים לקבל החלטה, כי החוק אומר שיש החרגה. אז בוא ניתן לממשלה את היכולת
לקבל החלטה, נבטל את זה בחוק. זאת ההסתייגות שלי, אני יכול להקריא.

<< יור >> היו"ר איתן גינזבורג: << יור >>

חבר הכנסת טיבי, אתה רוצה להתייחס לנושא חדש שביקשת?

<< דובר >> אחמד טיבי (הרשימה המשותפת): << דובר >>

כל כך ברור שזה נושא חדש, זה ברור.

<< דובר >> ארבל אסטרחן: << דובר >>

- - - של נושא חדש.

<< דובר >> שלמה קרעי (הליכוד): << דובר >>

אני בסך הכול מבקש כאן לא להעביר את ההסתייגות, להצביע עליה, אתם תפילו
אותה והיא תעלה למליאה לדיון. אם לא תיתן לי את האפשרות הזאת לקיים דיון
בנושא כל כך משמעותי לאזרחי ישראל - - -

<< יור >> היו"ר איתן גינזבורג: << יור >>

תגיש הצעת חוק רלוונטית.

<< דובר >> שלמה קרעי (הליכוד): << דובר >>

אין שום אפשרות להגיש הצעת חוק, ואתה יודע את זה. אין אפשרות להגיש הצעת
חוק. זאת ההזדמנות שלנו לדון בנושא מהותי.

<< דובר >> הילה שי וזאן (כחול לבן): << דובר >>

זו ההזדמנות?

<< דובר >> שלמה קרעי (הליכוד): << דובר >>

אין אפשרות, תשאלי את שר המשפטים שלך למה אין אפשרות.

<< יור >> היו"ר איתן גינזבורג: << יור >>

מכל החוקים שהכנסת דנה דווקא החוק הזה? מכל החוקים?

<< דובר >> הילה שי וזאן (כחול לבן): << דובר >>

חבר הכנסת, זו ההזדמנות?

<< יור >> היו"ר איתן גינזבורג: << יור >>

היום הצבענו על הקדמת דיון על שלושה חוקים של הממשלה.

<< דובר >> שלמה קרעי (הליכוד): << דובר >>

הקדמת, עכשיו העלית את זה ועכשיו אישרת, אבל החוק שנמצא היום על השולחן זה
החוק הזה והוא גם קשור. כמו שאמרתי, אין לו שום קשר למציאות ואני מחבר אותו
למציאות.

<< דובר >> תהלה פרידמן (כחול לבן): << דובר >>

מי שמונע בוועדת שרים זה השר אמסלם.

<< דובר >> עידן רול (יש עתיד-תל"ם): << דובר >>

אני מבין את מצוקתו של חבר הכנסת קרעי, שלא מצליח להעלות הצעת חוק נגד
בלפור, כי הממשלה לא מתפקדת וכי אין ועדת שרים.

<< דובר >> שלמה קרעי (הליכוד): << דובר >>

זו הצעת חוק שנועדה לשמור על בריאות הציבור, ואתה תחייב ותלך להפגנות ותצחק
וגרף התחלואה יעלה קדימה ואנשים בגללך לא יכולים לשבת עם המשפחות שלהם
בשולחן החג. תתביישו לכם.

<< דובר >> עידן רול (יש עתיד-תל"ם): << דובר >>

אם הממשלה תתפקד ותהיה ועדת שרים, אולי תוכל להעלות את ההצעות הכול כך
חשובות ולא מבוססות שלך על ההפגנות בבלפור. אולי חס וחלילה גם תעלה הצעה
לטובת הציבור ולא לטובת - - -

<< דובר >> שלמה קרעי (הליכוד): << דובר >>

אדוני יושב-הראש, אני רק מבקש שתפיל את ההסתייגות כאן, תעלה אותה להצבעה
והיא תיפול ותעלה לדיון משמעותי במליאה, אחרת – אני לא אוהב לעשות את זה,
אבל ההתנהלות הזאת לא – יש לי פה עוד עשרות הסתייגויות, אנחנו נשב
ונדון - - -

<< יור >> היו"ר איתן גינזבורג: << יור >>

חבר הכנסת קרעי, אתה מנסה לקחת הצעת חוק, מה שנקרא לא קשורה לשום דבר בהקשר
שלך, להתלבש עליה ולקדם על זה איזה אג'נדה לא קשורה.

<< דובר >> שלמה קרעי (הליכוד): << דובר >>

אתה יודע יפה מאוד שעשינו את זה עשרות פעמים כאן, ואתה בעצמך כיושב-ראש
הוועדה הוספנו נושאים חדשים והכול היה בסדר - - -

<< יור >> היו"ר איתן גינזבורג: << יור >>

אני רוצה להצביע על נושא חדש.

<< דובר >> טלי פלוסקוב (הליכוד): << דובר >>

אז אני מבקשת בבקשה התייעצות סיעתית.

<< דובר >> הילה שי וזאן (כחול לבן): << דובר >>

חברים, יש ועדת קורונה, יש דברים יותר חשובים.

<< יור >> היו"ר איתן גינזבורג: << יור >>

יש גם נשיאות. בשעה 11:58 נתכנס להצבעה.

<< דובר >> עידן רול (יש עתיד-תל"ם): << דובר >>

אין שום דבר חשוב מבחינתם מלבד ההפגנות בבלפור, לא קורונה ולא כלום, זה
פייק.

<< הפסקה >> (הישיבה נפסקה בשעה 11:54 ונתחדשה בשעה 11:58.) << הפסקה >>

<< יור >> היו"ר איתן גינזבורג: << יור >>

חברים, אני רוצה לחדש את ישיבת הוועדה. אני מעלה להצבעה את סוגיית הנושא
החדש של חבר הכנסת שלמה קרעי. מי בעד לראות את הדברים של שלמה קרעי כנושא
חדש? ירים את ידו.

<< דובר >> אחמד טיבי (הרשימה המשותפת): << דובר >>

בכלל לחדש את קרעי כולו...

<< יור >> היו"ר איתן גינזבורג: << יור >>

מי נגד? מי נמנע?

הצבעה

אושר.

<< יור >> היו"ר איתן גינזבורג: << יור >>

שלושה נגד, אחד נמנע. הנושא מוגדר כנושא חדש.

<< דובר >> שלמה קרעי (הליכוד): << דובר >>

רביזיה.

<< דובר >> ארבל אסטרחן: << דובר >>

וזה לא יוכל לעלות גם כהסתייגות למליאה.

<< דובר >> שלמה קרעי (הליכוד): << דובר >>

רביזיה.

<< יור >> היו"ר איתן גינזבורג: << יור >>

רביזיה – בסדר, נעשה רביזיה לבקשת חבר הכנסת קרעי. אם כך, אנחנו נתכנס שוב.

<< דובר >> ארבל אסטרחן: << דובר >>

אבל אפשר גם לדון - -

<< יור >> היו"ר איתן גינזבורג: << יור >>

- - בשאר ההסתייגויות?

<< דובר_המשך >> ארבל אסטרחן: << דובר_המשך >>

כן.

<< יור >> היו"ר איתן גינזבורג: << יור >>

אבל יש נשיאות עכשיו בכל מקרה. אנחנו נעצור את הדיון בוועדה ונחדש אותו
בשעה 12:40.

<< דובר_המשך >> ארבל אסטרחן: << דובר_המשך >>

גם את הבקשה של שר הכלכלה?

<< יור >> היו"ר איתן גינזבורג: << יור >>

כן, בינתיים גם הגיעה בקשה של שר הכלכלה אז תעיינו בזה. 45 דקות הפסקה.

<< סיום >> הישיבה ננעלה בשעה 12:00. << סיום >>
