הכנסת העשרים

מושב שני

פרוטוקול מס' 52

מישיבת ועדת הכנסת

יום רביעי, ט"ו בחשון התשע"ו (28 באוקטובר 2015), שעה 9:30

סדר היום:

1. המשך הדיון בפניית יו"ר ועדת הפנים והגנת הסביבה בדבר טענת נושא חדש בעת
הדיון בפרק ב' לחוק התכנית הכלכלית (תיקוני חקיקה ליישום המדיניות הכלכלית
לשנות התקציב 2015 ו-2016), התשע"ה-2015, בעניין פקודת העיריות

2. פניית יו"ר הוועדה המיוחדת לדיון בהצעת חוק התכנית הכלכלית (תיקוני
חקיקה ליישום המדיניות הכלכלית לשנות התקציב 2015 ו-2016, התשע"ה-2015 –
פרק ט' בנקאות, בדבר טענת נושא חדש – לפי סעיף 85 לתקנון הכנסת

3. פניית ועדת הכנסת לוועדה הציבורית לבחינת שכר ותשלומים אחרים לחברי
הכנסת בנושא: "יועץ פרלמנטרי נוסף לחברי הכנסת"

נכחו:

חברי הוועדה:

דוד ביטן – היו"ר

יואב בן צור

צחי הנגבי

מכלוף מיקי זוהר

יואל חסון

אחמד טיבי

ינון מגל

אברהם נגוסה

איילת נחמיאס ורבין

איימן עודה

רועי פולקמן

יואב קיש

חברי הכנסת:

דוד אמסלם

קסניה סבטלובה

חמד עמאר

עיסאווי פריג'

מוזמנים:

מזכירת הכנסת ירדנה מלר-הורוביץ

  ------------------------------------------------------------------------
  חיים אבידור       –      חשב הכנסת, כנסת ישראל
  ----------------- ------ -----------------------------------------------
  עו"ד אייל לב ארי  –      יועמ"ש ועדת הכספים, כנסת ישראל

  עו"ד עמיהוד שמלצר –      הלשכה המשפטית, משרד האוצר

  עו"ד רון אלמוג    –      הלשכה המשפטית, משרד הפנים
  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

המשך הדיון בפניית יו"ר ועדת הפנים והגנת הסביבה בדבר טענת נושא חדש בעת
הדיון בפרק ב' לחוק התכנית הכלכלית (תיקוני חקיקה ליישום המדיניות הכלכלית
לשנות התקציב 2015 ו-2016), התשע"ה-2015, בעניין פקודת העיריות

היו"ר דוד ביטן:

אנחנו כבר עשינו דיון על העניין הזה, אבל לגבי נושא חדש בנושא של אישור
ועדת הפנים והגנת הסביבה להקצאות קרקע. אני ישבתי עם יושב ראש ועדת הפנים
והגנת הסביבה. זו אמנם בקשה חריגה, מה שהוא מבקש, אבל הגעתי איתו לסיכום
שהתיקון יהיה באופן שרק במקרים של מעל 25 דונם שמצריכים שינוי תב"ע
ומעבירים אותם לגורם שלישי. זאת אומרת, אם העירייה - - -

דוד אמסלם (הליכוד):

שינוי יעוד, שינוי יעוד.

היו"ר דוד ביטן:

שינוי יעוד. שינוי תב"ע זה שינוי יעוד.

אם, למשל, זה שצ"פ ורוצים לעשות מזה שב"צ, אז זה שינוי יעוד במקרה הזה, וזה
מעל 25 דונם, ומעבירים לצד ג' – אז במקרה הזה כן.

איילת נחמיאס ורבין (המחנה הציוני):

וגם בנייה.

דוד אמסלם (הליכוד):

מ-1,000 מטר בנוי.

איילת נחמיאס ורבין (המחנה הציוני):

יש גם שטח בנוי.

היו"ר דוד ביטן:

1,000 מטר – הסברתי לך. 1,000 מטר בנוי על 25 דונם זה מעט. זה קצת בעייתי.

דוד אמסלם (הליכוד):

2,000 מטר. זה לא משנה.

היו"ר דוד ביטן:

בוא נלך על הכלל הזה. עזוב את הבנוי. את הכלל הזה שמעתי. זה מקרה חריג
מאוד, שהסיכוי שזה יבוא לדיון בוועדה הוא מאוד מצומצם. זה התיקון שאני מבקש
שתעשה את זה בוועדה. ואנחנו עכשיו נצביע האם זה נושא חדש עם התיקון הספציפי
הזה.

היו"ר דוד ביטן:

כן.

רון אלמוג:

אם אפשר להציג את עמדת משרד הפנים. רון אלמוג, הלשכה המשפטית, משרד הפנים.

זה נושא שלא נדון על ידי ועדת השרים לחקיקה. אין לנו עמדה. שר הפנים מתנגד,
ואנחנו יושבים שזה נואש חדש. הסעיפים האלה מחוק ההסדרים לא נוגעים להקצאת
קרקע של העירייה, הם לא נוגעים להעברת קרקע. הם נוגעים אך ורק לפטור - - -
של העירייה - - -

אחמד טיבי (הרשימה המשותפת):

זה לא נושא חדש.

קריאה:

זה לא נושא - - -

אחמד טיבי (הרשימה המשותפת):

זה לא נושא חדש.

היו"ר דוד ביטן:

בוא נגיד ככה: יש לכם זכות, יש לשר הפנים, אני לא יודע מה יחליטו החברים,
כן? אבל יש לשר הפנים זכות במקרה כזה, שאנחנו נחליט שזה לא משהו חדש, למשוך
את החוק ולהעביר את זה חזרה לממשלה. זה המצב. זו הזכות שלכם כמשרד ממשלתי.

אחמד טיבי (הרשימה המשותפת):

אבל על פניו זה לא נושא חדש. - - - הוועדה.

קריאה:

נכון.

יואל חסון (המחנה הציוני):

אדוני, איזה חוק זה?

היו"ר דוד ביטן:

חוק שקשור לתכנון ובנייה. הנושא הזה לא היה בתוך החוק.

ארבל אסטרחן:

אבל זה פרק - - -

איילת נחמיאס ורבין (המחנה הציוני):

- - - חלק - - -

היו"ר דוד ביטן:

בתיקונים שאני אמרתי, מי בעד ההחלטה שזה לא נושא חדש? מי נגד שזה לא נושא
חדש? מי נמנע?

הצבעה

בעד – 13

נגד – אין

נמנעים – אין

פניית יו"ר ועדת הפנים והגנת הסביבה בדבר טענת נושא חדש בעת הדיון בפרק ב'
לחוק התכנית הכלכלית (תיקוני חקיקה ליישום המדיניות הכלכלית לשנות התקציב
2015 ו-2016), התשע"ה-2015, בעניין פקודת העיריות, לא נתקבלה.

היו"ר דוד ביטן:

אוקיי. אז בתיקונים שאמרתי, תקן בבקשה את החלטת הוועדה. בסדר?

דוד אמסלם (הליכוד):

תודה רבה. תודה רבה, רבותיי.

פניית יו"ר הוועדה המיוחדת לדיון בהצעת חוק התכנית הכלכלית (תיקוני חקיקה
ליישום המדיניות הכלכלית לשנות התקציב 2015 ו-2016, התשע"ה-2015 – פרק ט'
בנקאות, בדבר טענת נושא חדש – לפי סעיף 85 לתקנון הכנסת

היו"ר דוד ביטן:

יש נושא חדש, שני, שעלה בוועדת הרפורמות במירכאות. איפה יושב ראש הוועדה?

רועי פולקמן (כולנו):

הוא לא היה יכול להגיע. אני - - -

היו"ר דוד ביטן:

אתה תסביר לו?

רועי פולקמן (כולנו):

- - -

היו"ר דוד ביטן:

אתה חבר ועדת הרפורמות?

רועי פולקמן (כולנו):

- - -

היו"ר דוד ביטן:

באמת?

רועי פולקמן (כולנו):

- - - ישבתי לידך.

היו"ר דוד ביטן:

ואיפה חבר הכנסת עיסאווי פריג'? טוב, חבר הכנסת עיסאווי פריג', תסביר
למה - - -

איילת נחמיאס ורבין (המחנה הציוני):

רגע, אז שיסבירו.

היו"ר דוד ביטן:

הנה, הוא יסביר – חבר הכנסת עיסאווי פריג'. חבר הכנסת עיסאווי פריג' ביקש
נושא חדש.

עיסאווי פריג' (מרצ):

כן, כן. אני ביקשתי כמה נושאים חדשים.

היו"ר דוד ביטן:

אתה אחד ביקשת. מה זה "כמה"?

עיסאווי פריג' (מרצ):

לא, מכל - - -

היו"ר דוד ביטן:

אנחנו לא מתחילים משא ומתן פה.

רועי פולקמן (כולנו):

אחד על ה-100 ו-400. על הסעיף שזה - - -

היו"ר דוד ביטן:

רק מה שביקשת בוועדה נושא חדש.

עיסאווי פריג' (מרצ):

אני ביקשתי נושא חדש בוועדה – את כל השינויים שהיו בסעיף 8.

היו"ר דוד ביטן:

לא, לא ביקשת את זה ככה. לא. אתה אמרת - - -

עיסאווי פריג' (מרצ):

אתה היית בוועדה.

היו"ר דוד ביטן:

הייתי, לכן אני אומר לך: לא.

עיסאווי פריג' (מרצ):

נו.

היו"ר דוד ביטן:

לא ביקשת. ביקשת לגבי הנושא הזה של 400 ו-100.

עיסאווי פריג' (מרצ):

לא, לא, לא, אתם טועים, חברים. חברים, זה לא נכון.

היו"ר דוד ביטן:

אבל לא ביקשת? אני הייתי שם.

עיסאווי פריג' (מרצ):

איפה היועץ המשפטי כאן?

היו"ר דוד ביטן:

הנה, הוא פה.

עיסאווי פריג' (מרצ):

זה לא נכון.

היו"ר דוד ביטן:

בבקשה. תגיד על מה הייתה הבקשה לנושא חדש.

אייל לב ארי:

הבקשה של נושא חדש הייתה לגבי הסמכת שר האוצר לקבוע שיעור מסוים מההון
שיגויס על ידי חברות שיכולות לתת אשראי לציבור באחוז מסוים, שהוא יוקצה
למשקי בית ולעסקים קטנים שההכנסות השנתיות שלהן הוא עד 100 מיליון שקל. זה
נקרא נושא חדש, ועל זה - - -

היו"ר דוד ביטן:

זה הנושא, נכון? לא היה לו על כל סעיף 8?

אייל לב ארי:

לא כל סעיף 8.

היו"ר דוד ביטן:

לא היה לו על כל סעיף 8.

אייל לב ארי:

ועל זה בעצם הוועדה לא הצביעה. - - - על שאר הסעיפים הוועדה הצביעה.

רועי פולקמן (כולנו):

כל השאר - - -

היו"ר דוד ביטן:

חבר הכנסת עיסאווי פריג', אני לא יכול להיענות לבקשה.

עיסאווי פריג' (מרצ):

לא, לא נכון. לא נכון. אני הצבעתי בהן, אבל לא הצבענו על כל התיקונים.

היו"ר דוד ביטן:

הצבענו, הצבענו. לא נכון.

עיסאווי פריג' (מרצ):

לא הצבענו על - - -

היו"ר דוד ביטן:

הצבענו, חבר הכנסת עיסוואי פריג'. הצבענו.

קריאה:

הצבענו, הצבענו - - -

היו"ר דוד ביטן:

אתה טועה, נו. אתה טועה. עזוב. הייתה הצבעה, רק על זה לא היה?

קריאות:

- - -

היו"ר דוד ביטן:

טוב, בוא תסביר.

עיסאווי פריג' (מרצ):

אני הגשתי נושא חדש על שלושה נושאים שגם לא הצבענו בוועדה, אדוני היושב
ראש. אל"ף, - - -

היו"ר דוד ביטן:

לא, לא, אני עוצר את הישיבה.

היה נושא חדש שלא הצבענו עליו, על ההסתייגות.

עיסאווי פריג' (מרצ):

שלושה לא הצבענו – כל ההסתייגויות.

היו"ר דוד ביטן:

אחד לא הצבענו. אני לא יכול לפרוס.

יש לנו בקשה של נושא חדש, ספציפי.

עיסאווי פריג' (מרצ):

לא.

היו"ר דוד ביטן:

אני רק על זה מדבר ורק על זה מצביע. מאוד מצטער. זה לא תכנית כבקשתך, עכשיו
לבוא להתחיל את הכול מההתחלה.

רועי פולקמן (כולנו):

אני רק אגיד מילה: היו הסתייגויות. הצבענו - - - הסתייגויות - - -

איילת נחמיאס ורבין (המחנה הציוני):

הצבענו על ההסתייגויות שלך, - -

רועי פולקמן (כולנו):

נכון.

איילת נחמיאס ורבין (המחנה הציוני):

- - על ההסתייגויות שלי.

רועי פולקמן (כולנו):

נכון. ועכשיו זה הדיון על נושא חדש, לא על - - -

עיסאווי פריג' (מרצ):

כן, אבל - - -

היו"ר דוד ביטן:

אתה רוצה להגיש משהו אחר? תגיש בוועדה. על הנושא הזה דבר עכשיו.

עיסאווי פריג' (מרצ):

על הנושא של הארבעה מיליון שקל.

היו"ר דוד ביטן:

כן. רק על זה. לך לוועדה, תגיד עוד פעם נושא חדש - - -

עיסאווי פריג' (מרצ):

למרות שאנחנו הגשנו על כל הנושאים, אבל אני אציין את ה-400 מיליון שקל.
סוגיית ה-400 מיליון שקל מחזור לעסקים חוץ בנקאיים, חברים. אנחנו מדברים על
חוק הבנקאות, והמחלוקת שם הייתה לאורך כל הדיונים מי הגוף החוץ בנקאי שזכאי
ללכת לגייס אג"ח. מטרת החוק הייתה שאנחנו באים לעזור לעסקים קטנים ולמשקי
בית, ולשם כך אמני ביקשתי שאנחנו, את המחזור של העסקים שמורשים לקבל אשראי,
יעמוד עד 100 מיליון שקל, ולא 400 מיליון שקל כפי שהוועדה ביקשה.

צחי הנגבי (הליכוד):

הוא דיבר על התוכן. השאלה - - - נושא חדש?

דוד אמסלם (הליכוד):

אבל למה זה נושא חדש?

עיסאווי פריג' (מרצ):

למה נושא חדש? כי בהצעת המקור, חברים, שהתחלנו לדון בה, הנושא הזה לא
הוזכר. דיברו רק על - - -

היו"ר דוד ביטן:

יש הרבה נושאים שלא מוזכרים, אבל מכוח העניין. רק צריך להיות משהו שלא קשור
לחוק.

עיסאווי פריג' (מרצ):

בסדר. יפה. אני אגיד לך למה.

קריאות:

- - -

יואל חסון (המחנה הציוני):

אני רוצה לתמוך בך, ואני לא מבין מה.

עיסאווי פריג' (מרצ):

אני אסביר.

היו"ר דוד ביטן:

גם אנחנו לא הבנו.

צחי הנגבי (הליכוד):

הוא לא מבין מה זה נושא חדש.

עיסאווי פריג' (מרצ):

חבר הכנסת צחי הנגבי, אני מבין, - -

צחי הנגבי (הליכוד):

- - -

עיסאווי פריג' (מרצ):

- - ואתם עכשיו עושים גם גניבת דעת. שלושה נושאים עלו שם, אבל מאחר והכול,
יש לכם רוב, אפשר לעשות הכול.

היו"ר דוד ביטן:

מה פתאום. לא קשור לרוב. - - - לרוב.

עיסאווי פריג' (מרצ):

אני אגיד לך, אין בעיה.

רועי פולקמן (כולנו):

הדיון בין 400 ל-100, הרי ברור שהוא לא נושא חדש, - -

היו"ר דוד ביטן:

הוא לא נושא חדש.

רועי פולקמן (כולנו):

- - וגם לבקשת הוועדה נאמר שיהיה מנגנון - - - 100 - - -

יואב בן צור (ש"ס):

נכון. בדיוק.

רועי פולקמן (כולנו):

זה הכול אושר - - -

עיסאווי פריג' (מרצ):

אדוני היושב ראש, זה נושא מהותי, משליך על כל החוק. אתה לא יכול בין ועדה
לוועדה להביא שינוי ולהגיד: אני מעמיד את זה להצבעה. על מה אתם מדברים? זה
נושא מהותי. נו.

היו"ר דוד ביטן:

אוקיי.

היועץ המשפטי לוועדה, אתה רוצה להגיד משהו, עורך הדין אייל לב ארי?

צחי הנגבי (הליכוד):

אתה הגשת הסתייגות במסווה של נושא חדש.

עיסאווי פריג' (מרצ):

לא, אני לא הגשתי הסתייגות. זה הוגש לחוק.

רועי פולקמן (כולנו):

- - - שזה לא נושא חדש.

עיסאווי פריג' (מרצ):

הוא הוגש לחוק, חברים.

היו"ר דוד ביטן:

אתה רוצה להגיד משהו אז תגיד. רוצה להגיד משהו?

אייל לב ארי:

לא.

היו"ר דוד ביטן:

לא.

טוב, מי בעד שזה לא נושא חדש? מי נגד?

הצבעה

בעד – 13

נגד – אין

נמנעים – אין

פניית יו"ר הוועדה המיוחדת לדיון בהצעת חוק התכנית הכלכלית (תיקוני חקיקה
ליישום המדיניות הכלכלית לשנות התקציב 2015 ו-2016, התשע"ה-2015 – פרק ט'
בנקאות, בדבר טענת נושא חדש – לפי סעיף 85 לתקנון הכנסת, לא נתקבלה.

עיסאווי פריג' (מרצ):

מה, זה יהיה נושא חדש או לא נושא חדש?

היו"ר דוד ביטן:

לא, לא נושא חדש.

עיסאווי פריג' (מרצ):

יש גבול לכל תעלול. יש גבול לכל תעלול. זה נושא חדש במהות. אתם לא יכולים
לעשות את זה.

צחי הנגבי (הליכוד):

- - -

עיסאווי פריג' (מרצ):

- - - זה נושא חדש. ושם היועץ המשפטי גם אמר שזה נושא חדש. עכשיו - - -
הדברים? אמר את זה. על מה אתם מדברים?

פניית ועדת הכנסת לוועדה הציבורית לבחינת שכר ותשלומים אחרים לחברי הכנסת
בנושא: "יועץ פרלמנטרי נוסף לחברי הכנסת"

היו"ר דוד ביטן:

טוב, אנחנו בישיבה מאתמול החלטנו להגדיל את התקציב של ועדת הכנסת, אש"ל
הכנסת, ב-20 מיליון שקל, על מנת לתת עוד עוזר פרלמנטרי, נוסף, לכל חבר כנסת
מכיוון שהמטלות השתנו. חברי הכנסת זקוקים לעוד עוזר כדי לעמוד במשימות
שמוטלות עליהם, המשימות הציבוריות שמוטלות עליהם.

אני העליתי את זה לדיון היום, כי מחר אני רוצה שתהיה החלטה של ועדת הכנסת,
שזה יבוא מטעם הוועדה ולא ממני באופן אישי. כי רוב, אני חושב אולי 99%,
לדעתי, מחברי הכנסת תומכים בבקשה הזאת, מודעים לצורך בזה.

אתה רצית רק להגיד איזשהו, לתת נתונים מאתמול? משהו? להוסיף משהו?

חיים אבידור:

כן.

היו"ר דוד ביטן:

אז בבקשה.

חיים אבידור:

העלות המוערכת על הכמות הקיימת של היועצים הפרלמנטריים, אם מוסיפים לכל אחד
אחד, זה יוצא כ-20 מיליון שקל. יהיו קצת עלויות קטנות, חד פעמיות, של
כמיליון וחצי שקל על מנת לקלוט את העובדים האלה, ובשוטף יהיו עלויות נוספות
של שני מיליון שקל עלויות עקיפות, שהן לא שכר, ליועצים הפרלמנטריים.

היו"ר דוד ביטן:

מה זה? מעבר ל-20 מיליון שקל אתה מתכוון?

חיים אבידור:

מעבר ל-20 מיליון שקל עלויות עקיפות. זה - - -

היו"ר דוד ביטן:

מה זה "עלות עקיפה"?

חיים אבידור:

עלות עקיפה זה הנושא של – אם אתה רוצה שאני אפרט, אני אפרט: זה טלפונים
ניידים, שזה לא שכר; זה לינות של 10%, לפי ההתפלגות שקורית היום; זה משרה
נוספת במדור שכר; זה תוספת לספק המחשוב כתוצאה מכמות מסוימת של משתמשים.
אנחנו נצטרך לעשות בו גידול-קיטון. אז יש לזה גם תוספת; ועוד סבסודים
נוספים שאנחנו נותנים לעובדי הכנסת. ביחד - - - כשני מיליון שקל.

היו"ר דוד ביטן:

הבנתי. בסדר.

- - - מה אתה רוצה? בבקשה.

יואל חסון (המחנה הציוני):

תראה, אני קודם כל רוצה לברך על היוזמה הזאת. אני לא יודע מי יזם את הדבר
הזה.

היו"ר דוד ביטן:

אני יזמתי.

יואל חסון (המחנה הציוני):

אז אני רוצה לברך אותך, אדוני היושב ראש, על היוזמה הזאת. אז אדוני, אני
רוצה באמת לברך אותך על היוזמה הזאת, ואני גם שמח שהיוזמה הזאת מתקבלת,
אפשר לומר כמעט פה אחד, גם בוועדת הכנסת וגם על ידי כל סיעות הבית.

אני אמרתי את זה גם אתמול בדיון: אין ספק שהנחיצות היום למגע עם הציבור
ולקשר עם הציבור דורשת מחברי הכנסת משאבים הרבה יותר רבים. היום הציבור
מצפה, היום הציבור מצפה מחברי הכנסת להיות נגישים, לענות בזמן אמת, להתייחס
בזמן אמת.

אני רוצה שתבינו גם, רק מושג קטן: לפני שנתיים-שלוש לא היית מעלה על דעתך
שדבר כזה יכול לקרות: אתה אומר אמירה, היא תופסת בתקשורת - - -

היו"ר דוד ביטן:

דרך אגב, התקשורת לא נגד. עמית סגל כתב פוסט שהוא בעד העניין הזה - - -
בניגוד לדברים אחרים.

יואל חסון (המחנה הציוני):

אז אני רוצה לתת לך דוגמה, אדוני: אם אנחנו מדברים על התמודדות בפייסבוק או
דברים כאלה, היום כבר אזרחים מגיעים לנייד שלך. מסמסים לך לווטסאפ, מסמסים
לך אס.אמ.אסים, מצפים שתשיב להם – אנשים שאתה בכלל לא מכיר. ולכן הצורך הזה
בהרחבת כוח האדם בלשכה - - -

היו"ר דוד ביטן:

אחד כתב לי באס.אמ.אס להפסיק לדבר עם חבר הכנסת אחמד טיבי. אל תשב לידו.

יואל חסון (המחנה הציוני):

אבל זה מצוין, זו מעורבות של הציבור - - -

עכשיו, מעבר לעניין הזה של המגע עם הציבור: ההתמודדות עם החומר. כמות החומר
שמונחת היום על שולחן חברי הכנסת, כמות האינפורמציה, הצורך בלמידה, בניתוח,
בהבנה. אני תמיד טענתי, אגב, כשמניחים לנו את הספרים של תקציב המדינה – מי
באמת יכול להתמודד עם כוח האדם שיש לחברי הכנסת היום. אין סיכוי בחיים
לעשות את זה.

היו"ר דוד ביטן:

אי אפשר. חומר - - -

יואל חסון (המחנה הציוני):

ואני לא מדבר על חקיקות אחרות שהן עמוקות, רציניות, משמעותיות, ואתה מגיע
להצביע ואתה לא תמיד מגיע - - -

לכן, אני מברך על ההחלטה, ואני שמח - - - בוועדה ברוב קולות.

רועי פולקמן (כולנו):

אדוני היושב ראש, הערה קצרה: אני לא מתנגד לתוספת, אבל אני מתנגד בדיוק למה
שאמר חבר הכנסת יואל חסון שבעצם רוצה מזכירה, ואני מתנגד לעניין הזה. הוא
לא רוצה עוזר שיעזור לו לעבור על - - -

יואב קיש (הליכוד):

הוא לא אמר את זה.

יואל חסון (המחנה הציוני):

נו, באמת, אדוני היושב ראש.

רועי פולקמן (כולנו):

עכשיו, אני אומר: אם הטענה - - -

היו"ר דוד ביטן:

- - - עוזר - - -

יואל חסון (המחנה הציוני):

- - - שלא להיות פופוליסטים, ואתה מתגלה כפופוליסט הכי גדול בוועדה הזאת.
אתה הפופוליסט הכי גדול בוועדה הזאת - - -

היו"ר דוד ביטן:

אתה יכול לעשות איתו, עם העוזר, לתת לו עבודה בכל דבר. למה דווקא?

רועי פולקמן (כולנו):

אני אגיד: אני חושב שבדיוק לעוד אדם שיעזור לחבר הכנסת ליח"צן את עצמו
בתקשורת – לא צריך עוד עוזר.

היו"ר דוד ביטן:

יש הרבה עבודה, לא קשור לתקשורת.

רועי פולקמן (כולנו):

אם הטענה היא – ואני מתחבר אליה – שבעבודה בוועדות צריך עזרה, ההצעה שלי
היא – ואני אעביר - - - – אז אני מציע יועצים שצמודים לוועדה ויעמדו לרשות
חברי הכנסת - - -

היו"ר דוד ביטן:

לא, לא, לא, לא, עזוב, עזוב. מספיק עם - - -

רועי פולקמן (כולנו):

רגע, רגע.

היו"ר דוד ביטן:

לא, לא. זה לא מה - - -

רועי פולקמן (כולנו):

שנייה.

היו"ר דוד ביטן:

אתה רוצה להעלות את ההצעה הזאת? בבקשה.

רועי פולקמן (כולנו):

אני אעלה, אבל אני רק אומר שאני בעד - - -

היו"ר דוד ביטן:

מה זה "יועצים צמודים לוועדה"?

יואל חסון (המחנה הציוני):

מספיק. מספיק. - - - של העניין הזה מספיק.

רועי פולקמן (כולנו):

אני בעד - - -

יואל חסון (המחנה הציוני):

וכדאי שאולי תהיה קצת יותר צנוע - - -

קסניה סבטלובה (המחנה הציוני):

אולי אז לא היית מקבל - - -

יואל חסון (המחנה הציוני):

- - -

היו"ר דוד ביטן:

מה זה "יועצים צמודים לוועדה"? איזה דבר זה?

רועי פולקמן (כולנו):

אני בעד - - -

יואל חסון (המחנה הציוני):

אין לך מושג.

רועי פולקמן (כולנו):

אני בעד.

יואל חסון (המחנה הציוני):

חבר הכנסת רועי פולקמן, אני אומר לך: אין לך מושג מה - - - העבודה
הפרלמנטרית.

רועי פולקמן (כולנו):

חבר הכנסת יואל חסון, אני לא חושב שאתה צריך עוזר פרלמנטרי – לא שידאג לך
ולא שיעזור לך לעבוד מול התקשורת.

יואל חסון (המחנה הציוני):

אתה לא יודע - - -

היו"ר דוד ביטן:

אוקיי, זאת ההצעה, אני מעלה אותה.

יואל חסון (המחנה הציוני):

אין לך מושג, ואתה לא יודע על מה אתה מדבר.

קסניה סבטלובה (המחנה הציוני):

אבל אולי זה לא אתה מקבל מאות פניות ציבור - - -

יואל חסון (המחנה הציוני):

- - -

רועי פולקמן (כולנו):

מי שגר רחוק זה לא מהעוזרים.

קסניה סבטלובה (המחנה הציוני):

גם שלושה לא מתגברים על - - -

רועי פולקמן (כולנו):

לא מהעוזרים. עוזר הוא לא עוזר.

יואל חסון (המחנה הציוני):

אתה פופוליסט - - -. אתה פופוליסט - - - בוועדה הזאת. אתה נוהג בפופוליזם.
אתה לא מכיר את עבודת הכנסת.

רועי פולקמן (כולנו):

עכשיו, מה שאני מציע זה עוזר לוועדות. אני בעד.

יואב קיש (הליכוד):

תקשיב, חבר הכנסת רועי פולקמן, יש לנו ציבור שפונה אלינו - - -

רועי פולקמן (כולנו):

אין בעיה - - -

יואל חסון (המחנה הציוני):

אתה לא מכיר את עבודת הכנסת.

קסניה סבטלובה (המחנה הציוני):

- - - מאות פניות. מאות פניות - - -

יואב קיש (הליכוד):

המייל שלך מפוצץ. מי מטפל בפניות האלה? מי?

רועי פולקמן (כולנו):

אני שוב אומר: גם אצלי יש דובר שגם עושה פניות ציבור, וזה בסדר - - -

יואב קיש (הליכוד):

הם לא קורסים? הם לא קורסים?

יואל חסון (המחנה הציוני):

- - -

קסניה סבטלובה (המחנה הציוני):

אז אולי זה לא; הם מאוד נחמדים - - -

קריאה:

קורסים, קורסים.

רועי פולקמן (כולנו):

הם לא קורסים.

יואל חסון (המחנה הציוני):

די, מספיק. אל תשתפו פעולה עם - - -

רועי פולקמן (כולנו):

אדוני היושב ראש, ההצעה שלי אומרת שאם הבעיה היא הקושי בוועדות, אני מציעה
עוזר מקצועי - -

היו"ר דוד ביטן:

תעלה אותה, תעלה אותה לדיון.

רועי פולקמן (כולנו):

- - שיתמחה.

מה העניין הוא? במקום שזה יהיה פעילים ומקורבים ועסקנים, אני מציע צוות.

היו"ר דוד ביטן:

אמרתי שלא צריך לעשות פופוליזם - - -. כשאמרתי את זה לחברת הכנסת שלי
יחימוביץ היא אמרה - - -. מספיק לעשות על גב חברי הכנסת - - -

רועי פולקמן (כולנו):

אז אני אומר: אני בעד. אבל גם להקל לוגיסטית. דיברנו על זה. גם להקל
לוגיסטית. שיהיה צוות מקצועי שהוא צמוד ועדה, שמתמחה בעבודה בוועדות, שיהיה
לרשות חבר הכנסת. שיהיה לרשות חבר הכנסת, אבל שיתמחה בוועדות. הרי זו הבעיה
בוועדות. זה אני מקבל.

היו"ר דוד ביטן:

טוב, אתה יודע שזה לא - - -

רועי פולקמן (כולנו):

אמרה חברת הכנסת מרב מיכאלי: כמו בקונגרס.

הרי מה יעשו? יביאו עוד עוזר שאין לו איפה לשבת, והוא יסתובב ויעשה
שליחויות לחבר הכנסת - - -

יואל חסון (המחנה הציוני):

די, מספיק - - -

היו"ר דוד ביטן:

טוב, רבותיי, אני שמעתי. זו באמת הצעה לא רצינית.

קריאות:

- - -

היו"ר דוד ביטן:

הצעה לא רצינית.

קסניה סבטלובה (המחנה הציוני):

חבר הכנסת רועי פולקמן, באמת, אנחנו מוצפים בפניות ציבור שאין לך כמות - -
-

רועי פולקמן (כולנו):

- - -

קסניה סבטלובה (המחנה הציוני):

לא, אין לך מושג כמה אתה מקבל. כן.

רועי פולקמן (כולנו):

- - - עבודה - - -

קסניה סבטלובה (המחנה הציוני):

ואתה לא מקבל מכל - - - בטח לא מקבל.

רועי פולקמן (כולנו):

- - -

קסניה סבטלובה (המחנה הציוני):

זה מאות וזה אלפים בחודש - - -

יואל חסון (המחנה הציוני):

פופוליסט - - -

רועי פולקמן (כולנו):

- - -

היו"ר דוד ביטן:

לדעתי, ההצעה שלך היא לא רצינית, אבל זו דעתי האישית.

רועי פולקמן (כולנו):

למה? זה יועץ מקצועי - - -

יואל חסון (המחנה הציוני):

קשקוש בלבוש. באמת.

קסניה סבטלובה (המחנה הציוני):

זה ממש-ממש לא רציני, חבר הכנסת רועי פולקמן. ממש לא רציני. זה ממש לא
רציני. כל אחד עם העומס שלו - - -

רועי פולקמן (כולנו):

הוא ייקח נהג. הוא ירצה נהג. הוא לא גר בערד.

יואל חסון (המחנה הציוני):

חבר הכנסת רועי פולקמן, תתחיל להרגיע. הוא לא ייקח נהג ולא צריך נהג.

רועי פולקמן (כולנו):

- - -

יואל חסון (המחנה הציוני):

חבר הכנסת רועי פולקמן, אני מציע לך להירגע.

רועי פולקמן (כולנו):

מה? אני שואל - - -

יואל חסון (המחנה הציוני):

אני מציע לך להירגע.

קסניה סבטלובה (המחנה הציוני):

מה זה השטויות האלה.

יואל חסון (המחנה הציוני):

- - - הפופוליזם - - -

איילת נחמיאס ורבין (המחנה הציוני):

- - -

יואב קיש (הליכוד):

רגע, היועצים שלך היום לא נוהגים כשאתה באוטו? אתה נוהג? כשהיועצים שלך
היום נוסעים איתך.

קסניה סבטלובה (המחנה הציוני):

למה אתה מלכלך על - - -? מה זה זה?

רועי פולקמן (כולנו):

- - - גם בערד - - -

יואל חסון (המחנה הציוני):

- - -

היו"ר דוד ביטן:

מי ביקש? הוא גר בירושלים - - -

יואב קיש (הליכוד):

גר בירושלים ולא צריך - - -

היו"ר דוד ביטן:

הוא גר בירושלים - - -

יואל חסון (המחנה הציוני):

- - -

יואב קיש (הליכוד):

אתה יודע, אתה היית בקריית - - -

היו"ר דוד ביטן:

- - - ברגל הוא הולך הביתה.

רועי פולקמן (כולנו):

רק הוא לא עוזר. הוא לא אחד - - -

קסניה סבטלובה (המחנה הציוני):

אין לך עבודה, אז - - - עם אחד מהעובדים שלך.

היו"ר דוד ביטן:

איפה אתה גר?

קריאה:

אני - - -

היו"ר דוד ביטן:

- - - אתה גר בירושלים – ברגל אתה יכול ללכת. אתה לא צריך - - -

רועי פולקמן (כולנו):

לא, אני בעד לתת נהגים. מי שצריך נהג שיקבל נהג.

היו"ר דוד ביטן:

- - - אני מציע הצעה: אתה לא צריך אוטו. אתה גר בירושלים.

יואל חסון (המחנה הציוני):

- - -

קסניה סבטלובה (המחנה הציוני):

אין לכם עבודה בלשכה, אז אל תיקחו עוזר שלישי.

קריאות:

- - -

חמד עמאר (ישראל ביתנו):

אתה ירושלמי - - -. אתה ירושלמי, לא צריך אוטו.

רועי פולקמן (כולנו):

יש 20 חברי כנסת - - -

קסניה סבטלובה (המחנה הציוני):

- - - חלק מהדיון - - -

רועי פולקמן (כולנו):

- - - צריך - - - צריכה - - -

יואל חסון (המחנה הציוני):

יש לי הצעה לסדר: אני מציע בהחלטת הוועדה להחריג את חבר הכנסת רועי פולקמן,
והוא לא יקבל עוזר שלישי.

איילת נחמיאס ורבין (המחנה הציוני):

- - -

רועי פולקמן (כולנו):

לא - - -

איילת נחמיאס ורבין (המחנה הציוני):

ממש-ממש, כן. ממש. ממש - - -

קסניה סבטלובה (המחנה הציוני):

אין לך מה לעשות בלשכה. - - - תוותרו, תוותרו על השלישי.

יואל חסון (המחנה הציוני):

שיוותר. תוותר על השלישי. תוותר על השלישי.

איילת נחמיאס ורבין (המחנה הציוני):

- - -

רועי פולקמן (כולנו):

- - -

קסניה סבטלובה (המחנה הציוני):

תוותרו על השלישי.

רועי פולקמן (כולנו):

- - -

יואל חסון (המחנה הציוני):

למה אתה לא מוותר? למה אתה לא מוותר? - - -

רועי פולקמן (כולנו):

- - -

קסניה סבטלובה (המחנה הציוני):

- - -

יואל חסון (המחנה הציוני):

- - - אתה פופוליסט - - -

איילת נחמיאס ורבין (המחנה הציוני):

חבר הכנסת רועי פולקמן, אתה אומר לנו - - -. סליחה? איזו מין האשמה זאת?
איזו מין האשמה זאת? שלא יעשו לכם את העבודה בפריימריז.

רועי פולקמן (כולנו):

- - - התפקיד שלכם זה לא - - -

איילת נחמיאס ורבין (המחנה הציוני):

לא, אני לא רוצה. אני לא הבאתי את ההצעה. אני לא הבאתי את ההצעה. - - -
ההצעה. אני לא ביקשתי. אני לא ביקשתי את זה, אבל אתה מדבר כמו בן אדם שלא
יודע מה זה לשרת את הציבור יום-יום-יום. אז זה מה שאנחנו עושים.

קסניה סבטלובה (המחנה הציוני):

מי לוקח עוד דובר? מי ייקח עוד דובר? אנחנו - - - ללשכה שיטפלו בכמות פניות
הציבור - - -

איילת נחמיאס ורבין (המחנה הציוני):

זה מה שאנחנו עושים.

קסניה סבטלובה (המחנה הציוני):

עזבי אותו. אין לו מספיק עבודה - - - שישחרר אחד מהצוות שלו.

איילת נחמיאס ורבין (המחנה הציוני):

זה היום יום שלנו.

יואל חסון (המחנה הציוני):

- - -

רועי פולקמן (כולנו):

- - -

יואל חסון (המחנה הציוני):

- - -

איילת נחמיאס ורבין (המחנה הציוני):

אוי, באמת.

יואל חסון (המחנה הציוני):

תתבייש לך. על הגב שלנו? על הגב שלנו? - - - אתה לא מתבייש? על הגב שלנו?

רועי פולקמן (כולנו):

- - -

איילת נחמיאס ורבין (המחנה הציוני):

די, חבר הכנסת רועי פולקמן. חבר הכנסת רועי פולקמן, באמת. אני נוהגת את
העוזרים שלי - - -

יואל חסון (המחנה הציוני):

תוותר על העוזר השלישי. תוותר.

קסניה סבטלובה (המחנה הציוני):

וגם על השני.

יואל חסון (המחנה הציוני):

תוותר.

קסניה סבטלובה (המחנה הציוני):

וגם על השני - - -

יואב קיש (הליכוד):

חבר הכנסת רועי פולקמן, אני מוכן לא לקחת עוזר שלישי, אבל אתה תביא לי עוזר
אחד משלך.

רועי פולקמן (כולנו):

אני בעד עוד עוזר. לא אמרתי שאני לא בעד.

יואל חסון (המחנה הציוני):

אתה בעד. אני לא מבין אם אתה בעד או נגד.

רועי פולקמן (כולנו):

אני בעד עוזר מקצועי לוועדות. אני בעד.

יואל חסון (המחנה הציוני):

- - - עוזר מקצועי. איזה עוזר לא מקצועי - - -?

קסניה סבטלובה (המחנה הציוני):

אחד צריך לוועדות - - - אחרים.

רועי פולקמן (כולנו):

- - -

יואל חסון (המחנה הציוני):

איזה עוזר לא מקצועי - - -?

קסניה סבטלובה (המחנה הציוני):

למה אתה קובע? למה אתה קובע לאנשים אחרים למה הם צריכים?

יואל חסון (המחנה הציוני):

- - -

קסניה סבטלובה (המחנה הציוני):

אולי תפרסם את כמות פניות הציבור שאתה מקבל והיום אנחנו - - -, ואז אתה
תראה שזה פי 100 - - -

רועי פולקמן (כולנו):

- - -

איילת נחמיאס ורבין (המחנה הציוני):

חבר הכנסת רועי פולקמן, זה לא לעניין. זה לא לעניין. - - - לא לעניין.

יואל חסון (המחנה הציוני):

עברת את הגבול. סליחה. עברת את הגבול. ואני מציע לך גם לא להתייחס ישירות
לחברי כנסת, ותיזהר בזה. - - -. תיזהר בזה.

רועי פולקמן (כולנו):

- - -

יואל חסון (המחנה הציוני):

והוא מוותר על העוזר השלישי.

היו"ר דוד ביטן:

אמרתי שההצעה של חבר הכנסת רועי פולקמן היא, לדעתי, לא רצינית. זה כמו שאני
אציע שבגלל שהוא גר בירושלים הוא לא צריך אוטו. לא צריך אוטו. הוא יכול
לנסוע באוטובוס.

יואל חסון (המחנה הציוני):

- - - קח לו את האוטו - - -

היו"ר דוד ביטן:

טוב, רבותיי, אני מעלה להצבעה, בהמשך להחלטה של הפנייה לוועדה הציבורית
מטעם ועדת הכנסת – תוספת עוזר פרלמנטרי לכל חבר כנסת, כולל היושב-ראש.

רועי פולקמן (כולנו):

- - - איפה יושיבו אותם? אפילו העוזרים מתנגדים לזה.

היו"ר דוד ביטן:

אוקיי, מי בעד? מי נגד? חבר הכנסת רועי פולקמן, אתה נגד?

רועי פולקמן (כולנו):

במודל הזה.

היו"ר דוד ביטן:

במודל הזה. אתה אוהב מודלים, אתה.

יואל חסון (המחנה הציוני):

אבל הוא ייקח את העוזר שלו.

היו"ר דוד ביטן:

מי נמנע?

הצבעה

בעד – רוב

נגד – 1

נמנעים – אין

פניית ועדת הכנסת לוועדה הציבורית לבחינת שכר ותשלומים אחרים לחברי הכנסת
בנושא: "יועץ פרלמנטרי נוסף לחברי הכנסת", נתקבלה.

הישיבה ננעלה בשעה 10:03.
