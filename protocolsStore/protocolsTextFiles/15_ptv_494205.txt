פרוטוקולים/ועדת הכנסת/6069

ירושלים, כ' בכסלו, תשס"ג

25 בנובמבר, 2002

הכנסת החמש-עשרה נוסח לא מתוקן

מושב חמישי

פרוטוקול מס' 360

מישיבת ועדת הכנסת

יום שלישי, ז' בכסלו התשס"ג (12 בנובמבר 2002), שעה 14:00

סדר היום:

1.  בקשת יו"ר ועדת החינוך, התרבות והספורט להקדמת הדיון בהצעות חוק הבאות,
    לפני קריאה שניה ושלישית –

    1.  הצ"ח העתיקות (תיקון מס' 3), התשס"ג-2002.

    2.  הצ"ח מרכז להנצחת מורשת יהדות ספרד והמזרח, התשס"ב-‏2002.

  ג. שילוב ילדים בעלי צרכים מיוחדים.

בקשת יו"ר הוועדה לקידום מעמד האישה להקדמת הדיון בהצעת חוק המכרזים

  (תיקון מס' 16) (עידוד נשים בעסקים) – לפני קריאה שניה ושלישית.

3.  בקשת יו"ר ועדת הכספים להקדמת הדיון בהצ"ח ניירות ערך (תיקון מס' 24)

  (דיווח אלקטרוני), התשס"ג-2002, לפני קריאה שניה ושלישית.

4.  בקשת יו"ר ועדת החוקה, חוק ומשפט להקדמת הדיון בהצעות חוק הבאות:

    1.  הצעת חוק המפלגות (הוראת שעה בעניין קיצור מועדים לרישום מפלגה),
        התשס"ג-2002 – בכל הקריאות.

    2.  הצעת חוק מימון מפלגות (הבחירות לכנסת ה-16) (הוראת שעה),
        התשס"ג-2002 – בכל הקריאות.

נכחו:

חברי הוועדה: שאול יהלום - מ"מ היו"ר

מיכאל איתן

זאב בוים

יצחק גאגולה

משה גפני

יעל דיין - מ"מ

נעמי חזן

דוד טל

יוסי כץ

ענת מאור

יאיר פרץ

יורי שטרן

אריה האן - מזכיר הכנסת

מנהלת הוועדה: אתי בן-יוסף

קצרנית: רויטל יפרח

1.א. בקשת יו"ר ועדת החינוך, התרבות והספורט להקדמת הדיון בהצ"ח העתיקות

(תיקון מס' 3), התשס"ג-2002.

היו"ר שאול יהלום:

אני מתכבד לפתוח את ישיבת ועדת הכנסת. נא לשבת. רבותי, אנחנו מקיימים כאן
רק הצבעות, אין זמן לדיונים.

אנו נקראים כאן למספר הצעות מפטור לחובת הנחה. ההצעה הראשונה, לא זקוקים
לתשעה, בגלל שזו קריאה שניה ושלישית. מדובר בהצעת חוק העתיקות. יש חוק, של
עשרה עמודים, שעבדה עליו ועדת החינוך והתרבות, שמסדיר את כל הנושא של
החפירות הארכיאולוגיות.

הבקשה היא של יושב ראש ועדת החינוך והתרבות. הוועדה אישרה לקריאה שניה
ושלישית את חוק העתיקות וכמובן שכל העבודה תרד לטמיון, אם לא נאשר להניח
לפטור מחובת הנחה לקריאה שניה ושלישית.

יש למישהו הערות על החוק?

דוברים:

לא.

היו"ר שאול יהלום:

מי בעד הפטור?

בעד – הרוב

נגד – אין

הפטור אושר.

ב. בקשת יו"ר ועדת החינוך, התרבות והספורט להקדמת הדיון בהצ"ח מרכז להנצחת
מורשת יהדות ספרד והמזרח, התשס"ב-2002.

היו"ר שאול יהלום:

נושא שני, שוב בקשה של ועדת החינוך, הצעת חוק המועצה להנצחת מורשת יהדות
ספרד והמזרח. כמו שיש מועצות ללאדינו ולאידיש, תהיה מועצת מורשת יהדות ספרד
והמזרח, שתעשה למען לקדם, לסייע ולעודד פעילות הקשורה למורשת רבני יהדות
ספרד והמזרח ומשורריה. זה עיקר העניין.

מי בעד הפטור מחובת הנחה?

בעד – הרוב

נגד - אין

הפטור אושר.

ג. בקשת יו"ר ועד החינוך, התרבות והספורט להקדמת הדיון בהצ"ח שילוב ילדים
בעלי צרכים מיוחדים.

היו"ר שאול יהלום:

יש בקשה, באופן יוצא מן הכלל, אנחנו בדרך כלל לא עושים את זה, אבל זהו נושא
חשוב ואני מבקש לאשר אותו. יש כאן פטור מחובת הנחה, שמבקש יושב ראש ועדת
החינוך. זהו חוק שהוכן לקריאה שניה ושלישית, שילוב ילדים בעלי צרכים
מיוחדים במסגרות רגילות.

אני מאוד מבקש לאשר את החוק הזה.

מי בעד פטור לחוק?

בעד – הרוב

נגד – אין

הפטור אושר.

2. בקשת יו"ר הוועדה לקידום מעמד האישה להקדמת הדיון בהצעת חוק המכרזים
(תיקון מס' 16) (עידוד נשים בעסקים) - לפני קריאה שניה ושלישית.

היו"ר שאול יהלום:

הנושא הבא הוא בקשת יושב ראש הוועדה לקידום מעמד האישה, להקדמת הדיון בהצעת
חוק המכרזים. יש הצעה, שהגישה חברת הכנסת ענת מאור, שבמידה ומוציאים מכרז
במדינה ומתברר לאחר מכן, שיש שתי הצעות שוות אחת לשניה, אם עסק אחד הוא
בשליטה של 50% נשים, אז הנשים קודמות.

הבקשה היא של יושבת ראש הוועדה לקידום מעמד האישה, חברת הכנסת יעל דיין,
שמבקשת לפטור אותו מחובת הנחה.

מי בעד הפטור לחובת הנחה?

בעד – הרוב

נגד – אין

הפטור אושר.

  3. בקשת יו"ר ועדת הכספים להקדמת הדיון בהצ"ח ניירות ערך (תיקון מס' 24)
  (דיווח אלקטרוני), התשס"ג-2002, לפני קריה שניה ושלישית.

  יש בקשה של יושב ראש ועדת הכספים, שמבקש לפטור מחובת הנחה את הצעת חוק
  ניירות ערך, שמדבר על איך אפשר להגיש מסמך לרשות, באמצעות מסר אלקטרוני
  החתום בחתימה אלקטרונית. מדובר בהכנסת העניין של חתימה אלקטרונית מאושרת
  לנושא של ניירות ערך.

מי בעדת הפטור לחובת הנחה לקריאה שניה ושלישית?

בעד – הרוב

נגד – אין

הפטור אושר.

5.  
    4.א בקשת יו"ר ועדת החוקה, חוק ומשפט להקדמת הדיון בהצעת חוק המפלגות
    (הוראת שעה בעניין קיצור מועדים לרישום מפלגה), התשס"ג-2002.

היו"ר שאול יהלום:

  לנושא הבא זקוקים לתשעה חברים. יש שתי בקשות של ועדת החוקה, חוק ומשפט.
  אין תשעה חברים ולכן אני דוחה את המשך הישיבה לשעה 15:00.

  הישיבה נעולה.

  (הישיבה ננעלה בשעה 15:10)
