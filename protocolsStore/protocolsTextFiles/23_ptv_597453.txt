הכנסת העשרים-ושלוש

מושב שני

פרוטוקול מס' 114

מישיבת ועדת הכנסת

יום רביעי, כ"א בשבט התשפ"א (03 בפברואר 2021), שעה 17:30

סדר היום:

<< נושא >> בקשת יושב ראש ועדת החוקה, חוק ומשפט להקדמת הדיון בהצעת חוק
סמכויות מיוחדות להתמודדות עם נגיף הקורונה החדש (הוראת שעה) (תיקון מס'
6), התשפ"א-2021 (מ/1392), לפני הקריאה השנייה והשלישית. << נושא >>

נכחו:

חברי הוועדה:

איתן גינזבורג – היו"ר

מיכאל מלכיאלי

שבח שטרן

מנהלת הוועדה:

נועה בירן-דדון

סגנית מנהלת הוועדה:

חופית עלפי

ייעוץ משפטי:

ארבל אסטרחן

רישום פרלמנטרי:

חפציבה צנעני

<< נושא >> בקשת יושב ראש ועדת החוקה, חוק ומשפט להקדמת הדיון בהצעת חוק
סמכויות מיוחדות להתמודדות עם נגיף הקורונה החדש (הוראת שעה) (תיקון מס'
6), התשפ"א-2021 (מ/1392), לפני הקריאה השנייה והשלישית. << נושא >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת. על סדר-היום: בקשת יושב-ראש ועדת
החוקה, חוק ומשפט להקדמת הדיון בהצעת חוק סמכויות מיוחדות להתמודדות עם
נגיף הקורונה החדש (הוראת שעה) (תיקון מס' 6), התשפ"א-2021, לפני הקריאה
השנייה והשלישית. היום בבוקר דנו בבקשה להקדים דיון, ואישרנו הקדמת דיון
בקריאה הראשונה. כרגע, לאור העובדה שוועדת החוקה, חוק ומשפט פועלת נמרצות
לקידום החקיקה לקראת הקריאה השנייה והשלישית, והדיונים היום, אנחנו מציעים
להקדים את הדיון. אם אין התייחסויות - - -

<< דובר >> שבח שטרן (הליכוד): << דובר >>

הוועדה כבר סיימה את הדיון? ועדת החוקה טרם סיימה?

<< יור >> היו"ר איתן גינזבורג: << יור >>

עוד לא, טרם, אבל ברגע שתסיים, זה יוכל לעלות למליאה ולא לחכות 24 שעות.

<< דובר >> שבח שטרן (הליכוד): << דובר >>

צריכים להמתין לסיום הישיבה של הוועדה?

<< יור >> היו"ר איתן גינזבורג: << יור >>

לא, לא. אפשר לאשר את הקדמת הדיון, וברגע שוועדת החוקה תסיים את הדיון – זה
יעלה ישירות למליאה במקום לחכות 24 שעות. נראה לי שזה חשוב, לאור הרצון
שלנו לשלוט בנכנסים לנמל התעופה וביוצאים ממנו.

<< דובר >> מיכאל מלכיאלי (ש"ס): << דובר >>

אדוני היושב-ראש, מה 24 שעות? עד שאנשים יעכלו את זה?

<< יור >> היו"ר איתן גינזבורג: << יור >>

כן, שאנשים יוכלו לקרוא את החוק המתוקן.

<< דובר >> ארבל אסטרחן: << דובר >>

אגב, אם אנחנו מדייקים, זה למוחרת. זה לא נספר בשעות.

<< יור >> היו"ר איתן גינזבורג: << יור >>

נכון. אנשים יוכלו לקרוא.

<< דובר >> מיכאל מלכיאלי (ש"ס): << דובר >>

דקה ל-12:00 או 12:01?

<< דובר >> ארבל אסטרחן: << דובר >>

זה לא מגיע לדברים האלה.

<< יור >> היו"ר איתן גינזבורג: << יור >>

אבל גם הממשלה שמגישה צריכה לחכות 48 שעות. היא כבר מזמן שכחה שהיא צריכה
לחכות 48 שעות.

<< דובר >> ארבל אסטרחן: << דובר >>

יומיים.

<< יור >> היו"ר איתן גינזבורג: << יור >>

היום שהממשלה הזאת והקודמת, בכלל מאז שראש הממשלה הזה נמצא בתפקיד,
מהרגע - - -

<< דובר >> מיכאל מלכיאלי (ש"ס): << דובר >>

מה יש - - -, בקיצור.

<< יור >> היו"ר איתן גינזבורג: << יור >>

אתה. אנחנו מבוגרים. אתה מהצעירים.

אם כך, חברים, אם אין הערות - - -

<< דובר >> מיכאל מלכיאלי (ש"ס): << דובר >>

מאחלים עוד הרבה שנים יפות.

<< יור >> היו"ר איתן גינזבורג: << יור >>

למי?

<< דובר >> מיכאל מלכיאלי (ש"ס): << דובר >>

ראש הממשלה. אתה אומר דבר בשם עצמך.

<< יור >> היו"ר איתן גינזבורג: << יור >>

מאחל לו עוד הרבה שנים יפות, אבל לא כראש ממשלה.

<< דובר >> מיכאל מלכיאלי (ש"ס): << דובר >>

פה אתה לא מביא את עמדת הוועדה.

<< יור >> היו"ר איתן גינזבורג: << יור >>

לא, זו עמדתי. אני חושב שלכל דבר יש סוף, צריך להיות סוף – גם בתפקיד ראש
הממשלה.

בואו נצביע. מי בעד הקדמת הדיון – ירים את ידו?

הצבעה

בעד הבקשה – 3

נגד – אין

נמנעים – אין

בקשת יושב-ראש ועדת החוקה, חוק ומשפט להקדמת הדיון בהצעת חוק סמכויות
מיוחדות להתמודדות עם נגיף הקורונה החדש (הוראת שעה) (תיקון מס' 6),
התשפ"א-2021, נתקבלה.

<< יור >> היו"ר איתן גינזבורג: << יור >>

שלושה בעד, פה אחד. הקדמת הדיון אושרה.

אני מודה לחברים על ההשתתפות הערה ועל התובנות העמוקות.

<< דובר >> שבח שטרן (הליכוד): << דובר >>

קודם כול, אני מודה לך על כך שלא עיכבת אותנו ארבע שעות.

<< דובר >> מיכאל מלכיאלי (ש"ס): << דובר >>

איתן לא מעכב דברים.

<< יור >> היו"ר איתן גינזבורג: << יור >>

למה שאעכב?

<< דובר >> מיכאל מלכיאלי (ש"ס): << דובר >>

אני גם שואל את עצמי למה.

<< יור >> היו"ר איתן גינזבורג: << יור >>

מעבר לכך, הדיון בוועדה עוד לא הסתיים, כך שאני מקדים את הוועדה שטרם סיימה
את דיוניה. מי יודע? אולי הוועדה תסיים את דיוניה בעוד יום.

<< דובר >> שבח שטרן (הליכוד): << דובר >>

לא. אני מעריך מאוד את הדבר הזה. בפעם הקודמת הוזעקתי הנה מביתי בשעה
18:30. נסעתי שעה כדי לגלות שבשעה 20:10 יצאה הודעה שהישיבה של 20:30
מבוטלת.

<< יור >> היו"ר איתן גינזבורג: << יור >>

האמן לי שגם אני ביליתי בדרך שעה.

<< דובר >> מיכאל מלכיאלי (ש"ס): << דובר >>

אתה יודע כמה פעמים באנו לכאן וביטלו?

<< דובר >> שבח שטרן (הליכוד): << דובר >>

נכון, נכון, נכון.

<< יור >> היו"ר איתן גינזבורג: << יור >>

אני רוצה להגיד לך שגם אני גיליתי שהוועדה מבוטלת.

חברים, הישיבה נעולה.

תודה רבה.

<< סיום >> הישיבה ננעלה בשעה 17:38. << סיום >>
