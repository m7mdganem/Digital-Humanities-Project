הכנסת התשע-עשרה

נוסח לא מתוקן

מושב ראשון

פרוטוקול מס' 12

מישיבת ועדת הכנסת

יום רביעי, כ' בסיון התשע"ג (29 במאי 2013), שעה 10:45

סדר היום:

סדרי הדיון המשולב בצווים הבאים כפי שהציעה ועדת הכספים:

א. צו מס ערך מוסף (שיעור המס על עסקה ועל יבוא טובין) (תיקון),
התשע"ג-2013.

ב. צו מס ערך מוסף (שיעור המס על מלכ"רים ומוסדות כספיים) (תיקון),
התשע"ג-2013.

נכחו:

חברי הוועדה:

יריב לוין – מ"מ היו"ר

באסל גטאס

דב ליפמן

אברהם מיכאלי

אורי מקלב

דוד רותם

איילת שקד

פנינה תמנו-שטה

אלי בן-דהן

חמד עמאר

מוזמנים:

  -----------------------------------------------------------------------
  רבקה קנריק                 -     דוברת ועדת הכנסת
  -------------------------- ----- --------------------------------------

  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן-יוסף

קצרנית פרלמנטרית:

אושרה עצידה

סדרי הדיון המשולב בצווים הבאים כמו שהציעה ועדת הכספים:

א. צו מס ערך מוסף (שיעור המס על עסקה ועל יבוא טובין) (תיקון),
התשע"ג-2013.

ב. צו מס ערך מוסף (שיעור המס על מלכ"רים ומוסדות כספיים) (תיקון),
התשע"ג-2013.

היו"ר יריב לוין:

אני פותח את הישיבה. על סדר יומנו סדרי דיון משולב בצווים הבאים כפי שהציעה
ועדת הכספים: צו מס ערך מוסף (שיעור המס על עסקה ועל יבוא טובין) (תיקון),
התשע"ג-2013, וצו מס ערך מוסף (שיעור המס על מלכ"רים ומוסדות כספיים)
(תיקון), התשע"ג-2013.

דוד רותם:

זה התוספת אחוז?

היו"ר יריב לוין:

כן. באתי בדברים עם האופוזיציה, עם חבר הכנסת הרצוג. סיכמנו שבהסכמה בין
הקואליציה - - -

אברהם מיכאלי:

הרצוג מנהל לבד את האופוזיציה?

היו"ר יריב לוין:

אני לא יודע, אני יודע שהוא המוסמך לדבר בשמה.

סוכם שיהיה דיון משולב בשני הדברים, ומשך זמן הדיבור שיינתן לכל דובר יהיה
חמש דקות במקום שלוש דקות.

אברהם מיכאלי:

זה אישי?

היו"ר יריב לוין:

כן, אישי. הדיון הזה הוא אישי. זה היום.

אברהם מיכאלי:

על שני הצווים חמש דקות?

היו"ר יריב לוין:

יחד. כן, כן.

ארבל אסטרחן:

זה המשמעות של דיון משותף.

היו"ר ארבל אסטרחן:

במקום שלוש ושלוש יהיה דיון משולב עם חמש דקות, וההצבעות כמובן נפרדות
בסופו על כל אחד משני הצווים.

אברהם מיכאלי:

הערכת שעות.

היו"ר יריב לוין:

זה תלוי בכם אם תרשמו או לא.

אברהם מיכאלי:

אם יש 50 כפול 5 זה בערך - - -

היו"ר יריב לוין:

זה לא יהיה 50 אף פעם. יש 40, נניח. 40 כפול 5 - יכול להיות 4 שעות דיון.
בין 3 ל-4 שעות דיון.

אברהם מיכאלי:

אני שומע שלשכת עורכי-הדין לקחו את אנשי הקואליציה לאילת. יש קיזוזים לפי
זה, לא?

היו"ר יריב לוין:

בין 3 ל-4 שעות דיון.

רבותי, הערות, התייחסויות. אני מניח שאין.

רבותי, הצבעה. מי בעד אישור ההצעה? מי בעד? כולל אותי כמובן.

דוד רותם:

הנה, הגיע. הבית היהודי גם בעד.

היו"ר יריב לוין:

מי נגד?

הצבעה

בעד - כולם

ההצעה אושרה פה אחד.

היו"ר יריב לוין:

פה אחד. מתנגדים אין, נמנעים אין.

תודה רבה, הישיבה נעולה.

הישיבה ננעלה בשעה 10:50.
