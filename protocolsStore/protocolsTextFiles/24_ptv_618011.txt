הכנסת העשרים-וארבע

מושב שני

פרוטוקול מס' 60

מישיבת ועדת הכנסת

יום שלישי, ב' בשבט התשפ"ב (04 בינואר 2022), שעה 13:00

סדר היום:

א. ערעורם של חברי הכנסת שלמה קרעי ואורית מלכה סטרוק על החלטת הנשיאות שלא
לאשר דחיפות הצעתם לסדר היום בנושא "פוליטיזציה חמורה והפרת כלל מנהל תקין
והחוק ע"י דירקטוריון הספרייה הלאומית"

ב. קביעת סדרי דיון מיוחדים, לפי סעיף 98 לתקנון הכנסת, בהצעות חוק הבאות:

1.  הצעת חוק חומרי נפץ (תיקון מס' 5), התשפ"ב–2021 (מ/1473)

2.  הצעת חוק התכנון והבנייה (תיקון מס' 137 והוראת שעה), התשפ"ב–2022
    (מ/1457);

3.  הצעת חוק התכנון והבנייה (תיקון מס' 136), התשפ"ב–2021 (כ/875);

ג. קביעת ועדה לדיון בהצעת חוק התוכנית הכלכלית (תיקוני חקיקה ליישום
המדיניות הכלכלית לשנות התקציב 2017 ו-2018) (תיקון מס' 7) (הארכת תוקף
הוראת מעבר), התשפ"ב–2022 (מ/1492)

נכחו:

חברי הוועדה:

איתן גינזבורג – מ"מ היו"ר

בועז טופורובסקי – מ"מ היו"ר

שרן מרים השכל

ווליד טאהא

אחמד טיבי

יבגני סובה

עידית סילמן

יצחק פינדרוס

רם שפע

חברי הכנסת:

ינון אזולאי

ולדימיר בליאק

יריב לוין

מיכאל מלכיאלי

אבי מעוז

יואב קיש

שלמה קרעי

אוסאמה סעדי

מוזמנים:

שגית אפיק – היועצת המשפטית של הכנסת

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אלון דמלה

<< נושא >> קביעת ועדה לדיון בהצעת חוק התכנית הכלכלית (תיקוני חקיקה
ליישום המדיניות הכלכלית לשנות התקציב 2017 ו-2018) (תיקון מס' 7) (הארכת
תוקף הוראת מעבר), התשפ"ב–2022, מ/1492 << נושא >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. היום יום שלישי ב' בשבט
התשפ"ב, 4 בינואר 2022. על סדר-היום מספר נושאים.

<< דובר >> מיכאל מלכיאלי (ש"ס): << דובר >>

אפשר הצעה לסדר, היושב-ראש?

<< יור >> היו"ר איתן גינזבורג: << יור >>

אנחנו לא עושים הצעות לסדר בוועדת הכנסת.

<< דובר >> נועה בירן - דדון: << דובר >>

אין לנו הצעות לסדר.

<< יור >> היו"ר איתן גינזבורג: << יור >>

אנחנו נתחיל בקביעת ועדה לדיון בהצעת חוק התוכנית הכלכלית (תיקוני חקיקה
ליישום המדיניות הכלכלית לשנות התקציב 2017 ו-2018) (תיקון מס' 7) (הארכת
תוקף הוראת מעבר). לפי המלצת הלשכה המשפטית, ועדת הכלכלה היא הוועדה
המוסכמת לדון בזה, והיא גם דנה בחוק הזה בפעם הקודמת שהנושא נדון. אז זו
הצעה שנמצאת על הפרק. אתם רוצים להתייחס לגבי הוועדה?

<< דובר >> בועז טופורובסקי (יש עתיד): << דובר >>

מדברים על סעיף ג' בעצם?

<< יור >> היו"ר איתן גינזבורג: << יור >>

כן.

<< דובר >> ארבל אסטרחן: << דובר >>

הוועדה כבר דנה בזה. ועדת הכלכלה כבר דנה בזה.

<< יור >> היו"ר איתן גינזבורג: << יור >>

כן, כן. ברור.

<< דובר >> שלמה קרעי (הליכוד): << דובר >>

אתה מדבר על סעיף ג', כן?

<< יור >> היו"ר איתן גינזבורג: << יור >>

כן.

<< דובר >> שלמה קרעי (הליכוד): << דובר >>

התחלת בסעיף ג'. בעיניי, הנושא הזה, החוק הזה צריך להיות נידון, אם הייתה
ועדה מיוחדת כאן בכנסת, ועדת שחיתות, שוחד, מרמה והפרת אמונים, לשם היו
צריכים לשלוח את החוק הזה.

<< דובר_המשך >> בועז טופורובסקי (יש עתיד): << דובר_המשך >>

נתניהו. ועדת נתניהו.

<< יור >> היו"ר איתן גינזבורג: << יור >>

די. די.

<< דובר >> שלמה קרעי (הליכוד): << דובר >>

לשם היו צריכים לשלוח את החוק הזה. אני חושב שהחוק צריך להיות נידון בוועדה
לביקורת המדינה כשאין לנו ועדה לשוחד כאן. מדובר בחוק שערורייתי, בחוק
שכורך מתן שוחד של ממש, שוחד כספי, תמורת טובות הנאה, תמורת סיקור אוהד של
הקואליציה ושל חבריה. לא חינם החוק הזה נפל כאן בשבוע שעבר. ואתם מנסים שוב
פעם להביא את זה, שוב פעם לנסות, אתם גם תעבירו גם סעיף 98, כנראה, על
החוק. כשראינו, אגב, שכשהוא נפל לא קרה שום דבר, העולם לא קרס. ואפילו
משכתם שני חוקים שהיו על סדר-היום לאחריו, וגם לא לקרה שום דבר. החוק הזה
הוא חוק שהוא בושה, מבזה אתכם, חברי הקואליציה, שאתם מביאים חוק כזה. הארכת
תשלום שהציבור, לא אתם משלמים שוחד, הציבור ישלם את השוחד הזה, כי מה שקורה
כשאתם מאריכים את הוראת השעה הזאת הוא שהציבור ישלם מחיר יותר יקר לספקים,
לנותני השירותים, כי אתם מאלצים אותם לשלם ולהמשיך תשלומים שאנחנו אפילו
יודעים כמה הם. אנחנו דרשנו. אגב, ניר אורבך, שאתה פתאום מחליף אותו, הוא
דרש שלקראת הדיון הבא שיהיה על הנושא הזה כאן בוועדה משרד התקשורת ייתן לנו
נתונים מסוימים לגבי מה ההיקף כאן. הרי, תראה מה קורה. אתה הולך לאשר להם.
גם ועדת הכלכלה לא קיבלה את הנתונים.

<< יור >> היו"ר איתן גינזבורג: << יור >>

אני לא הולך לאשר כלום. אני הולך להעביר את הנושא הזה לדיון בוועדה.

<< דובר_המשך >> שלמה קרעי (הליכוד): << דובר_המשך >>

יפה. יש לך שיקול דעת ויש לך יכולת להחליט שאתה לא מעביר לדיון בוועדת
הכלכלה עד שלא יגידו לנו מה קורה כאן, במה מדובר. מיליון שקל בשנה, 10
מיליון, 100 מיליון, מה הכסף הגדול שהולך כאן לערוצים 11, 12, 13?

<< יור >> היו"ר איתן גינזבורג: << יור >>

תודה, אדוני.

<< דובר_המשך >> שלמה קרעי (הליכוד): << דובר_המשך >>

זו שערורייה, אדוני. אני מצפה שתוריד את הסעיף הזה.

<< דובר >> ווליד טאהא (רע"מ – רשימת האיחוד הערבי): << דובר >>

את זה אתה צריך לבדוק בוועדה שהחוק יעבור אליה.

<< יור >> היו"ר איתן גינזבורג: << יור >>

תודה. חבר הכנסת פינדרוס, בבקשה.

<< דובר >> יצחק פינדרוס (יהדות התורה): << דובר >>

אני כאן רוצה לפנות הפעם וזה. ואני שמח שיריב לוין כמרכז האופוזיציה
וכיושב-ראש סיעת הליכוד נמצא כאן. אני רוצה לפנות לאופוזיציה. אני חושב
שעכשיו זו העת הנכונה להקים את ועדת האתיקה. זה חוק שחייב להיות נידון
בוועדת האתיקה. זו הוועדה המתאימה לחוק הזה. ואני חושב שאנחנו צריכים לשקול
מחדש את העמדה שלנו במסגרת החוק הזה, כי אני לא רואה ועדה אחרת בכנסת
שיכולה לדון על החוק הזה.

<< דובר >> מיכאל מלכיאלי (ש"ס): << דובר >>

האם אפשר להקים ועדה לנושא מסוים? אתיקה זה לנושא מסוים?

<< דובר >> יצחק פינדרוס (יהדות התורה): << דובר >>

לא, לא, לא. פה זה צריך להיות בוועדת האתיקה. זה צריך להידון שם. ולמה אני
אומר את זה? לא רק בגלל שזה כסף לערוץ 12 ולערוץ 13. הנושא הזה כיום,
המשפטנים מאוד מאריכים בעניין הזה של סיקור אוהד תמורת הליכי רגולציה
וחקיקה. יש פה משהו הרבה יותר חמור. ואני שמח, איתן, שאתה מנהל את הישיבה.
בשבוע שעבר ישבת כאן מולי, והגיעו כאן שלושה חוקים לסעיף 98 והסברת בטוב
טעם, כמי שמכיר את השלטון המקומי, מה יקרה לחברות הגבייה, מה יקרה לעיריות,
סליחה - -

<< יור >> היו"ר איתן גינזבורג: << יור >>

חברות השמירה.

<< דובר >> יצחק פינדרוס (יהדות התורה): << דובר >>

- - אם הן לא יוכלו להעביר את השיטור העירוני ואת הסיפור של אגרות שמירה.
ועל ידי זה העברנו עוד שלושה חוקים. וראה איזה פלא, אף אחד לא הזדעק, על
אותו סעיף 98 שאמרנו שהוא חייב לעבור עד ה-1 בינואר. אתמול בלילה מישהו
עדכן אותי, כי אני לפי הלוח העברי שב-א' בשבט זה כבר היה אחרי ה-1 בינואר.
השתמשנו באותו סעיף 98 שהצידוק שלו היה שלקראת סוף שנה שאתה הצגת אותו כאן
ברוב חוכמה, אז אגרת השמירה אכן היה צריך לעבור לפני ה-1 בינואר. אבל על
ידי זה העבירו עוד שני חוקים, כולל את החוק הזה של הצעת חוק תוכנית כלכלית.

אז כנראה שיש פה משהו שצריך לבדוק אותו בוועדת האתיקה. ולכן אני חושב שצריך
להקים את ועדת האתיקה ולשלוח את זה לשם.

<< יור >> היו"ר איתן גינזבורג: << יור >>

תודה. עוד מישהו רוצה?

<< דובר >> נועה בירן - דדון: << דובר >>

כן, איתן. איתן.

<< יור >> היו"ר איתן גינזבורג: << יור >>

חבר הכנסת לוין, בבקשה.

<< דובר >> יריב לוין (הליכוד): << דובר >>

טוב. אדוני היושב-ראש, אולי זכינו שאתה מנהל את הישיבה הזאת, כי אני מקווה
שזכרוני לא מטעה אותי, אבל אתה כיהנת בתפקיד שר התקשורת. אז אתה בוודאי
יודע כמה כסף עולה החוק הזה ולמי. ואם אתה יודע, ואני מניח שאתה יודע, אני
אשמח שתגלה לנו ולא תסתיר מאיתנו. אני חושב שכשאתה נותן יד לזירוז הליכי
החקיקה בחוק הזה, אתה בעצם אומר שהחוק הזה הוא נכון, הוא בסדר, אין בו שום
אלמנט של שוחד, הוא הכרחי, יש את כל הסיבות שבעולם להאריך את ההסדר הזה
שנעשה בשעתו ונקצב לחמש שנים לא במקרה, כי הוא עשה איזון כלכלי מסוים
שבגינו זה נקבע לחמש שנים ולא לשש שנים, וגם לא לארבע שנים. ולכן אני חושב
שהגיע הזמן להסיר את עננת המסתורין השערורייתית הזאת. ואדוני, מאחר שלך יש
כנראה ידע אישי מדויק, אנחנו שנשמח לשמוע את הדברים. אני אשמח לשמוע הסבר
למה הם מוסתרים מאיתנו.

<< יור >> היו"ר איתן גינזבורג: << יור >>

תודה. חבר הכנסת מלכיאלי, בבקשה.

<< דובר >> מיכאל מלכיאלי (ש"ס): << דובר >>

קודם כול, תודה, אדוני היושב-ראש. אני מצטרף לכל מה שאמר יושב-ראש סיעת
הליכוד חבר הכנסת יריב לוין. אין ספק שהנושא הזה צריך להיות על השולחן,
המידע.

אני ביקשתי את רשות הדיבור, ברשותך, לאחל רפואה שלמה לסגן השר עידן רול,
שנודע לנו שהוא חיובי לקורונה. זה רק מלמד, לצערנו, שכשהממשלה לא יודעת לתת
הנחיות וחברי הממשלה לא מקבלים לאת ההמלצות של ההנחיות, אז יש פה יותר
ויותר אנשים חולים. אנחנו מקווים שפעם הבאה לפחות חברי הממשלה ישמעו לראש
הממשלה ולהנחיות. הינה, יש לנו עוד ועוד חולים.

<< יור >> היו"ר איתן גינזבורג: << יור >>

אנחנו מאחלים לכל מי שנדבק בקורונה החלמה מהירה ורפואה שלמה. אין ספק. חבר
הכנסת קיש.

<< דובר >> יואב קיש (הליכוד): << דובר >>

כן. אתה יודע, אנחנו פה באירוע שהוא מיקרוקוסמוס של קואליציה חלשה שפשוט
בגלל הבעייתיות שלה והחולשה שלה, היא דורסת את כל מה שקורה פה בכנסת. היא
פועלת בניגוד לייעוץ המשפטי. אנחנו תכף נשמע את זה כשנדבר על נוהלי 98.
ועושה בכנסת כרצונה ברוב קטן של 61 מול 59. מרסקת את הוועדות. וכל זה לא
מטריד אף אחד בבית הזה.

עכשיו לגבי החוק הזה, גם הוא. בספו של דבר, הרי הגדרתם אותו כחוק דחוף,
עשיתם לו 98. מה לא היה קריטי הרי שהוא יעבור. הוראת השעה פגה. והכול, דרך
אגב, בגלל שאתם העדפתם לשים דברים אחרים. בסוף בנט לא הגיע להצביע והחוק
נפל. הוא אפילו לא הטריח את עצמו לצאת. כל הכנסת הטרללה להעביר. אני אומר
את זה כהקדמה למה שהולך להיות פה תכף על ה-98. בשבוע שעבר כל הכנסת הטרללה
בגלל החוק הזה, בין השאר, שהיה צריך לעבור. אחרת, אלוהים יודע מה יהיה. אז
החוק הזה לא עבר, הוא נפל. ונפל בגלל שאתם התעצלתם להביא את בנט. ואתה רואה
שלא קרה כלום.

אז אני אומר לך לגבי החוק הזה, קודם כול – אני לא אחזור על הדברים של
קודמיי – הוא חוק עסקי שנעשה לפתור בעיה עסקית ואמרו שאחרי חמש שנים היא
תיפתר. הבעיה הזו נפתרה. אתם סתם מבזבזים זמן. תשאלו את כל הגורמים בשוק.
אין צורך. חבל על הזמן. תבטלו את החוק הזה. זה אחד.

ושניים, אני אומר את זה כהקדמה ל-98. מה שעשיתם פה בשבוע שעבר היה ביזיון
של הכנסת. לקחתם את כנסת ישראל וביזתם אותה והראיתם איך אתם אפילו מצפצפים
עליה בזמן ההצבעות. ואתם הולכים לעשות דבר יותר גרוע בעוד כמה דקות, בדיון
הבא.

<< יור >> היו"ר איתן גינזבורג: << יור >>

תכף נגיע לעוד כמה דקות. בוא לא נקדים את המאוחר.

חבר הכנסת לוין, אני רק רוצה להשיב לך על הסוגיה. אנחנו כרגע לא עוסקים
בגופו של החוק. אנחנו עוסקים בשיבוץ החוקה לוועדה, לקביעת ועדה שתדון בחוק.
ואני בטוח שבוועדה עצמה אפשר יהיה לשאול את כל השאלות וגם אולי אפילו לקבל
תשובות.

אני כן דוחה בשתי ידיים את הניסיון להצמיד לחוק הזה, ולנו, ולי את המילה
"שוחד". והניסיון לצייר כאילו מישהו מחברי הכנסת שנמצאים כאן, ובטח אני,
מנסה לקדם אותו מאינטרסים שונים ומוסתרים ואחרים שמביאים אותנו עד לכדי
עבירה פלילית. אז אני דוחה את הניסיונות הללו, שאני שומע אותם כבר בישיבה
שנייה, להצמיד לנו או לי את המילים הללו. אני פשוט לא מבין מאיפה הדברים
האלה מגיעים.

<< דובר >> יריב לוין (הליכוד): << דובר >>

אני אגיד לך. כי אתם לא עונים. שואלים אתכם למה אתם מקדמים את החוק, אין
לכם תשובה.

<< יור >> היו"ר איתן גינזבורג: << יור >>

בסדר. לא חייבים.

<< דובר >> יריב לוין (הליכוד): << דובר >>

שואלים אתכם למה אתם מסתירים את המידע בכמה כסף הוא כרוך, אין לכם תשובה,
ואתם ממשיכים עם העניין הזה.

<< יור >> היו"ר איתן גינזבורג: << יור >>

זה ששר התקשורת לשעבר גלעד ארדן וממשלה ה-34 החליטו לחוקק את החוק - - -

<< דובר >> יריב לוין (הליכוד): << דובר >>

אז לכן - - -

<< יור >> היו"ר איתן גינזבורג: << יור >>

שזה ששר התקשורת לשעבר גלעד ארדן החליט לחוקק את החוק הזה בממשלה ה-34 –
לא, לא גלעד ארדן; זה היה נתניהו, לדעתי, אפילו.

<< דובר >> יואב קיש (הליכוד): << דובר >>

איוב קרא.

<< יור >> היו"ר איתן גינזבורג: << יור >>

אני לא בטוח אפילו שאיוב קרא. אולי איוב קרא או נתניהו. אני לא זוכר מי
היה.

<< דובר >> יואב קיש (הליכוד): << דובר >>

איוב קרא.

<< יור >> היו"ר איתן גינזבורג: << יור >>

אז איוב קרא חוקק את החוק הזה.

<< דובר_המשך >> יואב קיש (הליכוד): << דובר_המשך >>

הייתה בעיה עסקית.

<< יור >> היו"ר איתן גינזבורג: << יור >>

מאה אחוז.

<< דובר >> יואב קיש (הליכוד): << דובר >>

נתנו את זה כפתרון. וזה נגמר כבר. ממש אתם מבזבזים זמן במליאה.

<< יור >> היו"ר איתן גינזבורג: << יור >>

והממשלה ה-34, כמדומני, והוא פג תוקף. ומשרד התקשורת, אנשי המקצוע מבקשים
להאריך את זה, לא כפי שחברות התקשורת רוצות לשלוש שנים, אלא לשנה אחת, כי
הם מבקשים לעשות רפורמה, המשרד רוצה לעשות רפורמה שאני מכיר אותה, בכל
סוגיית השידורים.

<< דובר >> יריב לוין (הליכוד): << דובר >>

אז אני אומר - - -

<< יור >> היו"ר איתן גינזבורג: << יור >>

מכאן, אדוני, עד הטלת דופי בי וחבריי ביחס למניעים שלנו של חקיקת החוק, שמי
שיזם אותה זה בכלל משרד התקשורת ואנשי המקצוע, פה אני אומר שהמרחק הוא רב.
אבל כל אחד יבחר את הדרך שבה הוא רוצה להתבטא ביחס לחבריי. אף אחד לא מסתיר
שום דבר. אף אחד לא מסתיר שום דבר. קיבלת תשובות שלא סיפקו אותך, הזה בסדר.
הדיון לגופו של חוק - - -

<< דובר >> יצחק פינדרוס (יהדות התורה): << דובר >>

אני שומע את עורך הדין של - - -

<< דובר_המשך >> יריב לוין (הליכוד): << דובר_המשך >>

לא קיבלתי תשובות. אתם לא נותנים תשובות. זו הבעיה.

<< יור >> היו"ר איתן גינזבורג: << יור >>

אני הייתי איתך נוכח באותה ישיבה. היו תשובות. אולי לא הוכחה. זה לגיטימי,
אגב, וזה בסדר שלא קיבלת אותן שם ולהמשיך ולשאול אותן. אני חושב שהמסגרת
הראויה תהיה לשאול אותן בוועדה שתיקבע ותדון בחוק לגופו.

אני מעלה להצבעה את קביעת הוועדה לדיון בהצעת החוק, הצעה לוועדת הכלכלה. מי
בעד העברת החוק לדיון בוועדת הכלכלה? ירים את ידו. ארבעה.

<< דובר >> נועה בירן - דדון: << דובר >>

ארבעה בעד.

<< יור >> היו"ר איתן גינזבורג: << יור >>

מי נגד? אחד. מי נמנע? אין.

הצבעה

אושרה.

<< יור >> היו"ר איתן גינזבורג: << יור >>

החוק יעבור לדיון בוועדת הכלכלה.

<< דובר >> יואב קיש (הליכוד): << דובר >>

רוויזיה, בבקשה.

<< יור >> היו"ר איתן גינזבורג: << יור >>

מאה אחוז.

<< נושא >> ערעורם של חברי הכנסת שלמה קרעי ואורית מלכה סטרוק על החלטת
הנשיאות שלא לאשר דחיפות הצעתם לסדר-היום בנושא: "פוליטיזציה חמורה והפרת
כלל מינהל תקין והחוק ע"י דירקטוריון הספרייה הלאומית" << נושא >>

<< יור >> היו"ר איתן גינזבורג: << יור >>

אנחנו עוברים לערעור של חברי הכנסת קרעי וסטרוק על החלטת הנשיאות שלא לאשר
דחיפות הצעתם לסדר היום בנושא: "פוליטיזציה חמורה והפרת כללי מינהל תקין
והחוק על ידי דירקטוריון הספרייה הלאומית". ינמק חבר הכנסת קרעי.

<< דובר >> נועה בירן - דדון: << דובר >>

היה פה ויצא.

<< דובר >> יואב קיש (הליכוד): << דובר >>

אורית סטרוק חולה.

<< דובר >> ווליד טאהא (רע"מ – רשימת האיחוד הערבי): << דובר >>

אני יכול להגיד כמה דברים, אבל?

<< יור >> היו"ר איתן גינזבורג: << יור >>

אני רוצה להגיד משהו לפני הערעור.

<< דובר >> ווליד טאהא (רע"מ – רשימת האיחוד הערבי): << דובר >>

ביקשתי דיבור, אדוני היושב-ראש.

<< יור >> היו"ר איתן גינזבורג: << יור >>

אני תכף אתן לך, אדוני.

<< דובר >> יואב קיש (הליכוד): << דובר >>

אני אומר, אורית סטרוק חולה. אם אפשר לייצג אותה?

<< יור >> היו"ר איתן גינזבורג: << יור >>

אז אני רוצה להגיד משהו לגבי הדבר הזה. אני נמצא פה הרבה. אני חבר הוועדה.
וזו זכותם של כל חברי הכנסת לערער על החלטות הנשיאות, וזה קורה. אבל אני
חייב לומר שהשיטה הזאת שכל פעם מערערים על החלטת הנשיאות, ויש לומר אותם
חברי כנסת כל פעם מחדש.

<< דובר >> מיכאל מלכיאלי (ש"ס): << דובר >>

זו נשיאות בעייתית, אדוני היושב-ראש. מעולם לא הייתה נשיאות כזאת פוליטית.

<< יור >> היו"ר איתן גינזבורג: << יור >>

כל פעם בנושא כזה או דומה.

<< דובר >> מיכאל מלכיאלי (ש"ס): << דובר >>

מה? מעולם לא היה דבר כזה. יריב לוין היה היושב-ראש, ואנחנו כחברי
הקואליציה, לא נכנסנו לכם לאופוזיציה. נו, מה? הוא פה.

<< יור >> היו"ר איתן גינזבורג: << יור >>

אדוני, כשיריב לוין היה יושב-ראש הכנסת ואני הייתי יושב-ראש ועדת הכנסת,
נלחמנו, נלחמנו - -

<< דובר_המשך >> מיכאל מלכיאלי (ש"ס): << דובר_המשך >>

נו?

<< יור >> היו"ר איתן גינזבורג: << יור >>

- - כדי שיכבדו את החלטת הנשיאות גם אם היא לא מוצאת חן.

<< דובר_המשך >> מיכאל מלכיאלי (ש"ס): << דובר_המשך >>

לא. פעם בכמה זמן מותר. אבל יש כאן נשיאות כמו נשיאות יש עתיד.

<< יור >> היו"ר איתן גינזבורג: << יור >>

רוב הצעות לסדר שאושרו, מכיוון שאני גם השתתפתי בישיבות הנשיאות - -

<< דובר >> אבי מעוז (הציונות הדתית): << דובר >>

לא. אבל, איתן - - -

<< יור >> היו"ר איתן גינזבורג: << יור >>

שנייה. - - וגם בנשיאות הנוכחית וגם בנשיאות בכנסת הקודמת, ואנחנו דנו
בהצעות לסדר שהוגשו, וישבו שם כל סגני היושב-ראש שרובם גם מהאופוזיציה,
ודנו בכל ההצעות לסדר והיו הרבה מאוד הצעות לסדר שהוגשו, ממש הרבה, הן
התפרסו על כמה עמודים טובים, ובסוף נבחרו שלוש הצעות לסדר, שלושתן, שלושתן
של חברי האופוזיציה.

<< דובר >> יצחק פינדרוס (יהדות התורה): << דובר >>

לא הייתה לכם ברירה כי זה 71 ח"כים.

<< יור >> היו"ר איתן גינזבורג: << יור >>

אתה יודע מה, פינדרוס? זו אמירה מאוד מאוד לא רלוונטית.

<< דובר >> יצחק פינדרוס (יהדות התורה): << דובר >>

לא. אבל זו האמת.

<< יור >> היו"ר איתן גינזבורג: << יור >>

כי אנחנו אף פעם לא עושים חישובים כאלו בנישאות ביחס - - -

<< דובר_המשך >> יצחק פינדרוס (יהדות התורה): << דובר_המשך >>

אתה חייב על פי החוק.

<< יור >> היו"ר איתן גינזבורג: << יור >>

לא חייב. תבדוק עם יריב, זה לא חייב.

<< דובר >> אבי מעוז (הציונות הדתית): << דובר >>

איתן, אבל בחודשיים האחרונים לא מאשרים שום הצעה לסדר ושום שאילתה דחופה של
חברי הציונות הדתית.

<< יור >> היו"ר איתן גינזבורג: << יור >>

רק שנייה. רק שנייה. זה לא נכון. זה פשוט לא נכון.

<< דובר >> אבי מעוז (הציונות הדתית): << דובר >>

תראה לי. תראה לי.

<< יור >> היו"ר איתן גינזבורג: << יור >>

רק אתמול אושרה הצעת לסדר.

<< דובר >> יצחק פינדרוס (יהדות התורה): << דובר >>

לנשיאות אין שיקול. איתן, אני מתקן אותך. אין שיקול דעת.

<< יור >> היו"ר איתן גינזבורג: << יור >>

סליחה. אני באמצע דיבור. אל תפריעו לי. לא. אני מצטער. לא להפריע לי כשאני
מדבר. רק אתמול אושרה הצעה לסדר של חבר הכנסת איתמר בן גביר. אני חושב שהוא
חבר הסיעה.

<< דובר >> אבי מעוז (הציונות הדתית): << דובר >>

הוא יזם?

<< יור >> היו"ר איתן גינזבורג: << יור >>

הוא ופינדרוס רשומים עליה. מה אתה רוצה?

<< דובר >> אבי מעוז (הציונות הדתית): << דובר >>

מי היוזם?

<< דובר >> ארבל אסטרחן: << דובר >>

כולם יוזמים.

<< דובר_המשך >> אבי מעוז (הציונות הדתית): << דובר_המשך >>

לא הייתה בחודשיים האחרונים הצעה לסדר.

<< יור >> היו"ר איתן גינזבורג: << יור >>

סליחה, אדוני. חבר הכנסת מעוז.

<< דובר >> אבי מעוז (הציונות הדתית): << דובר >>

רק רגע.

<< יור >> היו"ר איתן גינזבורג: << יור >>

לא. אני עדיין ברשות דיבור. הרשיתי לעצמי. בהצעות לסדר אין יוזם. בהצעות
לסדר, כל אחד שולח את ההצעה לסדר לנשיאות. מאגדים אותן ביחד ומגישים אותן.
יש לנשיאות שיקול דעת. גם אם הגישו הרבה מאוד הרבה מאוד חברי כנסת אותה
הצעה לסדר, יש בשיקול דעת הנשיאות שלא לאשר אותה. ויש מצבים שאישרנו הצעה
לסדר של חבר כנסת בודד אל מול קבוצה של חבר הכנסת, כי חשבנו שזה דחוף יותר.
וגם בנושאים הללו אנחנו אישרנו שלוש הצעות לסדר. בשלושתן חברי האופוזיציה.
ברובם חברי האופוזיציה, רוב המציעים חברי האופוזיציה.

ואני חושב שהנוהג שכל פעם לערער מחדש עם אותם אנשים על כמעט אותן הצעות
לסדר, אני חושב שזה מאוד מאוד בעייתי. אני באופן אישי, היה לי - - -

<< דובר >> שלמה קרעי (הליכוד): << דובר >>

איתן, מותר לי גם?

<< יור >> היו"ר איתן גינזבורג: << יור >>

שנייה. כן.

<< יור >> היו"ר בועז טופורובסקי: << יור >>

חיכה לך.

<< יור >> היו"ר איתן גינזבורג: << יור >>

יש לי פריבילגיה כשאני יושב-ראש לדבר בלי הגבלה.

<< דובר_המשך >> שלמה קרעי (הליכוד): << דובר_המשך >>

לא. אני מבקש את רשות הדיבור.

<< יור >> היו"ר איתן גינזבורג: << יור >>

ועוד פריבילגיה להגביל את דברם של אחרים. זו הפריבילגיה המעטה שיש לי בכנסת
הזאת.

<< דובר >> שלמה קרעי (הליכוד): << דובר >>

או-אה. ממש רחמים.

<< יור >> היו"ר איתן גינזבורג: << יור >>

בכנסת הקודמת היה לי יותר.

<< דובר_המשך >> שלמה קרעי (הליכוד): << דובר_המשך >>

זו הפריבילגיה של הדיקטטור.

<< יור >> היו"ר איתן גינזבורג: << יור >>

פעם אחת שנותנים לי, אז אני גם מנצל אותה.

<< דובר >> מיכאל מלכיאלי (ש"ס): << דובר >>

לא. איתן לא דיקטטור. איתן הוא בסדר.

<< דובר >> שלמה קרעי (הליכוד): << דובר >>

לא. אמרתי, זאת הפריבילגיה של הדיקטטור, להגביל אחרים.

<< יור >> היו"ר איתן גינזבורג: << יור >>

ברור. כשאתה פותח את המונח דיקטטור במילון, אתה רואה בדיוק מה יש שם: איתן.

<< דובר_המשך >> שלמה קרעי (הליכוד): << דובר_המשך >>

איתן.

<< יור >> היו"ר איתן גינזבורג: << יור >>

ברור וידוע לכול. אז לכן אני אומר אני תמיד כיבדתי.

<< דובר >> שלמה קרעי (הליכוד): << דובר >>

אתה מתכוון לסתימת פיות? - - - זאת הפעם השישית.

<< דובר >> רם שפע (העבודה): << דובר >>

חבר הכנסת קרעי, אולי תיתן לו לדבר?

<< דובר_המשך >> שלמה קרעי (הליכוד): << דובר_המשך >>

בבקשה, בבקשה. כן, רם, הסגן של היושב-ראש, בבקשה.

<< דובר >> רם שפע (העבודה): << דובר >>

אני לא הסגן של היושב-ראש.

<< דובר >> מיכאל מלכיאלי (ש"ס): << דובר >>

חבר'ה, אנחנו מגלים כאן - - - הקואליציה לשמור אחד על השני.

<< דובר >> רם שפע (העבודה): << דובר >>

לא. מה, נתתי לו להפריע. אבל כמה אפשר?

<< דובר >> שלמה קרעי (הליכוד): << דובר >>

רק הגעתי.

<< דובר >> מיכאל מלכיאלי (ש"ס): << דובר >>

מה עם מגדלי הביצים? מה איתם? תן לנו עדכון.

<< דובר >> רם שפע (העבודה): << דובר >>

הם מודאגים מאוד. אוקיי, בבקשה. אני לא אכנס לזה. בבקשה.

<< דובר >> מיכאל מלכיאלי (ש"ס): << דובר >>

נלך עד הסוף בלי להפיל את הממשלה. איזה מין דבר זה?

<< דובר >> אבי מעוז (הציונות הדתית): << דובר >>

חבר הכנסת מלכיאלי, תן ליושב-ראש להמשיך את הדיון, בבקשה.

<< דובר_המשך >> מיכאל מלכיאלי (ש"ס): << דובר_המשך >>

סליחה. צודק.

<< יור >> היו"ר איתן גינזבורג: << יור >>

אני חושב שצריך לכבד את החלטות הנשיאות. אני חושב שצריך לערער כשצריך
לערער. לא יכול להיות שכל שבוע מערערים כמעט אותו דבר כמעט אותם אנשים.

<< דובר >> שלמה קרעי (הליכוד): << דובר >>

לא יכול להיות ששלוש פעמים אנחנו מערערים על נושא ושש פעמים מגישים גם
בשאילתות דחופות, גם בהצעות דחופות לסדר, גם בדיונים מהירים, ואתם מצנזרים
את הנושא הזה. זה לא ייאמן. רק שלוש הצעות דחופות לסדר אישרתם גם השבוע וגם
בשבוע שעבר, ודווקא את ההצעה הזאת לא. יש עוד מקום. הרי יש עוד ארבע או חמש
הצעות. מה הבעיה לאשר הצעה דחופה לסדר? מה אתם מגינים כל כך על שי ניצן
הזה? לא ברור.

<< יור >> היו"ר בועז טופורובסקי: << יור >>

זה כבר לא, לא הגיוני.

<< דובר >> שלמה קרעי (הליכוד): << דובר >>

כן, טופורובסקי, מה הבעיה?

<< דובר >> בועז טופורובסקי (יש עתיד): << דובר >>

תכף אני אדבר. יהיה לי זכות דיבור.

<< דובר_המשך >> שלמה קרעי (הליכוד): << דובר_המשך >>

בבקשה.

<< יור >> היו"ר איתן גינזבורג: << יור >>

ולכן אני חושב שצריך לכבד את החלטת הנשיאות בהקשר הזה. ולכבד את העובדה
שהיו הרבה מאוד הצעות לסדר, הרבה מאוד הצעות חשובות וטובות. ובסוף צריכים
להחליט. ויש שם דיון, לא עושים הבחנות קואליציה-אופוזיציה. עושים את זה
לגופו של עניין. מנסים לראות דברים רחבים או נושאים פרטניים לפי ההקשר.

<< דובר >> מיכאל מלכיאלי (ש"ס): << דובר >>

אולי אפשר להציע לכך שיגיעו בלי השם של המציע, רק הנושאים?

<< דובר_המשך >> שלמה קרעי (הליכוד): << דובר_המשך >>

רעיון.

<< יור >> היו"ר איתן גינזבורג: << יור >>

וכך זה נקבע. ואני אחזור ואומר, בנשיאות יושבים גם חברי האופוזיציה, גם
מהליכוד, גם מהרשימה המשותפת, גם מש"ס, שהם שוקלים והם דנים והם מתווכחים
והם מנסים להתקדם.

<< דובר >> יצחק פינדרוס (יהדות התורה): << דובר >>

מרשים להם? מרשים להם לבוא לנשיאות?

<< דובר >> שלמה קרעי (הליכוד): << דובר >>

הם כבר לא משתתפים בנשיאות.

<< יור >> היו"ר איתן גינזבורג: << יור >>

אז הם כן משתתפים. והם היו אתמול בנשיאות והם השתתפו. לא רק שהם השתתפו, הם
גם שינוי נושאים.

<< דובר_המשך >> מיכאל מלכיאלי (ש"ס): << דובר_המשך >>

אני מציע שלנשיאות יגיעו הצעות בלי שם המציע.

<< יור >> היו"ר איתן גינזבורג: << יור >>

לא רק שהם השתתפו, הם גם שינוי נושאים. אז לכן אני אומר, אני כן חושב שצריך
לכבד את מוסד הנשיאות בהקשר הזה. לא הייתה פה החלטה בלתי סבירה. ולכן,
מהטעמים האלה, אני מציע לאשר.

<< דובר_המשך >> מיכאל מלכיאלי (ש"ס): << דובר_המשך >>

רגע, רגע, אדוני היושב-ראש. האם הצעה שלי נכונה? יגיעו לנשיאות הצעות בלי
שם המציע.

<< יור >> היו"ר איתן גינזבורג: << יור >>

תציע. תציע לנשיאות.

<< דובר >> מיכאל מלכיאלי (ש"ס): << דובר >>

יש לי קשר איתך. אתה בנשיאות.

<< דובר >> שלמה קרעי (הליכוד): << דובר >>

לא. כאן זה לא היה עוזר. כאן זה לגופו של עניין. הם מצנזרים אותו. זה לא
לגופו של אדם.

<< יור >> היו"ר איתן גינזבורג: << יור >>

תציע לנשיאות. תציע לנשיאות.

<< דובר >> שלמה קרעי (הליכוד): << דובר >>

אדוני, אני מבקש לנמק את הבקשה.

<< יור >> היו"ר איתן גינזבורג: << יור >>

נימקת.

<< דובר_המשך >> שלמה קרעי (הליכוד): << דובר_המשך >>

לא נימקתי.

<< יור >> היו"ר איתן גינזבורג: << יור >>

אה, סתם התפרצת?

<< דובר_המשך >> שלמה קרעי (הליכוד): << דובר_המשך >>

הייתה רק הערת בינתיים. הערת בינתיים.

<< יור >> היו"ר איתן גינזבורג: << יור >>

יש לך דקה.

<< דובר_המשך >> שלמה קרעי (הליכוד): << דובר_המשך >>

תודה.

<< יור >> היו"ר איתן גינזבורג: << יור >>

בגלל שכבר דיברת שתיים.

<< דובר_המשך >> שלמה קרעי (הליכוד): << דובר_המשך >>

אדוני היושב-ראש, תשמע, מה שקורה כאן הוא דבר שלא מתקבל על הדעת. אמרו לנו
שבגלל שהזכרנו שם פרטי של בן אדם, אז אולי בגלל זה לא אישרו את הצעת הדחופה
לסדר. אז שינינו. הכותרת של ההצעה הדחופה לסדר, בכלל בכל הצעה, אין אזכור
של אדם מסוים. פוליטיזציה חמורה והפרת כללי מינהל תקין והחוק על ידי
דירקטוריון הספרייה הלאומית. אדוני, אני מבקש שתקשיב לי בדקה הזאת. נתת
דקה, לפחות תקשיב. לא יכול להיות ששש פעמים אנחנו מגישים, חברים מכמה סיעות
האופוזיציה, גם כשאילתות דחופות, גם כדיונים מהירים, נושא שעומד בליבת
העניין הציבורי: שחיתות, תפירה של ג'וב. הציבור מדבר על זה. תראה ברשתות
החברתיות, כולם מעלים את זה. עלה אצל איילה חסון בתוכנית ונשאר עם שאלות
שאין להן תשובות. איך יכול להיות שאתם מצנזרים נושא כזה שהוא מעלה תמיהה.
ראינו גם הסכמים קואליציוניים שנוגעים לספרייה הלאומית של תקווה חדשה. יש
כאן דברים שאי-אפשר להישאר אדישים אליהם. אתם לא יכולים לצנזר נושא לגופו
של עניין, לגופו של נושא. חברי כנסת מבקשים כאן לערוך דיון. תאפשרו לערוך,
לקיים דיון. סתמתם את הכנסת. אין שדולות. אי-אפשר לעשות בשדולה של לישראל
דמוקרטית, למשל, לערוך דיון על זה, כי אי-אפשר לקיים שדולות. אין כנסים,
אין אירועים. לפחות את המינימום, שזה דיון קצר במליאה, הצעה דחופה לסדר,
שאילתה דחופה, משהו. לא יכול להיות שאתם מצנזרים נושאים שלא מוצאים חן
בעיניכם. זה נראה לך דמוקרטי הדבר הזה?

<< יור >> היו"ר איתן גינזבורג: << יור >>

תודה.

<< דובר_המשך >> שלמה קרעי (הליכוד): << דובר_המשך >>

ולכן אני חושב, אדוני, שאם אישרו, ממילא אם היו מאשרים ארבע או חמש הצעות
דחופות לסדר, היית אומר מילאו את כל המכסה. לא מילאו את המכסה. אישרו רק
שלוש. ראו רק שלוש שראו אותן כחשובות. גם בשבוע שעבר אותו דבר. אדוני, אני
מבקש ממך לנהוג בהוגנות, אולי רק הפעם, - -

<< יור >> היו"ר איתן גינזבורג: << יור >>

אולי רק הפעם.

<< דובר_המשך >> שלמה קרעי (הליכוד): << דובר_המשך >>

- - כלפי חברי כנסת שמבקשים להעלות נושא לסדר-היום הציבורי ולדבר עליו
במליאת הכנסת כהצעה דחופה לסדר.

<< יור >> היו"ר איתן גינזבורג: << יור >>

אני חושב שאם אדוני חושב שיש – ואנחנו שוב, כמובן, אני הדיקטטור שעוסק
בשוחד וגם בשיקולים של שחיתות.

<< דובר_המשך >> שלמה קרעי (הליכוד): << דובר_המשך >>

לא אתה. לא אתה הדיקטטור. אתה משתף פעולה. אתה משתף פעולה עם הדיקטטורה.
תגיד לי, על מי אתם מגינים?

<< יור >> היו"ר איתן גינזבורג: << יור >>

וגם משת"פ. אז אני חושב שאולי היה ראוי להקים את ועדת הביקורת שתבדוק את
הדברים הללו.

<< דובר_המשך >> שלמה קרעי (הליכוד): << דובר_המשך >>

על מי אתם מגינים?

<< דובר >> בועז טופורובסקי (יש עתיד): << דובר >>

משתף פעולה עם - - -

<< יור >> היו"ר איתן גינזבורג: << יור >>

כן.

<< דובר >> שלמה קרעי (הליכוד): << דובר >>

על מי אתם מגינים? מה שי ניצן, איך שי ניצן קשור להיות רקטור של הספרייה
הלאומית?

<< יור >> היו"ר איתן גינזבורג: << יור >>

אני אפילו לא מכיר אותו. אני אפילו לא מכיר אותו.

<< דובר_המשך >> שלמה קרעי (הליכוד): << דובר_המשך >>

אתה לא מכיר אותו?

<< יור >> היו"ר איתן גינזבורג: << יור >>

לא.

<< דובר >> שלמה קרעי (הליכוד): << דובר >>

אז כולם מכירים. גם הם לא הכירו אותו, ולכן נפגשו איתו 70 שעות.

<< יור >> היו"ר איתן גינזבורג: << יור >>

באופן אישי. טוב, תודה רבה. הזמן עבר.

<< דובר_המשך >> שלמה קרעי (הליכוד): << דובר_המשך >>

ועם המועמדים האחרים לא נפגשו.

<< יור >> היו"ר איתן גינזבורג: << יור >>

תודה. הזמן עבר. ווליד טאהא, ואחרי זה – אבי מעוז.

<< דובר >> ווליד טאהא (רע"מ – רשימת האיחוד הערבי): << דובר >>

אני רוצה להתייחס לשתי נקודות, אדוני היושב-ראש. הראשונה, אני מסכים עם
דבריך שכמעט בכל ישיבה של ועדת הכנסת יש סעיף של ערר, ערעור, על החלטת
הנשיאות לגבי בחירת סדר-היום המליאה. זה משהו אוטומטי, סטנדרטי מתחיל
להיות. אין בו שום תכון, אין בו שום עניין. ורק לצורך של טרלול ומילוי לוח
זמנים של חברי האופוזיציה כי כנראה משעמם להם.

הנושא השני, חברי יצחק פינדרוס, חבר הכנסת יצחק פינדרוס, דיבר על הקמת ועדת
אתיקה. אז הוקמה ועדת אתיקה. לא צריך להקים. יושב-ראש הכנסת הקים ועדת
אתיקה. רק חברי יצחק פינדרוס ושאר המפלגות באופוזיציה מתבקשים לאייש את
החברות שלהם בוועדה כדי לדון בכל הדברים והנושאים שהוועדה אמונה עליהם. אז
לא צריך להקים מחדש. יש אותה. דרך אגב, אני גם צריך אותה להרבה מאוד
נושאים, והלוואי שהם יאיישו את החברות שלהם.

<< דובר >> מיכאל מלכיאלי (ש"ס): << דובר >>

מה למשל? מה למשל?

<< יור >> היו"ר איתן גינזבורג: << יור >>

גם ועדת הביקורת הוקמה, והם חסרים.

<< דובר >> ווליד טאהא (רע"מ – רשימת האיחוד הערבי): << דובר >>

כן. הלוואי שהם יאיישו את החברות שלהם בוועדה, כי אז גם אפשר לבוא לוועדות
באמת ולהעלות נושאים ואולי להתחיל להעניש חברי כנסת שמפירים את הכללים
בבוטות כי זה האופי שלהם.

<< יור >> היו"ר איתן גינזבורג: << יור >>

תודה.

<< דובר_המשך >> ווליד טאהא (רע"מ – רשימת האיחוד הערבי): << דובר_המשך >>

ואלו הם הערכים שלהם. אז יאללה, תאיישו את הוועדות ונתחיל לעבוד. תודה.

<< יור >> היו"ר איתן גינזבורג: << יור >>

בבקשה, חבר הכנסת מעוז.

<< דובר >> אבי מעוז (הציונות הדתית): << דובר >>

אדוני היושב-ראש, אני רוצה לפנות אליך ולומר לך מה תחושתי, לפחות כך אני
מרגיש, ואני יכול להראות את זה בכתובים. מאז תחילת המושב, מאז תחילת המושב
לא מאושרת שום שאילתה דחופה שהוגשה על ידי מי מחברי הכנסת של הציונות
הדתית. מאז תחילת המושב. זה נכון שיש כמה מציעים הצעות לסדר דחופות, אבל
היוזם הראשון ברשימה - - -

<< יור >> היו"ר איתן גינזבורג: << יור >>

אין ראשון, אדוני.

<< דובר_המשך >> אבי מעוז (הציונות הדתית): << דובר_המשך >>

רק רגע. רק רגע. יש ראשון, יש ראשון. מי שמדבר ראשון הוא הראשון.

<< דובר >> ארבל אסטרחן: << דובר >>

אין ראשון.

<< דובר >> אבי מעוז (הציונות הדתית): << דובר >>

ולכן עד תחילת המושב - - -

<< דובר >> ווליד טאהא (רע"מ – רשימת האיחוד הערבי): << דובר >>

הייעוץ המשפטי אומר שלא. אתה מתעקש?

<< דובר >> אבי מעוז (הציונות הדתית): << דובר >>

מי זה היועץ המשפטי? איפה אתה רואה פה?

<< דובר >> יואב קיש (הליכוד): << דובר >>

אתם הרי לא מקשיבים לייעוץ המשפטי. אז עכשיו אתם כן מקשיבים לייעוץ המשפטי?

<< דובר >> ווליד טאהא (רע"מ – רשימת האיחוד הערבי): << דובר >>

יש פה יועצת משפטית.

<< דובר >> אבי מעוז (הציונות הדתית): << דובר >>

איפה? איפה?

<< דובר >> ווליד טאהא (רע"מ – רשימת האיחוד הערבי): << דובר >>

אתה לא רואה אותה?

<< יור >> היו"ר איתן גינזבורג: << יור >>

בואו, תאפשרו לחבר הכנסת מעוז לדבר, בבקשה.

<< דובר >> ווליד טאהא (רע"מ – רשימת האיחוד הערבי): << דובר >>

יש פה יועצת משפטית.

<< דובר >> יואב קיש (הליכוד): << דובר >>

אז אתה מקשיב לה, ווליד? אתה מקשיב ליועצת המשפטית?

<< דובר >> ווליד טאהא (רע"מ – רשימת האיחוד הערבי): << דובר >>

בטח אני מקשיב לה.

<< דובר >> אבי מעוז (הציונות הדתית): << דובר >>

אני מודה לך. אני מודה לך. בטח, איזו שאלה.

<< יור >> היו"ר איתן גינזבורג: << יור >>

חבר הכנסת טאהא, חברי הכנסת, תנו לחבר הכנסת מעוז להשלים את דבריו.

<< דובר >> ווליד טאהא (רע"מ – רשימת האיחוד הערבי): << דובר >>

חבר הכנסת יואב, בוודאי.

<< יור >> היו"ר איתן גינזבורג: << יור >>

תנו לחבר הכנסת מעוז להשלים את דבריו.

<< דובר >> אבי מעוז (הציונות הדתית): << דובר >>

ווליד טאהא, אני מודה לך על ההערה. הראשון הוא הראשון שמדבר, והוא היוזם.
וזה בדרך כלל ככה. אז אל תגידו לי שאין ראשון. יש ראשון, יש קבוצת מציעים.
אבל הראשון שמדבר במליאה, בהצעה לסדר, הוא הראשון, מבחינתי.

מתחילת המושב לא אושרה אף שאילתה דחופה שהגיש אותה מי מחברי הכנסת של סיעת
הציונות הדתית ולא אושרה אף הצעה לסדר שהיוזם שלה הוא חבר כנסת מסיעת
הציונות הדתית.

עכשיו, מה זה עושה לי? אני חבר כנסת חדש. אני אומר לך, אדוני היושב-ראש,
אני מראש לעוזרים שלי: רבותיי, אל תגישו. מראש. אני לא אזכה לקבל אישור. אל
תגישו לא שאילתה דחופה. ושביל מה להתאמץ. אנחנו ניקח את כל מה יוזמים חברי
כנסת אחרים, ואנחנו נצטרף אליהם. ורק ככה זכיתי להיות בין מציעי הצעות לסדר
דחופות. עכשיו אני אומר את זה. זו עובדה. אז אני מבקש ממך, תבדוק את זה.
ורק להסיר את ההרגשה שלנו.

<< יור >> היו"ר איתן גינזבורג: << יור >>

אז אני אומר לך.

<< דובר_המשך >> אבי מעוז (הציונות הדתית): << דובר_המשך >>

כן.

<< יור >> היו"ר איתן גינזבורג: << יור >>

אני אומר לך שבנשיאות, ואני יושב בנשיאות. אתה לא יושב בה.

<< דובר >> אבי מעוז (הציונות הדתית): << דובר >>

אז איך יוצא כך?

<< יור >> היו"ר איתן גינזבורג: << יור >>

איך יוצא, אני לא יודע.

<< דובר_המשך >> אבי מעוז (הציונות הדתית): << דובר_המשך >>

אה.

<< יור >> היו"ר איתן גינזבורג: << יור >>

אבל אני אומר לך שאין מגיש ראשון. אם היית מגיש ראשון והיו מצטרפים אליך –
מה זה מצטרפים? הרי איך הפרקטיקה נוהגת? בוא נגיד את האמת. מגיע אדם עם
רעיון, פונה לעוד חברי כנסת: תגישו גם כן כדי שנהיה הרבה ויאשרו את ההצעה,
ככל שאתה מגיש אותה. אגב, גם אם פנה אליך עכשיו חבר כנסת פינדרוס - - -

<< דובר_המשך >> אבי מעוז (הציונות הדתית): << דובר_המשך >>

שאילתה דחופה.

<< יור >> היו"ר איתן גינזבורג: << יור >>

רק שנייה. לא. אני מדבר איתך עכשיו על הצעה לסדר.

<< דובר_המשך >> אבי מעוז (הציונות הדתית): << דובר_המשך >>

אז תענה לי על שאילתה דחופה.

<< יור >> היו"ר איתן גינזבורג: << יור >>

רגע. לא מדברים עכשיו על שאילתה דחופה. אני מדבר על הצעה לסדר.

<< דובר >> יבגני סובה (ישראל ביתנו): << דובר >>

תגיד לי, מאושרות? כמה הצעות?

<< יור >> היו"ר איתן גינזבורג: << יור >>

והצעה לסדר נקבעת על ידי המזכירות לפי המספר שהיא מקבלת במערכת. זה הכול.
ותו לא. שום ראשון ושום יוזם. גם אם אתה דיברת עכשיו עם חבר הכנסת פינדרוס
על נושא שאתם רוצים להעלות והיוזמה הייתה של פינדרוס אבל אתה הקדמת אותו
בהגשה במערכת, אתה תמוספר ראשון. כי המזכירות עיוורת בהקשר הזה. וגם
הנשיאות בהקשר זה לא עושה את השיקולים שאתה מלין עליהם כאילו שאנחנו שוקלים
פה שיקולים אחרים.

<< דובר >> אבי מעוז (הציונות הדתית): << דובר >>

כשעשיתי כך, וכעשה כך מי מחברי הכנסת - -

<< יור >> היו"ר איתן גינזבורג: << יור >>

יכול להיות, אדוני.

<< דובר >> אבי מעוז (הציונות הדתית): << דובר >>

- - של הציונות הדתית, לא אושרה השאילתה. לא אושר ההצעה לסדר.

<< יור >> היו"ר איתן גינזבורג: << יור >>

אדוני, גם לי לא אושרה השבוע הצעה לדחופה לסדר.

<< דובר >> רם שפע (העבודה): << דובר >>

- - -

<< יור >> היו"ר איתן גינזבורג: << יור >>

גם לי לא אושרו כל מיני דברים השבוע שאני הגשתי. אני חבר הנשיאות, לא
אושרו. מה לעשות?

<< דובר >> אבי מעוז (הציונות הדתית): << דובר >>

לא. אבל תיקח מתחילת המושב. מתחילת המושב. אני לא מדבר קונקרטית השבוע.
מתחילת המושב.

<< יור >> היו"ר איתן גינזבורג: << יור >>

כשמגישים עשרות חברי כנסת בקשות, מגישים עשרות חברי הכנסת, זו עובדה, אז
בסוף צריך לבחור. ובוחרים מעטים. בוחרים שלוש, בוחרים חמש, לעיתים שש.
בוחרים, לא הרבה. כשיש סדר-יום עמוס במליאה, אז עושים שלוש הצעות לסדר.
וכשיש סדר-יום טיפה יותר מרווח, עושים חמש הצעות לסדר.

<< דובר_המשך >> אבי מעוז (הציונות הדתית): << דובר_המשך >>

מצוין.

<< יור >> היו"ר איתן גינזבורג: << יור >>

אין קביעה בתקנון. יש רף מקסימלי. ולכן אני אומר, החשדנות שלך כלפי הדבר
הזה, אני אומר לך, אני יושב שם.

<< דובר >> אבי מעוז (הציונות הדתית): << דובר >>

לא. לא חשדנות. תחושה, מה.

<< יור >> היו"ר איתן גינזבורג: << יור >>

מעולם לא שקלנו, אני לפחות כחבר נשיאות לא שקלתי את זה. אתמול התווכחו על
הצעות לסדר. אני חייב להגיד לכם, הינה בכנות. והיה סגן יושב-ראש, אחד
מהסגנים דווקא מהאופוזיציה, חשב שצריך לאשר את הצעה של מלכיאלי ושל זה
בנושא תאונות דרכים.

<< דובר >> מיכאל מלכיאלי (ש"ס): << דובר >>

ולא אושר.

<< יור >> היו"ר איתן גינזבורג: << יור >>

ולא אושר. חשבו להעלות את ההצעה במקום הצעה אחרת.

<< דובר >> מיכאל מלכיאלי (ש"ס): << דובר >>

- - - ברור לי שהוא חושב שצריך לאשר.

<< דובר >> אוסאמה סעדי (הרשימה המשותפת): << דובר >>

זה סיכום ששנת - - -

<< יור >> היו"ר איתן גינזבורג: << יור >>

אבל אני אומר על הצעה הזאת איש לא דבר. זה לא היה דבר שבמחלוקת. ואני חוזר
ואומר, אין שם רוב סגנים מהקואליציה, הם מהאופוזיציה. ולכן לאט לכם, חברים.

<< דובר_המשך >> מיכאל מלכיאלי (ש"ס): << דובר_המשך >>

איתן, מה הייתה עמדתך בהתייחס לדברים שלי?

<< דובר >> יואב קיש (הליכוד): << דובר >>

עכשיו יש שם רוב.

<< יור >> היו"ר איתן גינזבורג: << יור >>

מה?

<< דובר_המשך >> יואב קיש (הליכוד): << דובר_המשך >>

עכשיו יש שם רוב.

<< יור >> היו"ר איתן גינזבורג: << יור >>

עכשיו יהיה רוב. אבל לפחות הייתי יכול לומר שגם בנשיאות נהגנו ללא משוא
פנים. לפחות ככה, לפי התחושה שלי. אני מבקש לסיים את הדיון בנושא הזה.

<< דובר >> יריב לוין (הליכוד): << דובר >>

רגע. אני ביקשתי לדבר.

<< יור >> היו"ר איתן גינזבורג: << יור >>

אה. לא שמתי לב. בבקשה, מי את אתם רוצים?

<< דובר >> יואב קיש (הליכוד): << דובר >>

תחליט משנינו.

<< יור >> היו"ר איתן גינזבורג: << יור >>

קיש, בבקשה.

<< דובר_המשך >> יואב קיש (הליכוד): << דובר_המשך >>

כן. תודה. אני פשוט במהלך הדיון שמעתי את חבר הכנסת ווליד טאהא אומר שני
דברים. אחד, הוא אומר שאתה לא מקשיב ליועצת המשפטית. הינה, יש פה עמדה של
היועצת המשפטית. אז קודם כול, אני שמח לשמוע שמתחשבים בעמדות של היועצת
המשפטית, כי הרגשה שלי היא שלא כל כך מתחשבים. אז קודם כול, זו בשורה. ואני
מברך על כך. ואני מקווה שגם בדיון הבא אנחנו נראה התחשבות בעמדת הייעוץ
המשפטי. זה אחד.

שניים, גלבי ועדת האתיקה, זה שאין ועדת אתיקה אני לא יכול להתלונן על
ההתנהגות הברוטלית של ווליד טאהא כיושב-ראש ועדת הפנים שבוועדה שלו. נכון,
אני לא יכול. אבל תבינו, לא יהיו ועדות, לא אתיקה, לא ביקורת המדינה, לא
כלום, עד שלא תפתרו את הנושא המהותי. זה בידיים שלכם, חברי הקואליציה. אם
אתם רוצים שהבית הזה יחזור להיות בית שמתנהל ומייצג את הציבור כפי שנבחר,
אז אנא תחזרו. הדבר מאוד פשוט. יש מכתב של יריב לוין שהגיע לפני
שבועיים-שלושה. אפשר לתת תשובה.

<< דובר >> יצחק פינדרוס (יהדות התורה): << דובר >>

חודש.

<< יור >> היו"ר איתן גינזבורג: << יור >>

אפילו יותר. לדעתי, יותר.

<< דובר >> יואב קיש (הליכוד): << דובר >>

חודש. לתת תשובה. אם אתם רוצים לחזור להליך תקין, אנא תנו לנו את הייצוג
הראוי שמגיע לנו ומפה אפשר יהיה להתקדם. זה לגבי זה.

<< יור >> היו"ר איתן גינזבורג: << יור >>

תודה.

<< דובר >> יואב קיש (הליכוד): << דובר >>

עכשיו לגבי הנושא עצמו, אני אומר בצורה מאוד ברורה. אתה יודע, אני לא יושב
בנשיאות, ואני לא יודע מה קורה בנשיאות. אבל הנושא הזה כבר עלה מספר פעמים
וכל פעם נידחה ונידחה מחדש. אתם מבינים שהוא סופר משמעותי בשיח הציבורי.
רואים את זה בהרבה מאוד מקומות. אני לא צריך להסביר כי את זה כולנו יודעים
ורואים. וההרגשה של ההתעלמות המובהקת של הנשיאות מהדבר הזה מעוררת באמת
הרגשה לא טובה. ואני אומר לכם, אני מבקש: תשקלו שוב את עמדתכם. כי זה נושא
סופר חשוב, בלב שיח הציבורי. זה נכון שהוא, בואו נגיד ככה, מטריד אולי צד
אחד של המפה, ואולי צד אחר של המפה הוא פחות מטריד, אבל הגיע הזמן שאת
השיקולים האלה תשימו מחוץ לסל.

<< יור >> היו"ר איתן גינזבורג: << יור >>

תודה. ואגב, אתן לך עכשיו, חבר הכנסת לוין. רק, אגב, חבר הכנסת מעוז, דיברת
על שאילתה דחופה וביקשת לבדוק שאילתה דחופה. אז הינה בדקו לי. ורק לאחרונה
אישרו לחברת הכנסת וולדיגר, שלדעתי גם היא מסיעתך, שאילתה דחופה. אז כך שלא
נראה לי שגם הטענה הזאת ממש עומדת.

<< דובר >> אבי מעוז (הציונות הדתית): << דובר >>

תבדוק מתחילת המושב עד היום. לא היה לחבר כנסת אחד.

<< יור >> היו"ר איתן גינזבורג: << יור >>

בסדר. הינה, הראיתי לך דוגמאות גם של בן גביר השבוע ושל וולדיגר לפני כמה
שבועות.

<< דובר >> אבי מעוז (הציונות הדתית): << דובר >>

לבדוק את הצעות לסדר.

<< יור >> היו"ר איתן גינזבורג: << יור >>

ואני מניח שאם אבדוק בצורה טיפה יותר אמפירית, נדע שהטענות היו קצת יותר
מוגזמות. כן, בבקשה, חבר הכנסת

<< דובר >> יריב לוין (הליכוד): << דובר >>

טוב. אדוני היושב-ראש, אני חושב שהדברים שאמרת ביחס למה שהיה בקדנציה
הקודמת או למה שהיה בעבר, ותכף אני אתייחס אליהם, הם דברים יפים בשים לב
לעובדה שבעבר הייתה כנסת מסודרת שגם אם לא כולם היו מרוצים כל הזמן מהכול,
בסך הכול היו לה כללי משחק, ועל כללי המשחק האלה הקפדנו. והם נגעו לכל קשרת
הנושאים והתחומים הרלוונטיים, החל מגיוון החלטות של הנשיאות באופן כזה שאף
אחד לא ירגיש מקופח, בטח לא באופן שיטתי, ועד מצב שבו הסיעות יקבלו את
הייצוג שמגיע להן בוועדות, ושימוש בסעיף 98 ייעשה רק כשבאמת צריך. וכל
הדברים האל הרי כולנו יודעים נפרצו כולם לצד החוק הנורבגי שהפך בכלל את
הכנסת למקום שהמשמעות שלו כמעט כבר לא קיימת. ואני חושב שדווקא על הרקע הזה
אני הייתי מצפה להרבה יותר הקפדה ולהרבה יותר רגישות, כי אתם באים אלינו
בטענות שאחרי שאתם לקחתם את הייצוג שמגיע לנו בוועדות, אנחנו לא משתפים עם
זה פעולה, ואתם פשוט דוחקים אותנו – אני יכול לומר לך שיש קולות רבים כאלה
באופוזיציה – למקום שגם עם הדברים שאנחנו עדיין כן שותפים להם, כי לפחות
הרגשנו ששם עוד איכשהו מתנהלים הדברים באופן הגון וסביר, כמו הדיונים
במליאה. גם משם אנחנו בסוף נדיר את רגלינו ולשם אנחנו צועדים, ואתם מצעידים
אותנו לשם בעוצמה גדולה ובמהירות. אני לא בטוח שאם הייתי מקיים היום הצבעה
בין חברי האופוזיציה בסוגיה הזאת, אם לא היה נמצא רוב לאנשים שהיו אומרים
שגם אין טעם לבוא יותר לדיוני המליאה כפי שהם מתנהלים וכפי שהדברים נעשים.

עכשיו אני אומר, אדוני היושב-ראש, תראה, מה יותר אבסורדי מהעובדה – אתה
יודע, אפילו כבר הנראות לא מעניינת אף אחד. הרי אנחנו דנים בערעור על החלטת
הנשיאות. זה נראה הגיוני שמי שינהל את הישיבה זה חבר נשיאות? אני שואל אותך
באמת באופן אמיתי, איך זה נראה אפילו? מה הטעם בכלל בכל ההליך שמתנהל פה
כשבניהול הישיבה יושב חבר נשיאות שעליו מערערים. אני לא שמעתי באף מקום
שכשמעבירים על החלטה של מישהו הוא מנהל את הדיון בישיבה כדי להכריע בערעור
שמוגש נגד ההחלטה שלו.

עכשיו זה לא שאתה בודד פה. אתה אפילו לא יושב-ראש הוועדה. אז יושב-ראש
הוועדה ברח בנסיבות שכולנו יודעים מה הן. אבל אפשר היה אפילו לתת לאחד
מחברי הוועדה אחרים, למען הנראות לפחות, שינהל את הסעיף הזה. אפילו זה לא
עובר בראש בכלל, הרי הכול על אוטומט, שום דבר כבר לא מעניין כאן.

עכשיו אגיד עוד דבר. אני מסכים איתך. אני חושב שוועדת הכנסת צריכה להיזהר
מאוד בקבלת ערעורים על החלטות הנשיאות. אני מסכים לגמרי. וכך נהגנו, ובצדק,
וכך נהגו גם בעבר, מכיוון שבעיניי לפחות הסמכות היא של הנשיאות, והערעור
נדרש באמת במקרים חריגים מאוד, ובעיקר כדי שיהיה בכל אופן איזשהו בלם בפני
קיפוח, בטח מתמשך. אבל אני אזכיר לך מה בא בצד הדבר הזה. הלוא אנחנו הקפדנו
תמיד שגם אם בישיבת נשיאות מסוימת לא יכולנו לאשר הצעה בגלל ריבוי ההצעות
או בגלל איזשהו אילוץ אחר, אם דברים היו באמת באמת חשובים, בנפשם של אנשים,
אני בעצמי הייתי אומר להם: תגישו, בבקשה; בפעם הבאה תאשרו. אני זוכר שאתה
היית פונה אליי ואומר לי: תשמע, לחבר סיעתי כזה או אחר יש משהו שחשוב לו;
לא הצלחנו לאשר הפעם. הייתי אומר: מאה אחוז, שידגיש פעם הבאה; נעשה כל מאמץ
לאשר לו. אגיד אפילו יותר מזה. לא אחת, ויושב פה חבר הכנסת אוסאמה סעדי,
הוא יעיד, הוא היה פונה אליי והיה אומר לי: תשמע, יש לי נושא. והוא היה
מגיש אותו לבד, כי לא היה בנמצא מסיעות אחרות מי שהיה מוכן להצטרף לנושא
הזה. אני חושב שברוב הפעמים נעשה מאמץ אמיתי להיענות לדברים האלה, אפילו אם
אלה היו ההצעות של מציע בודד.

<< יור >> היו"ר איתן גינזבורג: << יור >>

גם הנשיאות הזאת עשתה את זה.

<< דובר >> אוסאמה סעדי (הרשימה המשותפת): << דובר >>

זה נכון.

<< דובר_המשך >> יריב לוין (הליכוד): << דובר_המשך >>

אני חושב שהדבר לא קיים פה.

<< יור >> היו"ר איתן גינזבורג: << יור >>

לא, לא. היא עשתה.

<< דובר >> שלמה קרעי (הליכוד): << דובר >>

איך עשתה, איתן? שש פעמים אנחנו מגישים את זה. שש.

<< דובר >> יריב לוין (הליכוד): << דובר >>

אני חושב שמה שביטא כאן חבר הכנסת אבי מעוז, אני לא זוכר שמישהו ביטא תחושה
כזאת בעוצמה כזאת, וגם אם התחושה שלו היא אולי צד אחד מעבר, וזה לא באופן
מוחלט אפס, אלא זו עומד על אחד במושב או מספרים מהסוג הזה, אני חושב שזה
אומר דורשני, ואסור שזה יקרה. אגיד לך יותר מזה. זה בעיקר בעייתי על רקע
המציאות בוועדות. אז לפחות את הכלים האלה, הפרלמנטריים, שישנם בתוך המליאה
– אני חושב שהיה צריך לנקוט בגישה יותר מרחיבה.

עכשיו, תראה גם מה קורה כאן. זה נכון, גם אנחנו לפעמים לא היינו מאשרים חמש
הצעות לסדר-היום. אבל היינו עושים את זה באמת במצבים של בלית ברירה, כי
ידענו שיש דיונים מאוד ארוכים באופן חריג, זה מצריך או היינו ביום שהוא חג,
נמצא לקראת חג, או דברים מהסוג הזה. אני חושב שזה גם נעשה, בדרך כלל,
בהסכמה רחבה מאוד. אבל מצב שבו באופן שיטתי – ותבדוק את זה – לא מאושרות
כמעט שבוע אחרי שבוע, אין ניצול של המכסה, אגב, לא רק בהצעות לסדר-היום,
אלא גם בשאילתות דחופות.

<< יור >> היו"ר איתן גינזבורג: << יור >>

זה לא מגיע לנשיאות.

<< דובר_המשך >> יריב לוין (הליכוד): << דובר_המשך >>

לא חשוב. אבל אני מצייר לך תמונה. בוא, הרי כל אחד יכול להגיד: טוב, זה לא
אני; זה לא שייך לי; לא נוגע לי.

<< יור >> היו"ר איתן גינזבורג: << יור >>

לא. יש פה נהלים, אבל טוב.

<< דובר_המשך >> יריב לוין (הליכוד): << דובר_המשך >>

הרי בסוף כשיושבים בנשיאות, צריך לראות תמונה כוללת. וצריך לזכור שהכלים
האלה הם כלים של חברי הכנסת. הכנסת מתחלקת לימים של ממשלה ולימים של הכנסת.
ומה שנעשה פה באופן שיטתי הוא שמצמצמים את הזמן שניתן לחברי הכנסת כדי
לפנות זמן לדברים נוספים של הממשלה. עכשיו, זה לא קורה פעם אחת. זה קורה כל
שבוע כמעט. שוב, ממש כשיטה. ואני אומר עוד פעם, אלה דברים שלא היו אף פעם.
אלה דברים שאסור שיקרו, ואלה דברים שיביאו אותנו עוד מעט למקום נוסף שאנחנו
לא רוצים להיות בו, כי לשם זה הולך. ואני חושב שאתם חייבים לטפל בעניין
הזה.

והערה האחרונה לגוף ההצעה הזאת. תראה, לכנסת יש שלושה תפקידים: יש תפקיד
אחד להיות זירה לדיון הציבורי; יש תפקיד שני – לחוקק; ויש תפקיד שלישי לא
פחות חשוב של פיקוח על עבודת הממשלה. הכנסת, בהשוואה לפרלמנטים אחרים
בעולם, וכולם כאן יודעים את זה, נעדרת כלים אמיתיים כדי לפקח על עבודת
הממשלה. אנחנו נמצאים פה בנחיתות משמעותית לעומת מה שמקובל בפרלמנטים
אחרים. אגב, כתוצאה מזה, גם העיסוק מוסט כמעט כולו לעולמות של חקיקה וחקיקה
פרטית בהיקפים שלא קיימים במקומות אחרים, כי אין לך כלים לעשות את עבודת
הפיקוח.

עכשיו, כאשר יש אירוע שהוא בליבת הפיקוח שהכנסת נדרשת לו, של תפקיד כל כך
בכיר במוסד שהוא מוסד שיקר לכולם, שצריך לעמוד מעל כל מחלוקת, כשיש באמת
עננה כבדה מאוד גם על ההליך וגם על זהות מי שבסופו של דבר נבחר לעמוד בראשו
– ואתה יודע מה, יכול להיות שמי שנבחר לעמוד בראשו ומי שניהל את ההליך גם
להם יש אולי הסברים מצוינים, שהציבור לא מקבל אותם; יכול להיות שישכנעו
אותנו; אני אתפלא, אני מודה, אבל אולי; אני לא חושב שאני צריך למנוע מהם את
האפשרות הזו – ובאים חברי כנסת ומבקשים לדון בו, אז אם שבוע אחד זה לא
מסתדר, יכול להיות, קורה, אמרתי. אבל אני חושב שזה חייב להיות, וזה חייב
להיות, בטח על רקע העובדה שיש בעיה לבצע את עבודת הפיקוח דרך הוועדות
בנסיבות שאנחנו נמצאים בהן. ולכן אני מבקש, ואני אפילו הייתי מציע לחבריי
לא להצביע היום על הערעור, ולכבד את החלטת הנשיאות מהשבוע. אבל שההצעות
האלה תוגשנה פעם נוספת, ושבאמת בנשיאות הבאה תפעיל את כובד משקלך ותתקבל
החלטה פשוטה והגיונית לאשר את הדבר הזה. ואני חושב שכך ננהל את העניין
בצורה נכונה וראויה.

<< יור >> היו"ר איתן גינזבורג: << יור >>

תודה, אדוני.

<< דובר >> שלמה קרעי (הליכוד): << דובר >>

אני מקבל את הצעה של חברי חבר הכנסת לוין. אני מושך את בקשת הערעור שלי.

<< יור >> היו"ר איתן גינזבורג: << יור >>

אני גם הייתי מציע – אגב, הערעור הוא על ידי אורית, לא על ידיך.

<< דובר_המשך >> שלמה קרעי (הליכוד): << דובר_המשך >>

אתה גם מושך בשם אורית סטרוק, אבי?

<< יור >> היו"ר איתן גינזבורג: << יור >>

לא. בסדר.

<< דובר >> יואב קיש (הליכוד): << דובר >>

אני מייצג את אורית. ואני גם מקבל.

<< יור >> היו"ר איתן גינזבורג: << יור >>

שלמה, אני קיבלתי על עצמי את ההחלטה שאתה מייצג את אורית.

<< דובר >> שלמה קרעי (הליכוד): << דובר >>

אז אני מושך גם של אורית סטרוק.

<< דובר >> יואב קיש (הליכוד): << דובר >>

היא ביקשה שאני אייצג, אבל אין בעיה. שלמה זה גם טוב.

<< יור >> היו"ר איתן גינזבורג: << יור >>

אבל אני רק אומר, אני לא יודע אם דיברתם עם יושב-ראש הכנסת או לא, כי אלה
באמת דברים – כשדיברת היושב-ראש לוין על זה שרואים את התמונה המלאה, אז
אדוני יודע שמי שרואה את התמונה המלאה הוא רק יושב-ראש הכנסת ולא הסגנים.
אנחנו לא יודעים מי דיבר ומה היו השיקולים. ואתה גם יודע, אדוני היושב-ראש,
על פי רוב מי שמכתיב יותר מכל את הדברים הוא היושב-ראש.

<< דובר >> שלמה קרעי (הליכוד): << דובר >>

ואתה לא חושב שיש טעם לפגם, איתן, ששש פעמים אנחנו מגישים את הנושא הזה
והוא נידחה?

<< יור >> היו"ר איתן גינזבורג: << יור >>

אני מודה, חבר הכנסת קרעי, שאני לא זכרתי את זה. אני לא שמתי לב לזה.

<< דובר >> יואב קיש (הליכוד): << דובר >>

אולי יצא טוב שאתה מנהל את הישיבה דווקא.

<< יור >> היו"ר איתן גינזבורג: << יור >>

אני לא אפרט, אבל אני מציע לך, כי אני לא יודע אם עשית את זה עד כה, שפשוט
תדבר עם היושב-ראש. תפנה אליו באופן אישי, תבדוק מה השיקולים ברמה הזאת.
אני גם אומר יותר מזה.

<< דובר >> שלמה קרעי (הליכוד): << דובר >>

אני מאוד מקצועי. אני לא רוצה עניינים אישיים שיכנסו לתוך זה.

<< יור >> היו"ר איתן גינזבורג: << יור >>

בסדר.

<< דובר_המשך >> שלמה קרעי (הליכוד): << דובר_המשך >>

אני מגיש בקשה לדיון, מאוד פשוט. אתה מכיר את ההתנהלות של היושב-ראש
כלפינו. פה לא צריך לכביר במילים.

<< יור >> היו"ר איתן גינזבורג: << יור >>

חבר הכנסת קרעי, תאפשר לי. בסדר.

<< דובר >> בועז טופורובסקי (יש עתיד): << דובר >>

- - -

<< יור >> היו"ר איתן גינזבורג: << יור >>

תאפשר לי. לכל אחד יש הלנות על ההתנהלות של האחר. ואני מציע שאת הסיפור הזה
בואו נשים מחוץ לחדר. אני כן מציע שתשוחח עם היושב-ראש, תבדוק מדוע הדבר
הזה נידחה ככל שנידחה. אני פשוט לא זוכר את זה, אז אני לא רוצה לומר דברים
שלא זה. ואני אומר שאם זה לשבוע הבא, אני אשאל אם יש איזו סיבה מסוימת
וכו'. אני מוכן לשאול את השאלה הזאת, הגם שחבריך לא שאלו את זה. אבל אם
הערעור נמשך, אז אני מבקש להסתפק בדברים הללו.

<< דובר >> יצחק פינדרוס (יהדות התורה): << דובר >>

אני רוצה להגיב ב-30 שניות.

<< יור >> היו"ר איתן גינזבורג: << יור >>

בבקשה.

<< דובר >> יצחק פינדרוס (יהדות התורה): << דובר >>

אני רוצה משפט אחד. אני רוצה לפנות אליך, לא כסגן יושב-ראש הכנסת, ואני
באמת לא יודע כמה סגנים יש עוד פה בחדר, כי אני לא הצלחתי לצאת ראש מי
הסגנים. אני כן רוצה, כיושב-ראש ועדת הכנסת כרגע, שוועדת הכנסת תפנה
ליושב-ראש לשקול שוב. אם שש פעמים היה פה דיון, לשקול שוב כוועדת הכנסת, לא
כסגן יושב-ראש. אני אומר לך עוד פעם, אתה יושב כיושב-ראש ועדת הכנסת,
שוועדת הכנסת פונה ליושב-ראש לשקול שוב את הדבר הזה. אין לנו עניין לבוא פה
כל שבוע לאותו דיון.

<< דובר >> בועז טופורובסקי (יש עתיד): << דובר >>

אני מתנגד.

<< דובר >> יצחק פינדרוס (יהדות התורה): << דובר >>

אם זה מציק לחברים ברמה הזאת, זה נושא שיכול להיות שכל שבוע זה היה עמוס,
לא היה עמוס.

<< יור >> היו"ר איתן גינזבורג: << יור >>

בואו. אני בינתיים מציע, חברים, גם לדבר עם היושב-ראש. חלק הרי דיברו על זה
שהמקום הזה הוא הבית של הסכמות, זה בית של פשרות, זה בית של ההידברות. אני
מציע גם לחבר הכנסת קרעי לשוחח עם היושב-ראש ולבדוק.

<< דובר >> יצחק פינדרוס (יהדות התורה): << דובר >>

לא. אבל אני רוצה להתעקש כחבר ועדת הכנסת - - -

<< דובר >> שלמה קרעי (הליכוד): << דובר >>

למה? מאיפה באה ההצעה שלך, אדוני היושב-ראש?

<< דובר >> יצחק פינדרוס (יהדות התורה): << דובר >>

כוועדת הכנסת, לא כסגן היושב-ראש, וההמלצה לשקול שוב.

<< דובר >> שלמה קרעי (הליכוד): << דובר >>

לא, לא. אני מנסה להבין מאיפה היא באה? מה המקור?

<< יור >> היו"ר איתן גינזבורג: << יור >>

חבר הכנסת קרעי.

<< דובר_המשך >> שלמה קרעי (הליכוד): << דובר_המשך >>

מה זה? זה צריך להיות תחנונים של חברי הכנסת ליושב-ראש? מה, לשחד אותו
במשהו שיקבל את ההצעה שלנו? מה זה העניין הזה?

<< יור >> היו"ר איתן גינזבורג: << יור >>

חבר הכנסת קרעי, אני לא באתי בגישה כזאת. חבל שאתה לוקח את זה ככה.

<< דובר_המשך >> שלמה קרעי (הליכוד): << דובר_המשך >>

לא. אבל זה בין השורות, איתן.

<< יור >> היו"ר איתן גינזבורג: << יור >>

אני חוזר. אני חוזר מדבריי. אל תפנה אליו.

<< דובר_המשך >> שלמה קרעי (הליכוד): << דובר_המשך >>

תחזור בך מדבריך, כן. כי זה בין השורות.

<< יור >> היו"ר איתן גינזבורג: << יור >>

באמת. אני עובר לנושא הבא על סדר-היום. באמת.

<< דובר_המשך >> שלמה קרעי (הליכוד): << דובר_המשך >>

וזה צריך להיות כאילו פרוטקציה. אני לא רוצה פרוטקציה. אני רוצה שהוא יאשר
דיון שחברי כנסת מבקשים בו שש פעמים, פעם אחר פעם, בנושא מאוד חשוב.

<< יור >> היו"ר איתן גינזבורג: << יור >>

טוב. תודה, תודה רבה, אדוני. תודה. תודה רבה, סיימת את דבריך.

<< דובר_המשך >> שלמה קרעי (הליכוד): << דובר_המשך >>

לא יכול להיות שתסתמו את הפה.

<< יור >> היו"ר איתן גינזבורג: << יור >>

תודה, חבר הכנסת קרעי. תודה.

<< נושא >> קביעת סדרי דיון מיוחדים לסעיף 98 לתקנון הכנסת בהצעות חוק
הבאות:1. הצעת חוק חומרי נפץ (תיקון מס' 5), התשפ"ב–2021 (מ/1473); 2. הצעת
חוק התכנון והבנייה (תיקון מס' 137 והוראת שעה), התשפ"ב–2022 (מ/1457); 3.
הצעת חוק התכנון והבנייה (תיקון מס' 136), התשפ"ב–2021 (כ/875) << נושא >>

<< יור >> היו"ר איתן גינזבורג: << יור >>

אנחנו עוברים לנושא הבא על סדר-היום: קביעת סדרי דיון מיוחדים, לפי סעיף 98
לתקנון הכנסת, בהצעות החוק הבאות: הצעת חוק חומרי נפץ (תיקון מס 5); הצעת
חוק התכנון והבנייה (תיקון מס' 137); והצעת חוק תכנון ובנייה (תיקון מס'
136).

הבקשות מובאות, לפי בקשת הנהלת הקואליציה, לצורך קביעת סדרי דיון. אני
מציע, ראשית, שחבר הכנסת טופורובסקי יציג את ההצעה.

<< דובר >> בועז טופורובסקי (יש עתיד): << דובר >>

אוקיי. תודה רבה, אדוני היושב-ראש. אני אתחיל בהצגת ההצעה, ואחר כך, מתי
שאתה תגיד לי, אני גם אשמח לרשות דיבור, כי אני ארצה להסביר אותה.

<< דובר >> יואב קיש (הליכוד): << דובר >>

זה הרעיון, שתציג ותסביר.

<< יור >> היו"ר איתן גינזבורג: << יור >>

תסביר אותה.

<< דובר >> בועז טופורובסקי (יש עתיד): << דובר >>

אם אתה נותן את זה ביחד, מעולה. אנחנו מדברים בעצם על סדרי דיון מיוחדים
בקריאה שנייה ושלישית בהצעות החוק הבאות: הצעת חוק התכנון והבנייה (תיקון
136) התשפ"ב–2021; הצעת חוק התכנון והבנייה (תיקון 137) (והוראת שעה)
התשפ"ב–2022; הצעת חוק חומרי נפץ (תיקון מס' 5) התשפ"ב–2021. אנחנו רוצים
להעביר את הצעות החוק האלה עוד השבוע. שתי הצעות חוק הן הצעות חוק שפג
תוקפן – חריש וחומרי הנפץ. חריש כבר פג תוקף. חומרי הנפץ יפוג תוקף ב-6
בינואר. והצעת חוק החשמל, זו הצעה שאין לנו ברירה אלא להגיש עליה סעיף 98.

<< דובר >> יצחק פינדרוס (יהדות התורה): << דובר >>

איזה מספר זה הצעה של חוק אורבך ?

<< דובר >> יואב קיש (הליכוד): << דובר >>

חשמל זה 136.

<< יור >> היו"ר איתן גינזבורג: << יור >>

חשמל 136. חריש 137.

<< דובר >> בועז טופורובסקי (יש עתיד): << דובר >>

חשמל זה 136.

<< דובר >> יצחק פינדרוס (יהדות התורה): << דובר >>

136 זה אורבך ו-137 זה?

<< יור >> היו"ר איתן גינזבורג: << יור >>

זה חריש. וחשמל זה 136. זה הוועדה המקומית לתכנון הבנייה בחריש.

<< דובר_המשך >> יצחק פינדרוס (יהדות התורה): << דובר_המשך >>

חוק אורבך.

<< דובר >> בועז טופורובסקי (יש עתיד): << דובר >>

אין קשר לאורבך. על ההצעות האלה הוגשו יותר מ-100 שעות דיבור.

<< דובר >> שלמה קרעי (הליכוד): << דובר >>

פחות מ-100, פחות.

<< דובר >> בועז טופורובסקי (יש עתיד): << דובר >>

על ההצעות האלה הוגשו יותר מ-100 שעות דיבור. רק על הצעת חוק החשמל 93.3
שעות דיבור.

<< דובר >> שלמה קרעי (הליכוד): << דובר >>

על חוק החשמל פחות.

<< יור >> היו"ר איתן גינזבורג: << יור >>

רגע, רגע. אל תפריע, נו. תכף תקבל את רשות הדיבור. אי-אפשר ככה.

<< דובר >> בועז טופורובסקי (יש עתיד): << דובר >>

תגיד, אתה כאילו רוצה לפרשן אותי גם?

<< דובר >> שלמה קרעי (הליכוד): << דובר >>

כן.

<< יור >> היו"ר איתן גינזבורג: << יור >>

סליחה. אל תפנה אליו.

<< דובר >> בועז טופורובסקי (יש עתיד): << דובר >>

לגבי מה שקורה כאן, תראו, אני הייתי בין אנשים שנלחמו מאוד בתוך הקואליציה
בשביל לנסות להגיע להבנות ולהסדרה עם האופוזיציה. כל האנשים שהם ותיקים
בבניין, ואני סומך על דעתם, אמרו לי והסבירו לי וצחקו עליי ואמרו לי - -

<< דובר >> שלמה קרעי (הליכוד): << דובר >>

למה? אל תנסה בכלל.

<< יור >> היו"ר איתן גינזבורג: << יור >>

די, נו. מספיק.

<< דובר >> בועז טופורובסקי (יש עתיד): << דובר >>

שאלה ניסיונות סרק, שהאופוזיציה רואה כל ניסיון כזה כחולשה. והם קיבלו, והם
תחת איזושהי הנחיה מלמעלה להוציא מלגיטימציה את הכנסת. אני בהתחלה חשבתי
שזה לא נכון, אמרתי אולי הם הפכו לא לגיטימי את מפכ"ל המשטרה אחרי שהוא
הגיש המלצה, אחרי שהמשטרה מגישה המלצה להעמיד לדין את מי שהיום ראש
האופוזיציה; אחר כך את הפרקליטות; אחר כך את היועץ המשפטי לממשלה, שזה
מעניין שעכשיו אתה נתלה על יועץ משפטי אחר; ואחר כך גם את הכנסת, ואפילו את
מדינת ישראל, כל עוד הם לא בשליטתם. והינה, אפילו גם שמענו הרגע את חבר
הכנסת לוין בא ומאיים בצורה כזו או אחרת שעוד מעט הם גם יחרימו את המליאה,
שגם לטענתו, התנהלה כמו שצריך. אני לא ראיתי כזאת מליאה ובחיים שלי, אומנם
אני לא חבר כנסת כל חיי, אבל אני שם לב למליאה עם קללות וגידופים ועם חברי
האופוזיציה - - -

<< דובר >> יריב לוין (הליכוד): << דובר >>

לא אמרתי שהיא התנהלה כמו שצריך. אמרתי שיחסית למה שקורה בוועדות, עוד
התנהלה - - -

<< דובר >> בועז טופורובסקי (יש עתיד): << דובר >>

אין ועדות כי אתם לא מוכנים להקים אותן. זו אופוזיציה שבאה ומקללת ומגדפת.
אין לה שוב כבוד למקום הזה, לדמוקרטיה הישראלית - -

<< דובר >> מיכאל מלכיאלי (ש"ס): << דובר >>

זו קואליציה שעושה את זה ליושב-ראש הכנסת.

<< דובר >> בועז טופורובסקי (יש עתיד): << דובר >>

- - ולכל דבר, לכל מה שנוצר. בכל מקום שבו אתם מאבדים שליטה, אתם פשוט
הולכים ועושים מהלכים להפוך אותו ללא לגיטימי. ומכיוון שחבר הכנסת יריב
לוין קרא הודעת SMS אישית שאני שלחתי לו באחת מהישיבות הקודמות, אני גם
מרשה לעצמי להגיד שבאחת מהישיבה אתה קראת הודעת SMS שאני כתבתי.

<< דובר >> יריב לוין (הליכוד): << דובר >>

לא נכון. חבר הכנסת טופורובסקי, אני קראתי הודעה שאני כתבתי אליך, לא הודעה
שאתה כתבת אליי. אל תשקר.

<< דובר >> בועז טופורובסקי (יש עתיד): << דובר >>

ואני לא מכיר כזו התנהלות.

<< דובר >> יריב לוין (הליכוד): << דובר >>

חבר הכנסת טופורובסקי, אל תשקר ותחזור בך מהדברים.

<< דובר >> בועז טופורובסקי (יש עתיד): << דובר >>

ואם אתה קראת הודעה שאתה כתבת אליי, גם בסדר.

<< דובר >> יריב לוין (הליכוד): << דובר >>

אני לא קראתי. מותר לי לקרוא דברים שאני כתבתי.

<< דובר >> בועז טופורובסקי (יש עתיד): << דובר >>

אני בחיים לא מקריא, לא מקריא.

<< דובר >> יריב לוין (הליכוד): << דובר >>

אני לא קראתי מילה שאתה כתבת.

<< דובר >> בועז טופורובסקי (יש עתיד): << דובר >>

אתה יודע מה, אין בעיות.

<< דובר >> יריב לוין (הליכוד): << דובר >>

חבר הכנסת טופורובסקי, תחזור בך.

<< דובר >> בועז טופורובסקי (יש עתיד): << דובר >>

אין בעיות שאתה מקריא הודעה, לא מעניין אותי.

<< דובר >> יריב לוין (הליכוד): << דובר >>

תחזור בך.

<< יור >> היו"ר איתן גינזבורג: << יור >>

הינה, חוזר בו. הוא חוזר בו.

<< דובר_המשך >> יריב לוין (הליכוד): << דובר_המשך >>

מותר לי להקריא דברים שאני כתבתי.

<< יור >> היו"ר איתן גינזבורג: << יור >>

אבל הוא חוזר בו, חבר הכנסת לוין.

<< דובר_המשך >> יריב לוין (הליכוד): << דובר_המשך >>

לא קראתי אף מילה שאתה כתבת.

<< יור >> היו"ר איתן גינזבורג: << יור >>

אז הוא אמר, הוא חוזר בו.

<< דובר_המשך >> יריב לוין (הליכוד): << דובר_המשך >>

אל תשקר.

<< דובר >> בועז טופורובסקי (יש עתיד): << דובר >>

כיוון שבקודים שלי, יכול להיות שהם שונים משלך, לא מקריאים אף הודעות
שנכתבות בין אנשים, אז זה משהו אחר.

<< דובר >> יריב לוין (הליכוד): << דובר >>

אסור לי לומר מה אמרתי לך? מה, זה סוד מה שאמרתי לך? אני לא מבין.

<< דובר >> בועז טופורובסקי (יש עתיד): << דובר >>

לכן אני רוצה גם להזכיר שההצעה של האופוזיציה - - -

<< דובר >> יריב לוין (הליכוד): << דובר >>

נטענה טענה כלפיי שהסכמתי למשהו, אמרתי: רבותיי, לא נכון.

<< דובר >> בועז טופורובסקי (יש עתיד): << דובר >>

אני אמרתי לך זאת בהודעה אישית.

<< דובר >> יריב לוין (הליכוד): << דובר >>

הינה, מה שאמרתי. מה, אסור לי להגיד מה אמרתי? אני לא מבין. ממתי יש חיסיון
שלאדם אסור להגיד מה הוא עצמו אמר?

<< דובר >> בועז טופורובסקי (יש עתיד): << דובר >>

תעשה מה שאתה רוצה. אין בעיה. אם מבחינתך - - -

<< דובר >> יריב לוין (הליכוד): << דובר >>

מה אתה מדבר? על איזה הודעות? מה הזה הסיפורים האלה?

<< דובר >> שלמה קרעי (הליכוד): << דובר >>

טופורובסקי, תתבייש. אתה חתיכת צבוע. תודה שטעית. תודה.

<< דובר >> יריב לוין (הליכוד): << דובר >>

מה זה הסיפורים האלה? תתבייש לך.

<< יור >> היו"ר איתן גינזבורג: << יור >>

חבר הכנסת קרעי, אני קורא אותך לסדר פעם ראשונה.

<< דובר >> שלמה קרעי (הליכוד): << דובר >>

רגע, תקרא.

<< יור >> היו"ר איתן גינזבורג: << יור >>

וגם פעם שנייה אני קורא אותך לסדר.

<< דובר_המשך >> שלמה קרעי (הליכוד): << דובר_המשך >>

יופי.

<< יור >> היו"ר איתן גינזבורג: << יור >>

אתה רוצה גם לצאת?

<< דובר_המשך >> שלמה קרעי (הליכוד): << דובר_המשך >>

איתן, אתה לא מאיים עליי.

<< יור >> היו"ר איתן גינזבורג: << יור >>

אתה רוצה לצאת להירגע?

<< דובר_המשך >> שלמה קרעי (הליכוד): << דובר_המשך >>

אתה לא מאיים עליי.

<< יור >> היו"ר איתן גינזבורג: << יור >>

אתה מפריע לדיון.

<< דובר >> יריב לוין (הליכוד): << דובר >>

רק מה שאתה כתבת לא אגיד.

<< דובר >> שלמה קרעי (הליכוד): << דובר >>

אתה לא מאיים עליי.

<< יור >> היו"ר איתן גינזבורג: << יור >>

אתה מפריע לדיון, שלמה.

<< דובר_המשך >> שלמה קרעי (הליכוד): << דובר_המשך >>

אתה מפריע לדיון.

<< יור >> היו"ר איתן גינזבורג: << יור >>

אז תצא החוצה, בבקשה.

<< דובר_המשך >> שלמה קרעי (הליכוד): << דובר_המשך >>

אתה מפריע לדיון.

<< יור >> היו"ר איתן גינזבורג: << יור >>

תצא החוצה, שלמה.

<< דובר_המשך >> שלמה קרעי (הליכוד): << דובר_המשך >>

לא רוצה לצאת.

<< יור >> היו"ר איתן גינזבורג: << יור >>

אז אני קורא אותך לסדר פעם שלישית.

<< דובר_המשך >> שלמה קרעי (הליכוד): << דובר_המשך >>

תקרא לסדר פעם שלישית.

<< יור >> היו"ר איתן גינזבורג: << יור >>

אז תצא. די.

<< דובר_המשך >> שלמה קרעי (הליכוד): << דובר_המשך >>

בושה וחרפה. אתם הקוזק הנגזל בדמות שני הדיקטטורים הכי הגדולים שיושבים כאן
בראשות הוועדה.

<< יור >> היו"ר איתן גינזבורג: << יור >>

די. אני לא אתן לדבר. צא, בבקשה. אני מתאפק כלפייך כל הישיבה. אין אחד
שמדבר שאתה לא מפריע לו. אפילו ליריב לוין אתה מפריע.

<< דובר_המשך >> שלמה קרעי (הליכוד): << דובר_המשך >>

עם איפוק כזה עוד תקבל צל"ש האיפוק.

(חבר הכנסת שלמה קרעי הוצא מהאולם)

<< יור >> היו"ר איתן גינזבורג: << יור >>

אני מודה לך על העיטורים שאתה מעניק פה לאנשים. בבקשה.

<< דובר >> בועז טופורובסקי (יש עתיד): << דובר >>

גם אם חבר הכנסת לוין, מבחינתו זה בסדר להקריא הודעות שהוא כתב לי, אני לא
מכיר את זה. אבל אני רוצה להזכיר ישיבות שבהן הקואליציה הציעה לאופוזיציה
את ההצעה האחרונה שהצענו. ההצעה הייתה, על פניו, מקובלת על האופוזיציה. ואז
חזרו אלינו עם תשובה שהציונות הדתית לא מקבלת את הפער של שניים בכספים.
ומאז פתאום זה נהיה סימן הדגל של כל הסיפור הזה. ולאחר מכן ניסינו גם כל
הזמן להגיע להבנות. אני עברתי אישית שבועות, שאני הגעתי להסכמות עם
האופוזיציה וקיבלתי על זה בראש בקואליציה. והינה, ולא הייתה איזשהו דרך,
הדדיות, מבחינת האופוזיציה בשום התנהלות, עם צעקות, עם שקרים, עם תהליך שבו
הם גם הופכים ללא לגיטימית את יושבת-ראש הקואליציה. זאת אומרת, כל תפקיד
רשמי במדינת ישראל שלא מסתדר להם, הם הופכים אותו ללא לגיטימי.

עכשיו זה גם יושב-ראש הכנסת. הרי הם החרימו את ישיבות הנשיאות. עכשיו הם
מאיימים להחרים את ישיבות המליאה עצמה. זה המודל שלהם. כל מקום שהם לא
שולטים בו, הם מחרימים והופכים אותו ללא לגיטימי. ואני מבין את זה. גם
הכרזת מלחמה שהייתה לפני שבועיים או שלושה של ראש האופוזיציה יצאה שבטעות
הייתה יום אחרי שלא אישרו למשפחתו אבטחה. אני לא יודע אם זה מקריות או לא.
זה, על זה יגידו.

<< דובר >> יצחק פינדרוס (יהדות התורה): << דובר >>

אתה מטעה. לא אישרו לאיתמר בן גביר.

<< דובר >> בועז טופורובסקי (יש עתיד): << דובר >>

עכשיו אני רוצה לדבר לגופו של עניין, לגבי החקיקה. האופוזיציה, כחלק
מהתהליך להפוך את מדינת ישראל ללא לגיטימית, מנסה לעשות deadlock במשכן.
והניסיון שלהם לעשות deadlock במשכן מבחינתם גם בא על חשבון טובת מדינת
ישראל. ראינו שאפילו את חוק האזרחות, שהם בעצמם חוקקו והם סומכים בהם
בעצמם, עזרו להפיל את הארכת התוקף שלו, והרבה מאוד חוקים כל הזמן, גם חוקים
שכשהמפלגה שלי הייתה באופוזיציה היא דאגה להעביר, דאגה להעביר לפעמים יותר
מעשרה, 20 חוקים בימי ההצבעות, לא למשוך זמן, אלא על דברים מהותיים, כאן יש
לנו אופוזיציה שכל דבר מבחינתה זה משהו למשוך זמן, אפשרות לעשות deadlock
על הכנסת ולתקוע את מדינת ישראל.

אני מאמין שאופוזיציה צריכה להילחם בקואליציה, צריכה לרצות להחליף את
השלטון, אבל בחיים, בחיים לא לעשות מהלכים ביודעין שפוגעים במדינת ישראל.
והדבר הזה חייב להיפסק. אנחנו הגענו למצב בכנסת שכל חוק, כל חוק בא עם מלא
שעות דיון, עם מלא הסתייגויות. אם אנחנו לא נעשה סדרי דיון מיוחדים, הכנסת
הזאת אולי תחוקק חוק אחד בשבוע. ולאמירות שהדברים האלה השתנו אילו - -

<< דובר >> מיכאל מלכיאלי (ש"ס): << דובר >>

פחות נזקים לעם ישראל.

<< דובר >> בועז טופורובסקי (יש עתיד): << דובר >>

- - אילו רק נסכים איתם על הוועדות, אני פעם האמנתי בזה, באמת האמנתי בזה.
עכשיו אני בטוח ב-100% שזה שקר, שגם אם עכשיו נביא להם את מה שהם רוצים
בוועדות, יום אחרי זה או שבוע אחרי זה הם ימצאו איזו סיבה אחרת שמאיימת,
אני לא יודע על מה, בטח סביב תקציבים, ואז יעשו גם, ישברו את הכלים ויגידו:
רק תפתרו את הסיבה הזאת, כי זה מה שהם עושים כל הזמן. עד אז אנחנו נחרים,
נעשה, נבלגן, נעשה בלגן והכול.

ולכן בגלל שהאופוזיציה הזאת הוכיחה פעם אחר פעם שכאשר נותנים לה יד היא
כורתת אותה, היא כורתת אותה, אנחנו בקואליציה הבנו והגענו למסקנה שפשוט,
לצערי, אין עם מי לדבר. אנחנו מוכנים לדבר. יושבים כאן ורוצים לדבר.
האמירות כאילו: שלחנו מכתב ולא עניתם. עשו לי טובה, אנחנו לא ילדים בגן.
המכתב הזה כאילו ביטל את כל מה שדיברנו עליו. אתם ניגשתם לבג"ץ או אנשים
אצלכם ניגשו לבג"ץ. בג"ץ אמר שההסדר שהצענו מניח את הדעת. הוא זרק אתכם מכל
המדרגות, ופתאום כבר בג"ץ עוד פעם לא לגיטימי. זה היה נחמד לבדוק את בג"ץ
לשנייה, אולי הוא יעזור לכם, אבל אחר כך לחזור לזה שהוא לא לגיטימי.

אז תפסיקו לעבוד על עצמכם בעיניים. אנשים בתוך האופוזיציה כבר לא מאמינים
למה שאתם אומרים, ואומרים שיש כאן אנשים שמנהלים את האופוזיציה, והם פשוט
מחורפנים, סליחה על השפה. אתם יודעים מה, אני מצטער על המילה. אני לא צריך
להגיד מחורפנים. נוהגים בצורה שהיא לא מכבדת.

<< דובר >> מיכאל מלכיאלי (ש"ס): << דובר >>

שמזכירה אנשים מחורפנים.

<< יור >> היו"ר איתן גינזבורג: << יור >>

תודה.

<< דובר >> בועז טופורובסקי (יש עתיד): << דובר >>

זה לגבי סדרי הדיון. לכן בגלל שיש כאן שני חוקים פגי תוקף ועוד חוקים עם
כמות שעות בלתי הגיוניות, אנחנו מציעים, וגם עשינו התאמה לגודל ההסתייגויות
ולגודל השעות במהלך השבוע בשביל להתאים את זה וליצור סדרי דיון מיוחדים,
כדי שנוכל להעביר את זה ולוודא שיהיו במדינת ישראל ממשלה, שלטון, כנסת,
מתפקדים, ולא ניתן לאופוזיציה להרוס את המדינה. תודה.

<< יור >> היו"ר איתן גינזבורג: << יור >>

תודה רבה.

<< דובר >> ארבל אסטרחן: << דובר >>

צריך להציג את ההצעה רק.

<< יור >> היו"ר איתן גינזבורג: << יור >>

תציג את ההצעה.

<< דובר >> בועז טופורובסקי (יש עתיד): << דובר >>

להקריא את זה?

<< דובר >> ארבל אסטרחן: << דובר >>

כן.

<< יור >> היו"ר איתן גינזבורג: << יור >>

לא את הכול. תציג את הדברים העיקריים.

<< דובר >> בועז טופורובסקי (יש עתיד): << דובר >>

על שלוש הצעות החוק המצויות על סדר-יומה של הכנסת השבוע הוגשו הסתייגויות
רבות. מרביתן על ידי סיעות שלמות כלהלן.

<< יור >> היו"ר איתן גינזבורג: << יור >>

לא צריך עכשיו להקריא את כל זה. תגיד מה העקרונות של הצעה.

<< דובר >> ארבל אסטרחן: << דובר >>

אחת - - -

<< יור >> היו"ר איתן גינזבורג: << יור >>

שנייה, ארבל. אני הבנתי. מה העקרונות של ההצעה, מה אתה מציע לגבי חוק, חוק
זה, חוק זה.

<< דובר_המשך >> בועז טופורובסקי (יש עתיד): << דובר_המשך >>

אוקיי. להצעת חוק החשמל שבה הוגשו 108 הסתייגויות ו-50 הסתייגויות חליפיות
אשר היו מאפשרות הנפקה של 93.3 שעות, אנחנו מציעים כי ביום ג', היום,
בסדר-היום, ברגע שיסתיים סדר-היום הרגיל, זה יכול להיות 18:00, זה יכול
להיות 17:00, הנמקת ההסתייגויות תתחיל ותימשך ברציפות במשך כ-14 שעות, עד
השעה 08:00, לכל היותר, בבוקר של יום ד'. אם לא יהיו דוברים במליאה שיבקשו
לנמק את ההסתייגויות – הרי זה לא הגיוני, כי זה חוק כל כך חשוב, ברור
שהאופוזיציה תמלא את כל השעות, כי הם רצו 93 שעות – אז תהיה הפסקה עד השעה
08:00.

<< דובר >> מיכאל מלכיאלי (ש"ס): << דובר >>

- - -

<< דובר >> בועז טופורובסקי (יש עתיד): << דובר >>

בשעה זו יישמעו דברי סיכום ויחלו הצבעות. על כל ההסתייגויות, וההסתייגויות
החליפיות, יתקיימו 30 הצבעות בלבד, לפי בחירת האופוזיציה. אם סיעות
אופוזיציה לא יודיעו מה ההסתייגויות עליהן הן מבקשות להצביע, תתקיים הצבעה
לפי סדר רישום ההסתייגויות.

לגבי הצעת החוק השנייה, הצעת חוק (תיקון מס' 137), זה חריש, שם קוד חריש,
הוגשו שש הסתייגויות אשר מאפשרות הנמקה של 26 שעות. ולכן אנחנו רוצים כי
היא תהיה – איפה זה?

<< יור >> היו"ר איתן גינזבורג: << יור >>

לא. זה לא חריש. חומרי נפץ יהיה 26 שעות.

<< דובר >> יריב לוין (הליכוד): << דובר >>

מה זה חשוב, אדוני היושב ראש?

<< דובר >> בועז טופורובסקי (יש עתיד): << דובר >>

תהיה, סליחה, הינה, בסדר. זה חריש. זה כן חריש.

<< יור >> היו"ר איתן גינזבורג: << יור >>

לא. זה לא חריש.

<< דובר_המשך >> אבי מעוז (הציונות הדתית): << דובר_המשך >>

ביחד. זה ביחד.

<< יור >> היו"ר איתן גינזבורג: << יור >>

טוב. לגבי חומרי נפץ מבוקש שש הסתייגויות של 26 שעות. מבוקש לדבר שלוש
שעות. וישובץ החל ממחר, ביום ד'.

<< דובר >> אבי מעוז (הציונות הדתית): << דובר >>

אה, זה בסוף סדר-היום.

<< יור >> היו"ר איתן גינזבורג: << יור >>

בסוף סדר-היום. ולעניין תיקון חוק תכנון ובנייה, מה שמיוחד, הוועדה המיוחדת
של חריש, הוגשו עשר הסתייגויות ושמונה חליפיות, בסך הכול 18 הצבעות, 20
שעות דיבור. מציעה הקואליציה לא יותר משלוש הצבעות. ולגבי השעות, אני רואה?

<< דובר >> בועז טופורובסקי (יש עתיד): << דובר >>

שלוש שעות.

<< יור >> היו"ר איתן גינזבורג: << יור >>

זה שלוש שעות הצבעה. טוב, זו ההצעה. והיא גם מונחת בפני כולם. אז נראה לי
שהפירוט היה פירוט יתר. כן, בבקשה, חבר הכנסת קיש, ראשון הדוברים.

<< דובר >> יואב קיש (הליכוד): << דובר >>

כן. תודה, היושב-ראש. אני אתייחס, ראשית, לדברים שאמר חבר הכנסת טופורובסקי
ברמה העקרונית, ואחרי זה, כמובן, לנושא הספציפי עצמו. קודם כול, שהמושג
deadlock שדיברת עליו מקובל כשיש שוויון ואין מי שמכריע. הוא לא מושג מקובל
בקואליציה-אופוזיציה כשאתם עם רוב מובנה. אתה יכול להגיד: צוואר בקבוק,
מעכבים חקיקה. deadlock זה כששווים ואין מי שיכריע. אז אין פה deadlock.

<< דובר >> בועז טופורובסקי (יש עתיד): << דובר >>

בדיוק. אתם מנסים לשנות את המשוואה. זה העניין.

<< דובר >> יואב קיש (הליכוד): << דובר >>

לא הפרעתי לך.

<< דובר >> בועז טופורובסקי (יש עתיד): << דובר >>

סליחה. סליחה.

<< דובר_המשך >> יואב קיש (הליכוד): << דובר_המשך >>

אמרת הרבה דברים שהתנגדתי, כולל האשמה חסרת השחר כלפי יריב לוין.

<< יור >> היו"ר איתן גינזבורג: << יור >>

אני אגן על זכותך, אדוני קיש, כן.

<< דובר >> יואב קיש (הליכוד): << דובר >>

תודה. אז קודם כול, זה לא deadlock. ואמרת עוד משפט: כשממפלגה שלי הייתה
באופוזיציה, אז התנהגנו כך וכך. כשהמפלגה שלך הייתה באופוזיציה, היא קיבלה
ייצוג הולם בוועדות הכנסת. היא קיבלה יחס הוגן בכנסת, ולא הייתה דריסה של
האופוזיציה כמו שקורה פה. אז הָא בְּהָא תַּלְיָא. וכשאתה אומר על המכתב שאפילו לא
השבתם, אז אולי תנסה. תן תשובה למכתב, תשובה עניינית, ותראה. אני אומר לך
בצורה מאוד ברורה, הקלפים והכל בידיים של הקואליציה. ככה זה עובד בכנסת.
האחריות גם בסוף נופלת על הכתפיים שלכם. וכל עוד אתם מתעלמים במודע, כנראה,
כי זה מה שאמרו לכם, כי זו לא החלטה שלכם, להתעלם במודע מההצעה של
האופוזיציה, אפילו בשלילה מוחלטת, אני מבקש, תביאו הצעה בכתב. נראה מה
ההצעה שלכם. הכול היה רק דיבורים.

עכשיו לגבי הדיבורים. עכשיו אני מצטער, אני אומר את עמדתי האישית, בסדר?
הניסיון שלי עם יושבת-ראש הקואליציה עידית סילמן הוא שכל פעם שהיא אמרה לי
משהו, זה התגלה כשקר. לא רק שהתגלה כשקר, גם אחרי זה שאִמַּתָּ אותה, אז היא
פתאום שינתה גרסה על גרסה על גרסה. אז כשהיא משקרת ללא הפסקה, לי, אני
אומרת הסובייקטיבית – היא לא פה, אני מתנצל – אבל זה קשור לכל האירוע שהיה
פה. לא יכול להיות שאנחנו נוכל לעבוד איתה. אנחנו לא מאמינים למילה שלה.
אני אומר לך את זה בכנות. אני לא יודע איך אצלכם. היא גרמה לקושניר להפר
קיזוז בגלל שהיא שיקרה לו ביום רביעי בערב. זה חלק מהדוגמה להתנהלות שלה.
ולכן היא, מבחינתנו, לא בר שיח, כי אתה לא יכול לנהל שיח אמיתי עם בן אדם
שכל שנייה אומר לך משהו וכשאתה חושב שמה שהוא אומר זה נכון, זה שקר. וכשאתה
בא ואומר: אבל אמרת, היא אומרת: לא אמרתי. אי-אפשר. ולכן האירוע, אולי חלקו
לכל הסיפור הזה, הוא שיש לכם יושבת-ראש קואליציה שבאופוזיציה לא מאמינים
למילה שלה. זו בעיה אחת אובייקטיבית. אני לא יודע מה אתם רוצים לעשות איתה,
אבל זו הבעיה.

אני יכול לומר לך שכל פעם שהיה סיכום עם האופוזיציה, עמדנו בו. והייתה
תקופה שניסינו. וכשאנחנו ראינו שאתם את נושא הוועדות לא מתכוונים להזיז,
אמרנו שאנחנו לא יכולים להגיע איתכם לסיכומים. אי-אפשר להמשיך בהסכמות מצד
אחד, כשמצד שני יש אי-הסכמות כאלה מהותיות בנושא הוועדות. ולכן אין הסכמות.

איפה אנו יכולים למצוא הסכמות? כמו אתמול בלילה. מה היו ההסכמות אתמול
בלילה? אתם החלטתם להוריד ממילא את החוקים האלה. אמרתי לכם: אפשר להישאר פה
עד 06:00, אין בעיה; אם אתם תורידו מהסדר-היום, נרד. עכשיו, שתבין, הרי היה
לי ויכוח איתך, גם התנצלתי שצעקתי עליך, כי הבנתי שלא היית בתמונה אז. אבל
תחשוב שאני לפני רגע סגרתי כאילו את אותו מתווה עם מירב – לא איתן, אני
רוצה שתישאר. אני מבקש ממך.

<< יור >> היו"ר איתן גינזבורג: << יור >>

אני הולך וחוזר.

<< דובר_המשך >> יואב קיש (הליכוד): << דובר_המשך >>

לא. אז אני אחכה. אני מבקש ממך, אני לא הולך להאריך. אני מדבר עניינית
לחלוטין.

<< יור >> היו"ר איתן גינזבורג: << יור >>

לא, לא. אני חוזר.

<< דובר >> יואב קיש (הליכוד): << דובר >>

בסדר. תן לי. אני לא אסיים עוד הרבה זמן.

<< יור >> היו"ר איתן גינזבורג: << יור >>

לא. בסדר.

<< דובר_המשך >> יואב קיש (הליכוד): << דובר_המשך >>

ואז אתה עוד אומר לי: אז אנחנו נכניס שתי קריאות. אתה מבין איזו סיטואציה
זה מייצר? אני שם את זה בצד.

אני עכשיו רוצה לדבר על הנושא המהותי, נושא העניין. יש לנו שלושה חוקים,
בסדר? חוק החשמל, חברים פה רוצים לקרוא לו חוק אורבך, אני מתנצל, ווליד,
אבל זו האווירה. חוק החשמל. יש לנו את חוק חריש, ויש לנו את חוק חומרי
הנפץ. החוק היחידי שיש בו דחיפות מכל שלושתם, זה חוק חומרי הנפץ. למה? כי
הוא פג תוקף בין חמישי לשישי. חוק החשמל אין לו דחיפות, הדחיפות היחידה
זה - - -

<< דובר >> אבי מעוז (הציונות הדתית): << דובר >>

חריש גם פג תוקף, כבר מזמן.

<< דובר >> יואב קיש (הליכוד): << דובר >>

אז שנייה. תן לי להסביר, אבי. אני מבקש לא להפריע לי. החוק היחידי משלושת
החוקים האלה שיש לו פג תוקף ביום חמישי לשישי הוא חוק חומרי הנפץ. זה בדיוק
העניין. בעצם חוק חריש כבר פג תוקף לפני שבועיים. למה? כי חבר הכנסת ווליד
טאהא אמר: אני לא מעביר את חריש לפני שעובר חוק החשמל. הכול פוליטי. אז
עכשיו אתם גם באים ואומרים: חריש דחוף, אחרי שהוא פג תוקף שבעצם אתם הבאתם
אותו למצב הזה, בגלל נושאים פוליטיים, לא שום דבר אחר. עכשיו, מה קורה? אם
הייתם מתנהלים ובאים לייעוץ המשפטי – ופה אני פונה לייעוץ המשפטי, אני מבקש
לקבל את עמדתכם בצורה מסודרת ובכתב, כי הרי לא יכול להיות שבשביל לפתור
נושאים פוליטיים משתמשים בסעיף 98. הרי מה היה נכון לעשות? נכון היה לעשות
98 על חוק חומרי הנפץ, להביא אותו, במקום חוק החשמל, להביא אותו, כמו שאתם
עושים הצבעה מחר בבוקר, ופתרתם את בעיית חוק חומרי הנפץ. הוא היה עובר. ואת
חוק חריש תעשו עליו שבוע הבא 90 שעות, זה יותר מדי? סליחה, החוק חשמל, תעשו
עליו 20 שעות דיבור, עשה עשר שעות, אבל אין לו לחץ. לשום חוק אין לחץ, גם
חריש אין לחץ, גם חשמל אין לחץ. יש רק לחץ פוליטי. ולזה אתם לא יכולים
להתכחש. בגלל זה חריש איבד תוקף, כי ווליד לא היה מוכן להעביר אותו.

אז מה אתם אומרים? אתם מנצלים למיקי – ואני הולך לדבר גם עם יושב-ראש
הכנסת. הוא אמר: אני בהחלט, כשיש דד-ליין, אני אשים. אבל מה האבסורד? אתם
יכולים לשים את חומרי הנפץ עם הדד-ליין עכשיו, ואז אולי גם היועץ המשפטי
יתמוך בכם. אבל לא, יש לכם דד-ליין פוליטי. ואתם מנצלים את סעיף 98
פוליטית, לבזות את הכנסת. ואתם עושים את זה עכשיו כי הוא רוצה את זה עכשיו.
לא בגלל סיבה אחרת. שיסכים לדחייה בשבוע, תעשו 98 בשבוע הבא במקום 90 שעות.
סבבה. זה עוד במסגרת ההיגיון. אבל זה שאתם עושים 98 לחשמל עכשיו, ראשון,
כשאתם צריכים, אתם יודעים, אתם בעצמכם אומרים, חומרי נפץ, תשנו את
סדר-היום. תביאו את חומרי הנפץ להיום. הצבעה מחר. ותעשו בשבוע הבא 98 על
חשמל ועל חריש. וואללה, אני יכול להבין. גם הייעוץ המשפטי כנראה יתנהג
אחרת. אבל לא, אתם עושים 98 פוליטי. שום סיבה אחרת אין לחוק החשמל לעלות
היום בלילה. שום סיבה אחרת. ועוד כשיש לכם פג תוקף.

אז אני אומר בצורה הכי ברורה, והיה לי חשוב, איתן, שתבין את זה. יש פה
בוועדת הכנסת שימוש בנוהלים חריגים. אני יכול להקריא לך את הציטוט, אתה
מכיר אותו לא פחות טוב ממני, של 98. חריגים בלבד. אין פה שום חריג בחוק
החשמל. זה יכול להיות בשבוע הבא. גם אז עם 98 על השעות, אתם בעצם מנהלים פה
לו"ז פוליטי בשימוש בכלים פרלמנטריים שלא נועדו לכך. ביזיון יותר גדול מזה
לכנסת ישראל אין.

<< יור >> היו"ר איתן גינזבורג: << יור >>

תודה.

<< דובר_המשך >> יואב קיש (הליכוד): << דובר_המשך >>

רק אני מסכם את דברי, אני מבקש בכתב את התייחסות הייעוץ המשפטי להליך הזה.

<< יור >> היו"ר איתן גינזבורג: << יור >>

יבגני סובה, בבקשה.

<< דובר >> יבגני סובה (ישראל ביתנו): << דובר >>

תודה רבה, אדוני היושב-ראש. אני רוצה להגיד כמה דברים.

<< דובר >> מיכאל מלכיאלי (ש"ס): << דובר >>

מתי אני מדבר, אדוני היושב-ראש? אני הייתי פה ממש.

<< יור >> היו"ר בועז טופורובסקי: << יור >>

הינה, בועז יקבע את הסדר. אני הולך.

<< דובר >> מיכאל מלכיאלי (ש"ס): << דובר >>

אה, בועז. אז בועז.

<< יור >> היו"ר איתן גינזבורג: << יור >>

אני הולך רגע להתראיין ואני חוזר.

<< מנהל >> (היו"ר בועז טופורובסקי, 14:09) << מנהל >>

<< דובר_המשך >> מיכאל מלכיאלי (ש"ס): << דובר_המשך >>

בהצלחה.

<< יור >> היו"ר בועז טופורובסקי: << יור >>

יבגני ברשות דיבור.

<< דובר >> נועה בירן - דדון: << דובר >>

אתם רשומים כולכם.

<< דובר_המשך >> מיכאל מלכיאלי (ש"ס): << דובר_המשך >>

בוודאי, בוודאי. יבגני, כבוד.

<< יור >> היו"ר בועז טופורובסקי: << יור >>

בבקשה, יבגני.

<< דובר >> יואב קיש (הליכוד): << דובר >>

אני רק לומר עכשיו לבועז, אם אתם רוצים, אנחנו מוכנים. אני יכול להוביל את
זה באופוזיציה. תעלו לסדר-היום היום, במקום חוק החשמל, את חוק חומרי הנפץ.
אנחנו נדאג שההצבעה תסתיים לפני 08:00. ואז גמרתם עם הדחיפות.

<< דובר >> מיכאל מלכיאלי (ש"ס): << דובר >>

אתה אומר: במקום חומר הנפץ, תביא חומר נפץ אחר.

<< דובר >> יואב קיש (הליכוד): << דובר >>

במקום החשמל, ואז אין שום קייס. והינה, יש לך ההסכמה מהאופוזיציה. וכל
האירוע עם הטרללת הזו נגמר. הינה, בבקשה, כי בקשת. הינה, על השולחן אני
אומר לך. בוא נראה מי המטורלל פה, במירכאות, האופוזיציה או הקואליציה.

<< יור >> היו"ר בועז טופורובסקי: << יור >>

בבקשה, יבגני

<< דובר >> יבגני סובה (ישראל ביתנו): << דובר >>

לא הספקתי להתחיל, הוא כבר מציע פשרה. מה יהיה אחרי שאני אסיים את דבריי?

<< דובר >> מיכאל מלכיאלי (ש"ס): << דובר >>

אולי היפוך.

<< דובר >> יבגני סובה (ישראל ביתנו): << דובר >>

כן. אז, א', אני רוצה להגיד כמה דברים. גם לי מותר להגיד כחבר בוועדת
הכנסת.

<< דובר >> ווליד טאהא (רע"מ – רשימת האיחוד הערבי): << דובר >>

אחרי שתסיים, הוא יחזור בו מדבריו.

<< דובר >> יבגני סובה (ישראל ביתנו): << דובר >>

כן. גם לי מותר להגיד כמה דברים. זה לא deadlock, זה Sabotage. יש מילה
טובה יותר שמגירה את ההתנהגות שלכם.

<< דובר >> יואב קיש (הליכוד): << דובר >>

sabotage הייתי יכול להבין.

<< דובר >> יבגני סובה (ישראל ביתנו): << דובר >>

עכשיו, ה-sabotage שלכם, שאתם עושים, נובע מדבר אחד.

<< דובר >> מיכאל מלכיאלי (ש"ס): << דובר >>

Sabotage?

<< דובר >> יבגני סובה (ישראל ביתנו): << דובר >>

אתם לא מכירים בנפתלי בנט כראש הממשלה. עכשיו, אתם תעשו מה שאתם - - -

<< דובר >> מיכאל מלכיאלי (ש"ס): << דובר >>

נכון. גם אתם לא מכירים בו.

<< דובר >> יבגני סובה (ישראל ביתנו): << דובר >>

אז תקשיב.

<< דובר >> מיכאל מלכיאלי (ש"ס): << דובר >>

אנחנו לא מכירים בו?

<< דובר >> יבגני סובה (ישראל ביתנו): << דובר >>

ישבתי בשקט, לא הפרעתי לאף אחד. תן להגיד. אחר כך תגיב. אתם לא מכירים
בנפתלי בנט כראש הממשלה. אתם, האופוזיציה, לא מוכנים לקזז את ראש הממשלה.

<< דובר >> מיכאל מלכיאלי (ש"ס): << דובר >>

נכון.

<< דובר >> יבגני סובה (ישראל ביתנו): << דובר >>

ומפה מתחילה הבעיה. עכשיו, ראש הממשלה של מדינת ישראל, הוא ראש הממשלה של
כולם.

<< דובר >> יצחק פינדרוס (יהדות התורה): << דובר >>

אבל הבנתי שהבעיה היא שהם קיזזו אותו בשבוע שבעבר בכלל. אנחנו הפרנו את
הקיזוז שלו. הפרנו את הקיזוז שלו. הוא קוזז.

<< דובר >> יבגני סובה (ישראל ביתנו): << דובר >>

ראש הממשלה פועל לטובת מדינת ישראל. וגם אתמול כשהיה אירוע חריג במיוחד - -
-

<< דובר >> יצחק פינדרוס (יהדות התורה): << דובר >>

הוא לא קוזז בשבוע שעבר? עם אתי עטיה הוא קוזז, לא?

<< דובר >> יבגני סובה (ישראל ביתנו): << דובר >>

אתמול, כשהיה אירוע חריג במיוחד, הקואליציה עשתה שמיניות באוויר בשביל לקזז
גם את ראש הממשלה וגם את שר הביטחון.

<< דובר >> יריב לוין (הליכוד): << דובר >>

אנחנו לא מכירים בו כראש הממשלה הגרוע בתולדות המדינה.

<< דובר >> יבגני סובה (ישראל ביתנו): << דובר >>

לא. אני יודע את עמדתך, יריב. אני מכבד את העמדה.

<< דובר >> יריב לוין (הליכוד): << דובר >>

אבל זה לא אומר שאנחנו צריכים לקזז אותו.

<< דובר >> יבגני סובה (ישראל ביתנו): << דובר >>

אז אני אומר לך שאני מכיר את העמדה הזאת. אתם מתפלאים ואומרים למה אנחנו
מתנהגים ככה. גם לנו יש תשובה למה אתם מתנהגים ככה. אז התשובה היא כזאת.
אתם, א', לא מכירים בלגיטימיות של הממשלה הזו, למרות שהיא קיבלה את אמון
הכנסת. אתם לא מכירים בזה. נתחיל בזה. עכשיו, לגיטימי שאתם תבקרו את
הממשלה. הכול בסדר.

<< דובר >> יריב לוין (הליכוד): << דובר >>

אפילו 61 היא לא קיבלה.

<< דובר >> יבגני סובה (ישראל ביתנו): << דובר >>

60 קיבלה?

<< דובר >> יריב לוין (הליכוד): << דובר >>

עם כל הקולות האלה שלקחתם ורימיתם את הציבור.

<< דובר >> יבגני סובה (ישראל ביתנו): << דובר >>

אין בעיה. אתה יודע מה, ידידי, חבר הכנסת יריב לוין, תביא 60 ונכבד את ה-60
שלך.

<< דובר >> יריב לוין (הליכוד): << דובר >>

נו, בחייך. נו, בחייך.

<< דובר >> יבגני סובה (ישראל ביתנו): << דובר >>

לא הבאת את ה-60 שלך. תביא את ה-60 שלך, ונכבד את זה. אם יהיו לנו 59 ולך
60, נכבד את ההכרעה, נכון? לא היה אבל את זה. אין את זה.

<< דובר >> יריב לוין (הליכוד): << דובר >>

כדי שאני לא אוכל להביא 60 אתה מעביר עכשיו - - -

<< דובר >> יצחק פינדרוס (יהדות התורה): << דובר >>

צריך להחזיר את אלי אבידר בשביל זה. צריך להחזיר את אלי אבידר בשביל זה.

<< דובר >> יבגני סובה (ישראל ביתנו): << דובר >>

אני תמיד אומר דבר – אני חוזר על המשפט כמה פעמים.

<< יור >> היו"ר בועז טופורובסקי: << יור >>

אנא תנו ליבגני סובה לדבר. רשות הדיבור היא שלו.

<< דובר >> יבגני סובה (ישראל ביתנו): << דובר >>

לא, לא. פה אני כבר נכנסתי לסוג של שיח. מתמטיקה זה מדויק. תביא 60, יהיו
לנו 59, בבקשה. אין לך 60. לנו יש 60, לך יש 59. אין מה לעשות. זו
המתמטיקה. אין מה לעשות. ולכן מפה מתחילה הבעיה.

עכשיו ראש הממשלה, כמו שאמרתי, הוא לא מהמפלגה שלי. כן. אני לא צריך להגן
עליו. יש את הסיעה שלו. יש לו אנשים משלו.

<< דובר >> יצחק פינדרוס (יהדות התורה): << דובר >>

רגע. זה לא איווט?

<< דובר >> יריב לוין (הליכוד): << דובר >>

איפה הסיעה שלו?

<< דובר >> יבגני סובה (ישראל ביתנו): << דובר >>

תראה, אני אומר משהו. אתה אפילו לא מקשיב. תן לי להגיד משהו.

<< דובר >> יצחק פינדרוס (יהדות התורה): << דובר >>

מה, הוא לא ראש הממשלה?

<< דובר >> אבי מעוז (הציונות הדתית): << דובר >>

די. נו, פינדרוס.

<< דובר >> יבגני סובה (ישראל ביתנו): << דובר >>

ולכן מה שאני אומר הוא שהוויכוחים שבסופו של דבר מתנקזים פה בוועדת הכנסת
הם ויכוחים מעבר לוויכוחים טכניים. 90 שעות הסתייגויות. מתי? תן לי חוק אחד
שהיה 90 שעות דיון בזה.

<< דובר >> יריב לוין (הליכוד): << דובר >>

היו ועוד איך.

<< דובר >> יבגני סובה (ישראל ביתנו): << דובר >>

לא. מה זה היו ועוד איך? תן לי לפחות מקרה אחד כשכולם יודעים. אני כבר לא
מדבר על חברת הכנסת שירלי פינטו, ואני כבר לא מדבר על המקרים האחרים. ראש
הממשלה הרי. כאילו מה זה ההתנהגות הזאת שאתם קודם כול פוגעים בלגיטימיות של
ראש הממשלה ואחר כך מתפלאים שאנחנו לא נעשה דברים בשביל להגן על הממשלה ועל
הקואליציה.

<< דובר >> יצחק פינדרוס (יהדות התורה): << דובר >>

האמת היא המקרה של שירלי פינטו יותר כואב לי מביניהם.

<< דובר >> מיכאל מלכיאלי (ש"ס): << דובר >>

הבית שלו פוגעים. הקואליציה שלו פוגעים.

<< דובר >> יצחק פינדרוס (יהדות התורה): << דובר >>

האמת היא המקרה של שירלי פינטו יותר כואב לי מביניהם.

<< דובר >> יבגני סובה (ישראל ביתנו): << דובר >>

עכשיו אני רוצה להגיד עוד דבר אחד לגבי מה שאמר יואב. אני לא רואה, יואב
קיש יצא. מה שקרה בשבוע שעבר, ואני כיושב-ראש הסיעה כן רוצה להגיב. אנחנו
ידענו בדיוק מה קרה שם. ואנחנו ידענו בדיוק למי אתם הצעתם את הקיזוז, לחברת
הכנסת אתי חוה עטיה. אנחנו בדיוק יודעים שאתם ניסיתם למכור את הקיזוז הזה
בכוח, שאתם ידעתם שאנשים לא יודעים על זה, ואז נפלו בפח של התרגיל שלכם.
עכשיו עשיתם תרגיל יפה. צריך לכבד את התרגיל, תרגיל פוליטי. אבל אל תהיו פה
נאיביים כאלה. עשיתם תרגיל.

<< דובר >> יריב לוין (הליכוד): << דובר >>

איזה תרגיל עשינו?

<< דובר >> יבגני סובה (ישראל ביתנו): << דובר >>

וידעתם את זה שזה תרגיל שלכם. אז נפלנו בפח של התרגיל.

<< דובר >> יריב לוין (הליכוד): << דובר >>

עם כל הכבוד, שום תרגיל לא היה. היא קוזזה - - - בצורה אחרת.

<< דובר >> יצחק פינדרוס (יהדות התורה): << דובר >>

איזה תרגיל? בוא'נה, לא מתאים לך, יבגני. מתאים לעידית סילמן, לא לך.

<< דובר >> יבגני סובה (ישראל ביתנו): << דובר >>

את הקיזוז שלה הצעתם למספר אנשים אותו קיזוז.

<< דובר >> יריב לוין (הליכוד): << דובר >>

מותר לנו להציע.

<< דובר >> מיכאל מלכיאלי (ש"ס): << דובר >>

זה לגיטימי אבל. גם זה מותר לנו.

<< דובר >> יבגני סובה (ישראל ביתנו): << דובר >>

מותר לכם. אז מותר גם לנו.

<< דובר >> יצחק פינדרוס (יהדות התורה): << דובר >>

לא, לא מתאים לך. אני הייתי שם. יבגני, אני הייתי שם. לא מתאים לך.

<< יור >> היו"ר בועז טופורובסקי: << יור >>

חבר הכנסת סובה.

<< דובר >> יבגני סובה (ישראל ביתנו): << דובר >>

כן.

<< יור >> היו"ר בועז טופורובסקי: << יור >>

אל תעשה איתם שיח, בבקשה.

<< דובר_המשך >> יבגני סובה (ישראל ביתנו): << דובר_המשך >>

לא. רק שיח.

<< דובר >> יצחק פינדרוס (יהדות התורה): << דובר >>

לא מתאים לך, יבגני.

<< דובר >> יריב לוין (הליכוד): << דובר >>

- - - אתה מדבר.

<< יור >> היו"ר בועז טופורובסקי: << יור >>

רק שיח אפשר לעשות מחוץ לחדר הוועדה.

<< דובר >> יצחק פינדרוס (יהדות התורה): << דובר >>

לא מתאים לך, יבגני. מתאים לעידית סילמן כזה סיפור. לא לך.

<< דובר >> יבגני סובה (ישראל ביתנו): << דובר >>

אני רק אמרתי שהניסיון - - -

<< דובר >> יריב לוין (הליכוד): << דובר >>

אתה יודע, בואו נעשה מתמטיקה, בסדר? נהיה פשוטים.

<< יור >> היו"ר בועז טופורובסקי: << יור >>

חבר הכנסת לוין.

<< דובר >> יריב לוין (הליכוד): << דובר >>

הרי היו אנשים - -

<< דובר >> יבגני סובה (ישראל ביתנו): << דובר >>

תן לו, תן לו.

<< יור >> היו"ר בועז טופורובסקי: << יור >>

זו זכות הדיבור שלך?

<< דובר >> יריב לוין (הליכוד): << דובר >>

יבגני, בוא, בוא נעשה פשוט מתמטיקה.

<< יור >> היו"ר בועז טופורובסקי: << יור >>

חבר הכנסת לוין, אתה רוצה את זכות הדיבור?

<< דובר >> יבגני סובה (ישראל ביתנו): << דובר >>

בסדר. הוא שואל משהו. אני נותן לו.

<< דובר >> יריב לוין (הליכוד): << דובר >>

לא, לא. אני רק מתייחס לנקודה שהוא אומר. אולי נבהיר. זה נושא שכנראה מעסיק
את כולם.

<< דובר >> יבגני סובה (ישראל ביתנו): << דובר >>

כן.

<< דובר >> יריב לוין (הליכוד): << דובר >>

הרי בואו נעשה חשבון פשוט. הרוב שיש לכם במליאה הוא שני קולות. נכון?
מסכימים? יופי. עכשיו היו אנשים מקוזזים, נכון? אחד מול אחד. לכאורה אם
הקיזוזים היו מסודרים כמו שאנחנו אומרים, כל אחד ידע מול מי הוא מקוזז,
הפער היה צריך להיות שני קולות. מה קרה בפועל? התוצאה הייתה שוויון. עכשיו
למה היא הייתה שוויון? כי שני אנשים שלא קוזזו, נפתלי בנט ושירלי פינטו, לא
באו, ולכן היה תיקו. וזה רק מראה, מתמטיקה פשוטה, שכל מי שקוזז מצד אחד
קוזז אחד לאחד. זה הכול.

<< דובר >> יבגני סובה (ישראל ביתנו): << דובר >>

יריב, לא על זה דיברתי. לא על זה דיברתי.

<< דובר >> יריב לוין (הליכוד): << דובר >>

למה כל הסיפורים האלה?

<< דובר >> יבגני סובה (ישראל ביתנו): << דובר >>

לא על זה דיברתי.

<< דובר >> יצחק פינדרוס (יהדות התורה): << דובר >>

לא. לא על זה.

<< דובר >> יבגני סובה (ישראל ביתנו): << דובר >>

אבל אוקיי, ביקשת לא להתעכב על זה, אז אני לא אתעכב.

<< דובר >> יצחק פינדרוס (יהדות התורה): << דובר >>

יושבת-ראש הקואליציה קיזזה לעצמה במוח, ואנחנו בחרנו?

<< יור >> היו"ר בועז טופורובסקי: << יור >>

חבר הכנסת פינדרוס, בבקשה, די. די להתערב.

<< דובר_המשך >> יצחק פינדרוס (יהדות התורה): << דובר_המשך >>

אתה יודע, זה צחוק של החיים.

<< דובר >> יבגני סובה (ישראל ביתנו): << דובר >>

אני אומר דבר פשוט.

<< יור >> היו"ר בועז טופורובסקי: << יור >>

אפשר להפסיק עם ההתפרצות? לכל אחד יש זכות דיבור. בבקשה, יבגני.

<< דובר >> יצחק פינדרוס (יהדות התורה): << דובר >>

לא מתאים לך ליפול.

<< דובר >> מיכאל מלכיאלי (ש"ס): << דובר >>

הוא על תקן יושב-ראש הקואליציה.

<< דובר >> יבגני סובה (ישראל ביתנו): << דובר >>

אני חוזר ואומר שזה לא, אי-אפשר להסתכל על הדבר הזה כמקרה בודד. יש פה
התנהגות, גם של האופוזיציה, ואני לא פעם אמרתי, קיבלתם את הוועדות. עכשיו
יש לכם ויכוח לגבי ועדת כספים, תנהלו את הוויכוח. אבל למה הוועדות צריכות
לסבול מזה? למה יש ועדות שלא פועלות? הוועדה לביקורת המדינה, ועדת העלייה
והקליטה, ועדת המדע והטכנולוגיה. אם אתם אופוזיציה רצינית ואתם רוצים לנהל
ויכוח מהותי, אז לפחות תתחילו לעשות את החלק שלכם. אתם לא עושים את זה גם
ככה. אתם לא עושים את זה. אז אני חושב שיש לא מעט ח"כים - - -

<< דובר >> יריב לוין (הליכוד): << דובר >>

אני יכול לבדוק לך - - -

<< דובר >> יבגני סובה (ישראל ביתנו): << דובר >>

לא, לא. פה, פה, אני כבר רוצה להשלים.

<< יור >> היו"ר בועז טופורובסקי: << יור >>

בבקשה, לא להפריע.

<< דובר_המשך >> יבגני סובה (ישראל ביתנו): << דובר_המשך >>

אני חושב שההתנהגות הזאת היא לא פחות מבזה, כי אני חושב שיש לא מעט ח"כים
שרוצים לעבוד באותן ועדות שאתם קיבלתם במסגרת החלוקה. עכשיו, בסדר, אתם
משמיעים ביקורת לגבי החלוקה. לגיטימי. אבל קיבלתם משהו, תתחילו לעבוד.
לפחות הייתם מראים את הרצינות, ואז היינו מנהלים ויכוח מהותי. אבל כל עוד
אתם לא עושים את זה, הוויכוח חוזר לוויכוח לא מהותי. ולכן אנחנו מדברים על
דברים היפותטיים שמתחילים, כמו שאמרתי, בראש הפירמידה, שזה ראש הממשלה,
שאתם לא מכיר בלגיטימיות, ומסתיים בוויכוח סביב 90 שעות במליאה, שאתם
יודעים בוודאות שאין כזה דבר 90 שעות דיון במלאה, ואי-אפשר להעביר חוק ב-90
שעות של דיון. אפשר לעשות את זה 12, 16, 18.

ובמשפט אחד, אדוני היושב-ראש, ואני מסיים. כמה פעמים כשכן קיבלתם,
האופוזיציה קיבלה שעות דיון, בסופו של דבר, זה היה נגמר בזה שאנשים קיצרו
את הדברים שלהם, את הנאומים שלהם במליאה. אנחנו ידענו, הטררם הגדול שאתם
עשיתם בהתחלה: אנחנו רוצים לנצל עד הסוף, ראינו שלקראת 04:00, 05:00 כבר
אנשים עייפים ולא באים ולא מדברים. אז גם זה לא רלוונטי. והרבה פעמים גם
מליאת הכנסת יצאה להפסקה, כי שעת ההצבעה נקבעת מראש על פי סעיף 98. ולכן
אני חושב שגם היועצת המשפטית יודעת היטב את הדבר הזה. אם קובעים משהו ואתם
לא עומדים בסיכום הזה, אז מה אתם רוצים אחר כך מאיתנו? שאנחנו נחכה לכם 90
שעות?

<< יור >> היו"ר בועז טופורובסקי: << יור >>

תודה.

<< דובר_המשך >> יבגני סובה (ישראל ביתנו): << דובר_המשך >>

זה כל הסיפור. היו מקרים שאתם לא עמדתם אפילו באותן שעות שקיבלתם במסגרת
ה-98. זה הכול.

<< יור >> היו"ר בועז טופורובסקי: << יור >>

תודה רבה, חבר הכנסת סובה.

<< דובר >> יבגני סובה (ישראל ביתנו): << דובר >>

ויש גם. זה הכול מתועד הרי. הכול מתועד.

<< יור >> היו"ר בועז טופורובסקי: << יור >>

חבר הכנסת מעוז, בבקשה.

<< דובר >> אבי מעוז (הציונות הדתית): << דובר >>

תודה רבה, אדוני היושב-ראש. אני לא נכנס לוויכוח בין הקואליציה
והאופוזיציה. אני רק מאוד מקווה שהיושב-ראש הקודם, איתן גינזבורג, ייקח
לתשומת ליבו את התחושה שלי. כמו שציין חברי חבר הכנסת יריב לוין, התחושה
שלנו היא שהציונות הדתית מוחרמת על ידי הנשיאות. אני מציע לבדוק את זה. זה
שאישרו שאילתה אחת דחופה לחברת הציונות הדתית מאז תחילת המושב, זה מעיד על
הכלל, שבאמת לא מאשרים לנו לא שאילתות דחופות ולא הצעות לסדר דחופות
כשאנחנו היוזמים.

אבל לעצם העניין של עכשיו, חבר הכנסת יבגני סובה אמר עכשיו שראש הממשלה לא
מהסיעה שלו והוא מצפה שחברי סיעתו יגנו עליו.

<< דובר >> יבגני סובה (ישראל ביתנו): << דובר >>

לא. זה לא מה שאמרתי. הוא התחיל לדבר על הסיעה, אמרתי, אני לא צריך פה, מגן
על ראש הממשלה כי ראש ממשלה של מדינת ישראל.

<< דובר >> אבי מעוז (הציונות הדתית): << דובר >>

אתה לא מגן על ראש הממשלה, יש לו חברי סיעה. אוקיי. יש לו חברי סיעה.

<< דובר >> יבגני סובה (ישראל ביתנו): << דובר >>

לא, כי הייתה טענה כלפי הסיעה שלו.

<< יור >> היו"ר בועז טופורובסקי: << יור >>

חברי הכנסת.

<< דובר >> אבי מעוז (הציונות הדתית): << דובר >>

אבל בסדר. יש טענה כלפי הסיעה שלו. ואני רוצה להרחיב את הטענה כלפי הסיעה
שלו. הרי יושב-ראש ועדת הכנסת הוא חבר סיעתו של ראש הממשלה. ניר אורבך ברח.
הוא לא נמצא פה בדיון. למה הוא לא נמצא פה בדיון? כי הוא לא מגן על ראש
הממשלה.

<< דובר >> יבגני סובה (ישראל ביתנו): << דובר >>

זו הסיבה? יש סיבה שהוא לא פה? אני לא יודע.

<< דובר >> אבי מעוז (הציונות הדתית): << דובר >>

ראש הממשלה הזה, ראש הממשלה הנוכחי, נפתלי בנט, אתה טוען שהוא לא לגיטימי
בעיני האופוזיציה. תלך לסגן שר החוץ מהקואליציה, עידן רול, שלא שמע על
ההמלצות שלו, ואני גם מצטרף לאיחולי החלמה מהירה בגלל הקורונה, וחגג במסיבה
ללא מסכה והתגלה חיובי. אתם בקואליציה, אתם לא סומכים על ראש הממשלה הזה.
אתם לא נותנים לו לגיטימציה, לא אנחנו. כל אחד עושה מה שהוא רוצה. שר
הביטחון נפגש עם אבו מאזן, וראש הממשלה מסתייג. מה זה מסתייג? אתה ראש
ממשלה או שאתה פרשן? אתם בקואליציה מבזים את ראש הממשלה. ואם יש טענות,
תבואו לעצמכם בטענות האלה.

לגבי ניר אורבך, שהוא ברח מפה, לא מוכן לבוא ולהגן על הדברים שהוא אמר
בעצמו: לא אקדם חוקים של מי שמתבטא על אלימות מתנחלים – קידם. לא אקבע סדרי
דיון בחוק החשמל – באתם אתם בקואליציה וכפיתם עליו, אז הוא ברח מהדיון הזה.
אחרי שאנחנו רואים את ההתנהגות שלכם בקואליציה, איך אתם רוצים שאנחנו נתנהג
באופוזיציה? תפקיד האופוזיציה לעשות כל מאמץ להפיל את הממשלה כמה שיותר
מהר. אנחנו נמשיך לעשות את זה בכל האמצעים שעומדים לרשותנו.

ואני בעד סדרי הדיון. אני בעד מה שאמר חבר הכנסת קיש. אני חושב שאתם
משתמשים בסעיף 98 בגלל טעמים פוליטיים ותו לא. תודה רבה.

<< יור >> היו"ר בועז טופורובסקי: << יור >>

תודה רבה, חבר הכנסת מעוז. חבר הכנסת ווליד טאהא.

<< דובר >> יריב לוין (הליכוד): << דובר >>

מתי נשמע רק את עמדת הייעוץ המשפטי?

<< יור >> היו"ר בועז טופורובסקי: << יור >>

בסוף.

<< דובר >> יריב לוין (הליכוד): << דובר >>

מה?

<< יור >> היו"ר בועז טופורובסקי: << יור >>

מה זה בסוף, אחרי יסתיימו הדוברים.

<< דובר_המשך >> יריב לוין (הליכוד): << דובר_המשך >>

מה זה בסוף? אנחנו רוצים לדבר אחרי שנשמע את העמדה שלהם. מה זה בסוף? איזה
ערך יש לדיון? בואו נשמע קודם את עמדתם, נקבל את כל הנתונים, ואז נתייחס.
ממתי יש שומעים אותם בסוף?

<< יור >> היו"ר בועז טופורובסקי: << יור >>

אוקיי. עוד מעט. כן, חבר הכנסת ווליד טאהא, בבקשה.

<< דובר >> ווליד טאהא (רע"מ – רשימת האיחוד הערבי): << דובר >>

תודה רבה, אדוני היושב-ראש. אני רוצה בקצרה לומר כרקע על מה אנחנו מדברים,
על מה אני מדבר, מה זה חוק החשמל, מה זה חוק חיבור בתים לחשמל. אני מדבר על
עשרות אלפי בתים בחברה הערבית שנגדם לא מתנהל שום תהליך מצד המדינה, אבל גם
לא מחברים אותם לחשמל. זאת אומרת, הם קיימים, חלק מהם, עשרות שנים ללא קשר
למתי נבנה הבית, כי נאלצו לבנות אותם ללא היתרים, כי לא מתכננים את
היישובים הערביים. בעניין הזה, אני לא מפנה כלפי ממשלה ספציפית. דווקא כל
ממשלות ישראל לדורותיהן אשמות בעניין הזה.

והיום אנחנו מנסים לקדם תכנון ולהתחיל להיפתר מהבעיה הזו, ועל ידי כך גם
הבאתי הצעת חוק לחיבור חשמל המבוססת היגיון תכנון. באנו ואמרנו: מי שיתחבר,
צריך לענות על שלושה קריטריונים עיקריים, תוכנית כוללנית, הגשת תוכנית
מפורטת והתחייבות לתשלום היטלים, כמו שכל אזרח במדינה הולך, ניגש לוועדות
התכנון כדי להוציא היתר, הוא משלם את כל ההיטלים שהוא צריך לשלם.

ומה קרה מאז שהתחלתי עם החוק הזה? השמיים נפלו על האדמה, והאופוזיציה לא
יכולה לסבול שבתים ערביים הולכים להתחבר לחשמל. וואו, משהו נוראי הולך
לקרות. לחבר בתים ערביים לחשמל – איום ונורא. זה קץ הציונות, זה חתירה מתחת
ליסודותיה של המדינה. זה מה? למה מישהו צריך להיות כועס על זה שצריך לחבר
אישה וילדיה לחשמל?

<< דובר >> יריב לוין (הליכוד): << דובר >>

אז אתה תומך לחיבור ההתיישבות הצעיר לחשמל?

<< דובר >> ווליד טאהא (רע"מ – רשימת האיחוד הערבי): << דובר >>

למה מישהו צריך להיות כועס?

<< דובר >> יריב לוין (הליכוד): << דובר >>

למה אתה לא תומך בחיבור ההתיישבות הצעירה לחשמל?

<< דובר >> ווליד טאהא (רע"מ – רשימת האיחוד הערבי): << דובר >>

אבל אני, אדוני חבר הכנסת יריב לוין, אני לא קטעתי אותך בכל הדברים שלך.

<< דובר >> יריב לוין (הליכוד): << דובר >>

זה נכון. אבל - - -

<< דובר >> ווליד טאהא (רע"מ – רשימת האיחוד הערבי): << דובר >>

לא נכנסתי לך לדברים. אז אני מבקש ממך.

<< דובר >> יצחק פינדרוס (יהדות התורה): << דובר >>

אבל ביקשת אותו. ביקשת אותו. אבל אולי אתה תתחבר לעניין.

<< יור >> היו"ר בועז טופורובסקי: << יור >>

די, חבר הכנסת פינדרוס.

<< דובר >> ווליד טאהא (רע"מ – רשימת האיחוד הערבי): << דובר >>

אני מבין, חבר הכנסת יריב לוין, גם הממשלות שאתה היית חלק מהן לא עשו כלום
כדי לפתור את הבעיה.

<< דובר >> יריב לוין (הליכוד): << דובר >>

עשו את הכול.

<< דובר >> ווליד טאהא (רע"מ – רשימת האיחוד הערבי): << דובר >>

אדרבא, ראש הממשלה שלך יצא בסרטון מסית.

<< יור >> היו"ר בועז טופורובסקי: << יור >>

ראש האופוזיציה.

<< דובר >> ווליד טאהא (רע"מ – רשימת האיחוד הערבי): << דובר >>

ראש הממשלה שלו דאז.

<< יור >> היו"ר בועז טופורובסקי: << יור >>

הם עדיין קוראים ראש הממשלה.

<< דובר_המשך >> ווליד טאהא (רע"מ – רשימת האיחוד הערבי): << דובר_המשך >>

נכון. הם קוראים לו ראש הממשלה.

<< דובר >> מיכאל מלכיאלי (ש"ס): << דובר >>

כולנו.

<< דובר >> ווליד טאהא (רע"מ – רשימת האיחוד הערבי): << דובר >>

אז ראש האופוזיציה יצא עם סרטון שמסית נגד החברה הערבית ומפיץ שקרים. אז
אני אומר לכם, אני מבין את הכעס שלכם. יש שלכם מנגנון שליטה על החברה
הערבית. הממשל הצבאי הסתיים ב-1966, אבל הקמתם מנגנוני שליטה אזרחיים לשלוט
על החברה הערבית דרכם. ואתה היית חלק מזה, אדוני יריב לוין. אז אני בא
ואומר, אני מבוסס היגיון תכנון. אני לא בא להציע חוק סתם, יאללה נחבר את כל
הבתים לחשמל. אז אם זה מבוסס היגיון תכנון, ואם יש בו קריטריונים המסדירים
את החיבור, אז גם לא צריך לקשור את זה בשום דבר אחר. כל מקום שעונה על
הקריטריונים האלה, הוא עונה על הקריטריונים. נתחיל לחפש, לקשור אותו בנושא
X או Z אוY , זה ניסיון זדוני שלא יצליח. כי מה הקשר? מה הקשר? אין שום קשר
בין הדברים. יש כאלה שעשו בינם לבין עצמם מונולוג, דיברו עם עצמם שלכאורה
יש קשר כלשהו. אז אני אומר לכם, המונולוג שלהם גם הסתיים. אז אין שום קשר.
החוק הזה לא קשור בשום עסקה אחרת, ולא צריך לקשור אותו בשום דבר אחר. והוא
יעלה עצמאי, כי מגיע לאנשים להתחבר לחשמל על פי קריטריונים של תכנון.

<< יור >> היו"ר בועז טופורובסקי: << יור >>

תודה.

<< דובר_המשך >> ווליד טאהא (רע"מ – רשימת האיחוד הערבי): << דובר_המשך >>

ואני מבין שהאופוזיציה דאגה להגיש המון הסתייגויות כדי לצבור שעות דיבור.
הגענו עד 93 שעות פלוס 30 דקות, בערך ארבעה ימי דיבור על החוק הזה, האיום
והנורא הזה. הולכים לחבר נשים וילדים וזקנים לחשמל וגם חולים.

<< דובר >> מיכאל מלכיאלי (ש"ס): << דובר >>

אולי הם רוצים לשבח.

<< דובר >> ווליד טאהא (רע"מ – רשימת האיחוד הערבי): << דובר >>

חולים שצריכים מכשור להשתמש בו. אז זה דבר איום ונורא. ואז עשו את כל
ההסתייגויות שמצריכות 94 שעות דיבור, בערך ארבעה ימים. ועל החוקים האחרים,
שלכאורה הם סיימו שם הסתייגויות לשעות דיבור, אני מבטיח לך, לא ידברו בכלל.
ייתנו לזה לעבור מהר.

<< יור >> היו"ר בועז טופורובסקי: << יור >>

אוקיי.

<< דובר_המשך >> ווליד טאהא (רע"מ – רשימת האיחוד הערבי): << דובר_המשך >>

אני אומר לך, במקום שתבואו, יריב לוין וכל חברי האופוזיציה, במקום שתבואו
ותתמכו בחוק שהיה לכם חלק, כל אחד בקטע שלו, בפשע הזה שהתנהל נגד החברה
הערבית, במקום לתמוך בחוק, אנחנו ממשיכים באותו פשע גם כאשר מביאים חוק כדי
שיטפל בסוגיה.

<< יור >> היו"ר בועז טופורובסקי: << יור >>

מאה אחוז.

<< דובר_המשך >> ווליד טאהא (רע"מ – רשימת האיחוד הערבי): << דובר_המשך >>

אז תתביישו לכם אולי ותפסיקו עם זה. וזה לא פוליטיקה. זה זכות אזרחית
בסיסית של כל אזרח במדינה, וצריך להסתכל עליה ככזו. תודה רבה.

<< יור >> היו"ר בועז טופורובסקי: << יור >>

תודה רבה, חבר הכנסת טאהא. חבר הכנסת מלכיאלי.

<< דובר >> מיכאל מלכיאלי (ש"ס): << דובר >>

תודה רבה, אדוני היושב-ראש.

<< דובר >> יצחק פינדרוס (יהדות התורה): << דובר >>

עוד כמה דוברים אני?

<< דובר >> נועה בירן - דדון: << דובר >>

אתה אחריו.

<< דובר >> יצחק פינדרוס (יהדות התורה): << דובר >>

אני אחריו?

<< דובר >> מיכאל מלכיאלי (ש"ס): << דובר >>

חבריי חברי הכנסת, אני חושב שהאירוע שאנחנו נמצאים בו עכשיו בקיום הוועדה
הוא אירוע מביש ומביך של הכניעה של ניר אורבך ממפלגת ימינה. פעם אחר פעם
יוצאים בהצהרות בומבסטיות שאנחנו מגלים בסוף שאחריהן אין כלום.

עכשיו, כשחברי חבר הכנסת יבגני מדבר על חוסר הלגיטימציה שאנחנו באופוזיציה
נותנים לנפתלי בנט, אני רוצה להגיד לך ולוועדה שזה לא מגיע מאיתנו. אדם
שהממשלה לועגת לו, ושמענו את ההדלפות מתוך ישיבות הממשלה, אדם שאין אף
כיסוי לאף מילה, לא שלו ולא של חברי המפלגה שלו, ראינו, ניר אורבך יצא בו
בהצהרות, קיבל לייקים, קיבל סיפורים, והינה מגיע, כמו לא יודע מה, הוא ברח
מהוועדה כל עוד נפשו בו. מינה אותך כממלא מקומו ואת איתן. זו כניעה של פעם
אחר פעם של קואליציה הזאת. וכשאנחנו אומרים שאין לנו אמון בראש הממשלה, זה
מגיע מהמקום הזה.

עכשיו, בועז, אני רוצה גם לומר מילה אחת לך. אתה דיברת הרבה על האופוזיציה
מקודם: מתנהגים בחוסר אחריות; איפה שיש תמנו אנשים. תבין, בועז, אם אתה
תוכל להתעלות מעל הנגיעות הקואליציוניות שלך ותראה את ההתנהגות של
הקואליציה מול האופוזיציה במליאה, בוועדות, בנשיאות, ותנתק את עצמך מהיותך
חבר קואליציה, אתה תגיד לנו: תחריפו את המאבק שלכם. כשחבר הכנסת לוין אמר
את מה שהוא אמר על המליאה, אני אומר לך שזו עמדה של הרבה אנשים מאחורי
הקלעים שמדברים שההתייחסות אלינו במליאה היא מתחת לכל ביקורת. יושב-ראש
הכנסת מתנהג לעיתים כיום סיעת יש עתיד, ולא כמי שאמור לנהל את הבית הזה.

ואני כן רוצה לסיים ולהתחבר לדבריו של חבר הכנסת ווליד טאהא, יושב-ראש ועדת
הפנים. ואני כן אומר, אם אתם באמת דואגים בקואליציה לאותם אנשים חולים
וקשישים וילדים, איפה ההתיישבות הצעירה? נמצא כאן יושב-ראש העמותה לקידום
התיישבות הצעירה, גם שם יש ילדים, גם שם יש קשישים. למה הילדים שווליד
מייצג צריכים חוק והילדים שפעם בנט הבטיח לנו שהוא ייצג אותם – למה הם לא
צריכים חוק?

אני רוצה לסיים, אדוני היושב-ראש. אתה ויבגני וכל חברי הקואליציה, יש לכם
מנטרה קבועה שאתם אומרים בכל פעם מישהו אמר לכם לומר אותה. נכון, מנענו את
הבחירות החמישיות. אני כן רוצה לאזכר את 10,000 הנדבקים של היום האחרון,
שאומנם מנעתם בחירות חדשות, אבל את ההדבקה הלכתם והגדלתם, ולצערנו הרב, אתם
לא מנהלים את הסיפור של הקורונה. ראש הממשלה לא יודע, לא מסוגל לנהל.
וכשיבגני מדבר: תכבדו את ראש הממשלה, האם יושב-ראש המפלגה שלו, ליברמן,
כשהוא הלך על הסיפור של מעונות – ראש ממשלה אומר: אני בכלל לא הייתי מעודכן
על זה. שר הביטחון נפגש אצלו, הוא לא יודע מזה. אז אם אתם בממשלה שלכם לא
מכבדים אותו, אתם מצפים מאיתנו לכבד אותו?

<< יור >> היו"ר בועז טופורובסקי: << יור >>

תודה רבה, חבר הכנסת מלכיאלי. חבר הכנסת פינדרוס.

<< דובר >> ווליד טאהא (רע"מ – רשימת האיחוד הערבי): << דובר >>

את מי?

<< דובר >> יצחק פינדרוס (יהדות התורה): << דובר >>

אני רוצה לדבר פה על כמה דברים ועל כמה מישורים. קודם כול, אני מסכים עם
ווליד. אני חושב שמה שווליד אמר זה בדיוק הסיבה למה אסור לעשות סעיף 98
לחוק הזה. ווליד היטיב, ואני לא מכיר את זה, אני נמצא פה הרבה בוועדות על
דיונים, על חוקים, על סדרי דיון. אף פעם לא הגיע יושב-ראש ועדה ודיבר בפתוס
כזה על החשיבות של החוק. זה אומר שהחוק הזה נמצא באיזשהו משמעות ציבורית.
זה לא איזה משהו צדדי. ווליד דיבר על זה בפתוס, הסביר את זה. אני מכיר את
זה. באים פה יושבי-ראש ועדות, אומרים: טכנית אני מביא חוק, זה חשוב.

<< דובר >> ווליד טאהא (רע"מ – רשימת האיחוד הערבי): << דובר >>

מישהו מביא חוק שלא חושב שהוא חשוב ציבורית? מה זה?

<< דובר >> יצחק פינדרוס (יהדות התורה): << דובר >>

ולכן יש לדבר הזה משמעות ציבורית רחבה. אבל לפני שאני מדבר על המשמעות של
חוק החשמל שהוא דיבר עליו ולמה, אם יש לזה כל כך הרבה משמעות ציבורית וכזו
משמעות לחשמל, הוא לא נתן למשרד המשפטים אפילו לענות מה המשמעות החוקתית
בנושא ההתיישבות הצעירה, לא נתן להם לענות – אני חוזר שוב – לא נתן להם
לענות. זה מסביר לך, אדוני, למה הבדיחה הזאת שאתה אומר: תעשו את העבודה
בוועדות – אני מזכיר לך שבוועדת הכנסת יש לנו שישה חברים. היו פה היום יותר
משישה חברים. מה זה אומר, שנצליח להעביר פה היום איזשהו דיון?

אני חבר מטעם האופוזיציה בוועדת הפנים ונמצא כמעט בכל הדיונים. מבקש בדיון,
שמתקיימים בו שישה דיונים, שעות על גבי שעות: שתי דקות תן למשרד המשפטים
לענות לי על נושא שהוא גם כן בליבת הוויכוח. בסדר? ווליד לא חייב להסכים
איתי כמו שאני לא חייב להסכים איתו. אני מבקש התייחסות של משרד המשפטים, לא
נותנים. איזו סיבה יש לי לבוא להגיד ליריב לוין: שלח לי עוד שני נציגי
מהליכוד? ואז מה יקרה? נדון עוד שישה ימים?

ואז המקום היחידי שנשאר לנו לנהל איזשהו הליך פרלמנטרי בינתיים, עד שתוציאו
אותנו משם, הוא המליאה. וגם שם, באמצעות סעיפי 98, אתם מנסים למנוע את זה,
כמו שאמר יבגני סובה. הבעיה שלכם היא הקיזוז הווירטואלי שהיה במוחה הקודח
של יושבת-ראש הקואליציה שלא קוים, שהיא קיזזה עם עצמה, בין עין ימנית לעין
שמאלית היא קיזזה, וזה לא קוים. ומאותו רגע יש בעיה, ואמר את זה יבגני
בהגינות. אני מאוד שמח על מה שיבגני אמר פה, חוץ מדבר אחד, שהוא שכח שמי
שראש הממשלה, אחד מראשי הממשלה בפועל הוא איווט ליברמן, והוא דווקא לא צריך
להגיע לכנסת, כי הוא בנורבגי.

אבל עכשיו אני רוצה לדבר על פארסה אמיתית. ישבנו פה בשבוע שעבר. דרך אגב,
אני אומר איזה אומץ מצד היועצת המשפטית של הכנסת בכלל להיכנס לפה עכשיו, כי
אני במקום זה הייתי הולך, עושה בדק בית בייעוץ המשפטי: איך הצליחו לעבוד
עליהם בשבוע שעבר. ישבו פה חברי הקואליציה והסבירו שיש שלושה חוקים שאם הם
לא עוברים עד ה-1 בינואר, זה פג תוקף. ואז חרבו השמיים. ולכן זו סיבת הסעיף
החריג. ככה שכנעו את חברי הקואליציה. חוזרים לפה היום שוב ככלב השב אל קיאו
עם אותו דבר. עכשיו, כנראה, ואני באמת הלכתי לבדוק מתי זה ה-1 בינואר. עוד
פעם סעיף 98, עוד פעם חריג. לפני שבוע ישבתם פה. ארבל מסתכלת לי בעיניים
ואומרת לי: מה לעשות, אבל זה פג תוקף; אין מה לעשות; צריך לפני שבת לגמור
את זה. עכשיו באים לפה עוד הפעם ומציעים לנו, תשימו לב על מה, חוק עם שש
הסתייגויות, חוק עם שש הסתייגויות מביאים לנו. עכשיו מה? עוד פעם תרגיל.
כנים דבריכם, אתם יודעים שאתם יכולים להעביר את שני החוקים האלה – איך אמר
יבגני? – לא כולם יעמדו בתור לדבר. אתם עובדים על תיאוריה שכולם יעמדו
לדבר. שש הסתייגויות, מי שמסתייג מהקואליציה שיעלה וידבר, והחוק עבר. לא,
את זה אתם שמים מחר אחרי צוהריים.

תביאו את החוק הזה. יש הסתייגויות. כמה ח"כים יבואו לנמק? איך הגעתם ל-26
שעות? הרי אתם יודעים שזה לא נכון. אתם יודעים שלא יבואו 52 ח"כים וינמקו
שש הסתייגויות, כל אחד חמש דקות, ובפרט שאתם עושים את זה: לעלות, לרדת. תנו
לבוא, להסתייג, כמו דיון נורמלי. יואילו לחברי הכנסת להיות פה.

<< יור >> היו"ר בועז טופורובסקי: << יור >>

ארבע שעות אמורות להספיק לשש הסתייגויות, נכון?

<< דובר_המשך >> יצחק פינדרוס (יהדות התורה): << דובר_המשך >>

שש הסתייגות?

<< יור >> היו"ר בועז טופורובסקי: << יור >>

שלוש שעות, סליחה, אמורות להספיק לשש הסתייגויות.

<< דובר_המשך >> יצחק פינדרוס (יהדות התורה): << דובר_המשך >>

לא, לא. אתם מרמים. תביא את זה היום.

<< יור >> היו"ר בועז טופורובסקי: << יור >>

אני הולך עם ההיגיון שלך.

<< דובר >> יצחק פינדרוס (יהדות התורה): << דובר >>

אתם תוך שעה גומרים.

<< יור >> היו"ר בועז טופורובסקי: << יור >>

אתה אמור להסכים לזה.

<< דובר_המשך >> יצחק פינדרוס (יהדות התורה): << דובר_המשך >>

שעה אתם גומרים. לא רוצים סדרי דיון.

<< יור >> היו"ר בועז טופורובסקי: << יור >>

אז תציע שיהיה שעה.

<< דובר_המשך >> יצחק פינדרוס (יהדות התורה): << דובר_המשך >>

סדרי דיון קובעים בחריג. אני חוזר שוב. לא קשור לסעיף 98. תביאו היום את
הדיון. עכשיו אני אלך לחוק השני. לצורך העניין, ניקח את חוק התכנון והבנייה
חריש.

<< יור >> היו"ר בועז טופורובסקי: << יור >>

רק תתחיל לסיים.

<< דובר_המשך >> יצחק פינדרוס (יהדות התורה): << דובר_המשך >>

כמה אנשים אתה חושב שיבואו להסתייג במליאה? אתם בניתם חשבון. אנחנו לא
ביקשנו 26 שעות דיון. תבואו, תעלו את זה לדיון. יבוא עשרה ח"כים, ידברו 50
דקות. יבואו עשרים, יהיה שעה וחצי, גמרתם את הדיון היום.

עכשיו חוק החשמל, יש עליו הוויכוח. איך הגעתם ל-90 שעות? כי אתם בונים עוד
פעם תיאוריה, שכלל המסתייגים, ואז אתם ואומרים: רימיתם אותנו, לא הגעתם
כולכם לנמק את כל השעות שמגיעות לכם. לא ביקשנו. אל תקבעו סדרי דיון,
תתנהלו בצורה נורמלית. אתם יודעים שזה חוק בעייתי. אתם יודעים שהחוק הוא
חד-צדדי, כי משרד המשפטים לא ענה על התיישבות הצעירה עד לרגע זה, כי
היושב-ראש לא נתן להם לענות.

<< דובר >> ווליד טאהא (רע"מ – רשימת האיחוד הערבי): << דובר >>

מה הקשר? מה הקשר?

<< דובר >> יצחק פינדרוס (יהדות התורה): << דובר >>

לא נתן להם לענות. אסר עליהם לענות על השאלה. אין לזה הצדקה. ואני אומר
לייעוץ המשפטי וליועצת המשפטית של הכנסת, כל הכבוד לך על האומץ לבוא לפה.
אבל את תצטרכי לעמוד פה מול קואליציה דורסנית, שאם תצטרכי להגיד את מה שאת
חושבת, אני לא יודע איך הם יתייחסו אלייך אחר כך. תהיה בעיה קשה מאוד, כי
אצלכם אלה כללים מאוד ברורים. ראיתי את יושב-ראש הכנסת איך מורידים אותו
ככה: פיק.

<< יור >> היו"ר בועז טופורובסקי: << יור >>

אתה מתבלבל. אתה מתבלבל. אצלכם, מי שלא מסכים איתכם, הוא הופך ללא לגיטימי.

<< דובר_המשך >> יצחק פינדרוס (יהדות התורה): << דובר_המשך >>

אם הוא הזיז את סגן יושב-ראש הקואליציה, הוא עף החוצה ככה באיזה פליק.

<< יור >> היו"ר בועז טופורובסקי: << יור >>

תודה רבה, חבר הכנסת פינדרוס. חבר הכנסת אוסאמה סעדי.

<< דובר_המשך >> יצחק פינדרוס (יהדות התורה): << דובר_המשך >>

באיזה פליק, הוא עף החוצה. תודה רבה.

<< דובר >> אוסאמה סעדי (הרשימה המשותפת): << דובר >>

תודה, אדוני היושב-ראש.

<< דובר >> ווליד טאהא (רע"מ – רשימת האיחוד הערבי): << דובר >>

תודה ליושב-ראש שנותן זמן ללא הגבלה. באמת, כל הכבוד.

<< יור >> היו"ר בועז טופורובסקי: << יור >>

אני שם לב - - -

<< דובר >> ווליד טאהא (רע"מ – רשימת האיחוד הערבי): << דובר >>

כנראה למדת ממני לעשות את זה.

<< דובר >> יצחק פינדרוס (יהדות התורה): << דובר >>

דיברתי פחות זמן ממך, ווליד. ווליד, דיברתי פחות זמן ממך, עם כל הכבוד.

<< דובר >> אוסאמה סעדי (הרשימה המשותפת): << דובר >>

ווליד, אז אתה מציע שנחיל סעיף 98 גם על הדיבורים האלה?

<< דובר >> ווליד טאהא (רע"מ – רשימת האיחוד הערבי): << דובר >>

לא. זה לא צריך.

<< דובר >> אוסאמה סעדי (הרשימה המשותפת): << דובר >>

אני יודע. אדוני היושב-ראש, העמדה שלנו העקרונית היא שצריך להשתמש בסעיף 98
במקרים חריגים. בדרך כלל, השתמשו בזה בדיוני תקציב, כשהוגשו עשרות אלפי
הסתייגויות, שהיו צריכים להיות ימים על גבי ימים. אבל מה שאני רואה הוא
שבתקופה האחרונה, למעשה, החריג הפך לכלל. וכבר סעיף 98 הוא דבר שבשגרה.
אנחנו בכל חוק מיישמים את סעיף 98, וזו לא המטרה.

ואני מדבר עכשיו על חוק חריש, שאני הגשתי הסתייגויות שם. ואני לוויתי את
הנושא הזה מהיום הראשון עד היום האחרון. הגשנו שמונה הסתייגויות. למה
מגבילים אותנו? למה צריך בכלל לסעיף 98? אני הגשתי, בחוק החשמל הגשנו שלוש
הסתייגויות. למה צריך 98? למה? אז אנחנו נתחיל עכשיו להגיש אלפי הסתייגויות
כל פעם, ואז תגידו לנו: אנחנו מצמצמים? יש חוקים חשובים. ואני לא רואה
דחיפות. אני לא רואה דחיפות. חוק חריש פג תוקף ב-27 בנובמבר. אז אם זה יהיה
שבוע הבא, אז מה קרה?

<< דובר >> יצחק פינדרוס (יהדות התורה): << דובר >>

סוף נובמבר.

<< דובר >> אוסאמה סעדי (הרשימה המשותפת): << דובר >>

ב-27 בנובמבר.

<< דובר >> יצחק פינדרוס (יהדות התורה): << דובר >>

כרגע יש הסתייגויות - - -

<< דובר >> ארבל אסטרחן: << דובר >>

כן, כן.

<< דובר >> אוסאמה סעדי (הרשימה המשותפת): << דובר >>

לא. אז אני אומר, אז עכשיו בכלל טענתי נושא חדש, שצריך חוק חדש בכלל. ועשו
שעטנז כזה, ייצור כלאיים, שהאריכו את התוקף של הוועדה המיוחדת של חריש
בשלושה חודשים על מנת להספיק את זה.

אני אומר מבחינת העיקרון, מבחינה עקרונית, אם אנחנו נעשה פלסטר את הסעיף
הזה, אז כדאי להסיר את זה מתקנון הכנסת.

לגבי חוק החשמל, אנחנו, כאמור, הרשימה המשותפת, לא שותפים לבלוק של 52.
אנחנו מתנהגים באופן האחראי ביותר. איפה שיש חוקים שהם בעד, אנחנו בעד.
איפה שיש חוקים נגד הציבור שלנו, אנחנו מצביעים נגד. אנחנו הגשנו
הסתייגויות, ויש לנו ביקורת. יושב כאן חברי יושב-ראש ועדת הפנים ווליד
טאהא, ולא הסתרנו את זה מהרגע הראשון. אמרנו במפורש וחוזרים ונגיד את זה
היום בדיון שזה לא פותר את בעיית חיבורי החשמל, שאני מסכים איתו מהיום
הראשון, שזה מצרך בסיסי וזכותי בסיסית שכל אזרח צריך לקבל. לבוא ולקשור את
זה עם התיישבות הצעירה, ואני מזהיר כאן – ווליד, דיברת על מונולוגים, לא
מונולוגים, וזה, וזה. יש ריח שמריח לא טוב, שאורבך לא כאן, הוא עכשיו גם
צייץ: קיבלתי את כל מה שאני רוצה בעניין ההתיישבות הצעירה, גם תקציבית, גם
כן משפטית.

<< דובר >> ווליד טאהא (רע"מ – רשימת האיחוד הערבי): << דובר >>

על כן אני דיברתי על מונולוג, אוסאמה.

<< דובר >> אוסאמה סעדי (הרשימה המשותפת): << דובר >>

בדיוק. לכן אני אומר. אבל עוד כמה ימים תתבהר התמונה, ונראה אם באמת יש
דברים בגו או לא.

<< דובר >> יריב לוין (הליכוד): << דובר >>

חבר הכנסת סעדי.

<< דובר_המשך >> אוסאמה סעדי (הרשימה המשותפת): << דובר_המשך >>

כן.

<< דובר >> יריב לוין (הליכוד): << דובר >>

כבר עכשיו הרי יש כאן - - -

<< דובר >> ווליד טאהא (רע"מ – רשימת האיחוד הערבי): << דובר >>

מבחן התוצאה, מבחינתי, חיבור בתים ערביים לחשמל. כיבוש יש. התנחלויות יש.
על מה? נתחיל להתווכח גם על זה?

<< מנהל >> (היו"ר איתן גינזבורג, 14:41) << מנהל >>

<< דובר >> יריב לוין (הליכוד): << דובר >>

חבר הכנסת טאהא.

<< דובר >> אוסאמה סעדי (הרשימה המשותפת): << דובר >>

לא, לא.

<< דובר >> ווליד טאהא (רע"מ – רשימת האיחוד הערבי): << דובר >>

ברור שזה - - -, אוסאמה.

<< דובר >> אוסאמה סעדי (הרשימה המשותפת): << דובר >>

לא. אם מחר יעשו חיבור בין החיבור לחשמל לאזרחים ערביים בתוך המדינה - - -

<< דובר >> יצחק פינדרוס (יהדות התורה): << דובר >>

- - - ברור שיהיה חיבור.

<< דובר >> ווליד טאהא (רע"מ – רשימת האיחוד הערבי): << דובר >>

אם תגיע בבקשה לחיבור מתחם ביישוב ערבי, מישהו יעשה קשר? איך זה יכול להיות
בכלל?

<< דובר >> אוסאמה סעדי (הרשימה המשותפת): << דובר >>

לא. אם יש עסקה. אם, אני אומר.

<< דובר >> ווליד טאהא (רע"מ – רשימת האיחוד הערבי): << דובר >>

לא. לא נתפס בכלל בשיח.

<< דובר >> אוסאמה סעדי (הרשימה המשותפת): << דובר >>

אבל, ווליד, לא. אם יש עסקה עם שר הביטחון, עם איילת שקד, עם ניר אורבך
שמחר – כי שם לא צריך חוק, שם על פי צו שר ביטחון יכולים לחבר. ואם יש מחר
חיבור למאחזים האלה - - -

<< דובר >> יצחק פינדרוס (יהדות התורה): << דובר >>

אני לא יודע. משרד המשפטים לא ענה לי. אני לא יודע אם אתה צודק, אוסאמה.
משרד המשפטים לא ענה לי.

<< יור >> היו"ר איתן גינזבורג: << יור >>

טוב. חברי הכנסת.

<< דובר >> ווליד טאהא (רע"מ – רשימת האיחוד הערבי): << דובר >>

מה קשר?

<< יור >> היו"ר איתן גינזבורג: << יור >>

חברי הכנסת, תודה רבה.

<< דובר_המשך >> ווליד טאהא (רע"מ – רשימת האיחוד הערבי): << דובר_המשך >>

מה הקשר? קשורים בחוק החשמל?

<< דובר >> אוסאמה סעדי (הרשימה המשותפת): << דובר >>

לא. זה לא קשור.

<< דובר >> אחמד טיבי (הרשימה המשותפת): << דובר >>

ווליד, ניר אורבך, יושב-ראש ועדת הכנסת, קשר. לא אתה. הוא קשר.

<< דובר >> ווליד טאהא (רע"מ – רשימת האיחוד הערבי): << דובר >>

לא. אני דיברתי על מונולוג.

<< יור >> היו"ר איתן גינזבורג: << יור >>

חברי הכנסת.

<< דובר >> אוסאמה סעדי (הרשימה המשותפת): << דובר >>

לא. אז לכן אני אומר.

<< דובר >> ווליד טאהא (רע"מ – רשימת האיחוד הערבי): << דובר >>

הוא דיבר עם עצמו.

<< יור >> היו"ר איתן גינזבורג: << יור >>

אני מציע, חבר הכנסת סעדי.

<< דובר >> אוסאמה סעדי (הרשימה המשותפת): << דובר >>

אם זה מונולוג, אני מקווה שזה יישאר במסגרת המונולוג.

<< דובר >> ווליד טאהא (רע"מ – רשימת האיחוד הערבי): << דובר >>

אז אני אומר לך, דיבר עם עצמו.

<< דובר >> יצחק פינדרוס (יהדות התורה): << דובר >>

אתה לא יודע. משרד המשפטים לא ענה.

<< יור >> היו"ר איתן גינזבורג: << יור >>

חבר הכנסת סעדי, חבר הכנסת טאהא.

<< דובר >> אוסאמה סעדי (הרשימה המשותפת): << דובר >>

אני מבין בדיוק. שנייה.

<< יור >> היו"ר איתן גינזבורג: << יור >>

תנו לי רגע למקד את הדיון ביחס למה שאנחנו מדברים. אני לא יודע מה דיבר
וצייץ ניר אורבך. בוא נתמקד.

<< דובר_המשך >> אוסאמה סעדי (הרשימה המשותפת): << דובר_המשך >>

אני ענה. אני אכנס. אני שמעתי את חברי ווליד שמדבר על מונולוג.

<< דובר >> ווליד טאהא (רע"מ – רשימת האיחוד הערבי): << דובר >>

כן.

<< יור >> היו"ר איתן גינזבורג: << יור >>

אז בואו נדבר על סדרי הדיון.

<< דובר >> אוסאמה סעדי (הרשימה המשותפת): << דובר >>

אני מקווה שזה נשאר עדיין במסגרת המונולוג של ניר אורבך עצמו.

<< דובר >> יריב לוין (הליכוד): << דובר >>

אבל חבר הכנסת סעדי.

<< דובר >> אוסאמה סעדי (הרשימה המשותפת): << דובר >>

שלא נראה משהו אחר עוד כמה ימים. לחוק החשמל, אדוני היושב-ראש, אני - - -

<< דובר >> יריב לוין (הליכוד): << דובר >>

אבל חבר הכנסת סעדי, זה לא תיאורטי. חבר הכנסת סעדי, רגע.

<< דובר >> אוסאמה סעדי (הרשימה המשותפת): << דובר >>

כן.

<< דובר >> יריב לוין (הליכוד): << דובר >>

תראה, זה לא תיאורטי. הרי כבר היום מובא בפנינו דיל, שלא נטעה. חבר הכנסת
טאהא מכר את אדמות ואדי עארה לחריש תמורת חוק החשמל. בואו, זה לא תאוריה.

<< דובר >> ווליד טאהא (רע"מ – רשימת האיחוד הערבי): << דובר >>

ואללה.

<< דובר >> יריב לוין (הליכוד): << דובר >>

זה מונח פה. אל תטעו ואל תתבלבלו לרגע.

<< דובר >> ווליד טאהא (רע"מ – רשימת האיחוד הערבי): << דובר >>

זה מזכיר לי את נאום השפה הערבית, חבר הכנסת יריב לוין. מכרתי את אדמות
ואדי עארה לחריש.

<< דובר >> יריב לוין (הליכוד): << דובר >>

אל תטעו ואל תבלבלו, זאת האמת. חבר הכנסת טאהא, מסתבר שזה המצב. מסתבר שזה
המצב.

<< דובר >> ווליד טאהא (רע"מ – רשימת האיחוד הערבי): << דובר >>

אני לא יודע אם האזרח היהודי ששומע אותך, מה הוא יחשוב על זה.

<< דובר >> יריב לוין (הליכוד): << דובר >>

זאת האמת. זאת העסקה שעשית. זאת העסקה שעשית.

<< דובר >> ווליד טאהא (רע"מ – רשימת האיחוד הערבי): << דובר >>

האזרח הערבי אני בוטח בו. אני יודע מה הוא יחשוב. אבל זה, כבר הלכת רחוק.

<< דובר >> יצחק פינדרוס (יהדות התורה): << דובר >>

אזרח טורקי - - - מכירת קרקעות.

<< יור >> היו"ר איתן גינזבורג: << יור >>

טוב, חברי הכנסת.

<< דובר_המשך >> יצחק פינדרוס (יהדות התורה): << דובר_המשך >>

ווליד, ליהודים אין עונש על מכירת קרקעות.

<< דובר >> יריב לוין (הליכוד): << דובר >>

זאת העסקה שעשית.

<< דובר >> אוסאמה סעדי (הרשימה המשותפת): << דובר >>

אני רוצה לסכם.

<< דובר >> יריב לוין (הליכוד): << דובר >>

אל תברח מן האמת. מה לעשות.

<< יור >> היו"ר איתן גינזבורג: << יור >>

חברי הכנסת, כן.

<< דובר >> אוסאמה סעדי (הרשימה המשותפת): << דובר >>

אני רוצה לסכם.

<< יור >> היו"ר איתן גינזבורג: << יור >>

משפט לסיכום, סעדי, ובואו נתקדם.

<< דובר >> ווליד טאהא (רע"מ – רשימת האיחוד הערבי): << דובר >>

אוסאמה, על צו מפקד הצבא בשטחים הכבושים, לא קשורה לשום חוק שעושים כאן.

<< יור >> היו"ר איתן גינזבורג: << יור >>

חבר הכנסת טאהא, תן, בבקשה, לאוסאמה סעדי לסיים משפט.

<< דובר >> ווליד טאהא (רע"מ – רשימת האיחוד הערבי): << דובר >>

את זה אתה יודע טוב מאוד.

<< דובר >> אוסאמה סעדי (הרשימה המשותפת): << דובר >>

אני יודע. לא.

<< יור >> היו"ר איתן גינזבורג: << יור >>

חבר הכנסת סעדי.

<< דובר >> ווליד טאהא (רע"מ – רשימת האיחוד הערבי): << דובר >>

לא, לא.

<< דובר >> אוסאמה סעדי (הרשימה המשותפת): << דובר >>

אני אמרתי את זה, ווליד.

<< יור >> היו"ר איתן גינזבורג: << יור >>

חבר הכנסת סעדי.

<< דובר >> אוסאמה סעדי (הרשימה המשותפת): << דובר >>

אני אמרתי את זה - - - שר הביטחון. אבל אם שר הביטחון יעשה את זה, ואתם
תמשיכו עם זה ותאשרו את זה, זה לא בסדר.

<< יור >> היו"ר איתן גינזבורג: << יור >>

טוב, חבר הכנסת סעדי.

<< דובר >> ווליד טאהא (רע"מ – רשימת האיחוד הערבי): << דובר >>

אבל למה הוא צריך לתרץ?

<< דובר_המשך >> אוסאמה סעדי (הרשימה המשותפת): << דובר_המשך >>

זה יהיה לא בסדר.

<< דובר >> ווליד טאהא (רע"מ – רשימת האיחוד הערבי): << דובר >>

למה הוא צריך לתרץ בחוק? אם הוא רוצה לעשות את זה, למה הוא צריך לתרץ?

<< יור >> היו"ר איתן גינזבורג: << יור >>

חבר הכנסת טאהא.

<< דובר >> אוסאמה סעדי (הרשימה המשותפת): << דובר >>

- - - זו השאלה. אבל אמרתי, המונולוג - - -

<< יור >> היו"ר איתן גינזבורג: << יור >>

חברי הכנסת טאהא וסעדי, אתה גם רוצה משפט סיום, אתה גם מדבר עם ווליד טאהא.
אז מה יהיה?

<< דובר >> ווליד טאהא (רע"מ – רשימת האיחוד הערבי): << דובר >>

אתה יודע שלא. אוסאמה, אתה יודע שלא.

<< דובר >> אוסאמה סעדי (הרשימה המשותפת): << דובר >>

הוא.

<< יור >> היו"ר איתן גינזבורג: << יור >>

הוא, הוא, הוא. מה עם האיפוק? מה עם האיפוק?

<< דובר >> אוסאמה סעדי (הרשימה המשותפת): << דובר >>

איפוק. אז מתאפק ואני אומר לסיכום. אני חוזר על העיקרון, ואת זה אמרנו גם
בממשלה הקודמת, גם בממשלה הזאת, גם בכנסת הקודמת, גם בכנסת הזאת, השימוש
הבלתי מידתי בסעיף 98 הוא לא טוב, כי הוא הופך את החריג לכלל. ואנחנו רואים
כאן בוועדת הכנסת, יום אחרי יום, יום אחרי יום, משתמשים בסעיף 98. צריך
להשתמש בזה במשורה, באל-קטארא.

<< יור >> היו"ר איתן גינזבורג: << יור >>

איך?

<< דובר_המשך >> אוסאמה סעדי (הרשימה המשותפת): << דובר_המשך >>

בצמצום.

<< יור >> היו"ר איתן גינזבורג: << יור >>

איך?

<< דובר >> אוסאמה סעדי (הרשימה המשותפת): << דובר >>

באל-קטארא.

<< דובר >> אחמד טיבי (הרשימה המשותפת): << דובר >>

אתה רוצה יודע מאיפה הוא הביא את זה? תסביר לו, אוסאמה.

<< יור >> היו"ר איתן גינזבורג: << יור >>

מהאמבטיה.

<< דובר >> אוסאמה סעדי (הרשימה המשותפת): << דובר >>

זה משרת הפנים, איילת שקד.

<< דובר >> אחמד טיבי (הרשימה המשותפת): << דובר >>

זה מנייר המדיניות, המתווה, לגבי חוק החשמל. השימוש במשורה.

<< יור >> היו"ר איתן גינזבורג: << יור >>

קטארא.

<< דובר >> ווליד טאהא (רע"מ – רשימת האיחוד הערבי): << דובר >>

זה מושג שהיה מופיע במתווה.

<< יור >> היו"ר איתן גינזבורג: << יור >>

כן.

<< דובר >> ווליד טאהא (רע"מ – רשימת האיחוד הערבי): << דובר >>

הוא לא היה צריך להיות במתווה.

<< יור >> היו"ר איתן גינזבורג: << יור >>

כן, בבקשה, סעדי.

<< דובר >> אוסאמה סעדי (הרשימה המשותפת): << דובר >>

אני מסכים איתך.

<< יור >> היו"ר איתן גינזבורג: << יור >>

אוסאמה, משפט אחרון.

<< דובר_המשך >> ווליד טאהא (רע"מ – רשימת האיחוד הערבי): << דובר_המשך >>

אבל, רגע, מה שקובע הוא הקריטריון של החוק, ולא המילה הזאת.

<< יור >> היו"ר איתן גינזבורג: << יור >>

רגע, רגע. אתה גם ביקשת.

<< דובר >> אוסאמה סעדי (הרשימה המשותפת): << דובר >>

לא. לכן אני אומר.

<< דובר >> ווליד טאהא (רע"מ – רשימת האיחוד הערבי): << דובר >>

אני מבטיח לך, לא שווה כלום. המילה הזו לא שווה כלום.

<< יור >> היו"ר איתן גינזבורג: << יור >>

חבר הכנסת טאהא, תאפשר לי.

<< דובר >> אוסאמה סעדי (הרשימה המשותפת): << דובר >>

אינשאללה, יא ווליד. אינשאללה. אינשאללה.

<< יור >> היו"ר איתן גינזבורג: << יור >>

כן. תודה.

<< דובר >> אוסאמה סעדי (הרשימה המשותפת): << דובר >>

אני אומר, אנחנו ברשימה המשותפת - - -

<< דובר >> ווליד טאהא (רע"מ – רשימת האיחוד הערבי): << דובר >>

אתה נגד הפעלת סעיף 98 על החוק הזה, אוסאמה?

<< יור >> היו"ר איתן גינזבורג: << יור >>

חבר הכנסת טאהא. חבר הכנסת טאהא.

<< דובר >> אוסאמה סעדי (הרשימה המשותפת): << דובר >>

אני אומר, בסעיף - - -

<< דובר >> ווליד טאהא (רע"מ – רשימת האיחוד הערבי): << דובר >>

אתה נגד הפעלת הסעיף על החוק הזה?

<< דובר >> אוסאמה סעדי (הרשימה המשותפת): << דובר >>

אמרתי, ווליד. שימוש מוחרג. אנחנו הסכמנו - - -

<< יור >> היו"ר איתן גינזבורג: << יור >>

חבר הכנסת ווליד טאהא, אנחנו רוצים להתקדם בדיון. אי-אפשר ככה.

<< דובר >> ווליד טאהא (רע"מ – רשימת האיחוד הערבי): << דובר >>

כן. אתה רוצה שידברו עליו, יסיתו עליו ארבעה ימים במליאה?

<< יור >> היו"ר איתן גינזבורג: << יור >>

חבר הכנסת ווליד טאהא.

<< דובר >> אוסאמה סעדי (הרשימה המשותפת): << דובר >>

לא. לא. לא.

<< יור >> היו"ר איתן גינזבורג: << יור >>

ואללה, תאמין לי, אם הייתי עכשיו בוועדת הפנים, היושב-ראש היה נוזף בי.

<< דובר >> אוסאמה סעדי (הרשימה המשותפת): << דובר >>

דיברתי, אמרתי, ווליד, על הכלל החריג.

<< דובר >> ווליד טאהא (רע"מ – רשימת האיחוד הערבי): << דובר >>

סליחה, היושב-ראש.

<< דובר >> אוסאמה סעדי (הרשימה המשותפת): << דובר >>

90 שעות בוודאי שלא.

<< יור >> היו"ר איתן גינזבורג: << יור >>

כן, בבקשה.

<< דובר_המשך >> אוסאמה סעדי (הרשימה המשותפת): << דובר_המשך >>

90 שעות בוודאי שלא.

<< דובר >> ווליד טאהא (רע"מ – רשימת האיחוד הערבי): << דובר >>

אז יש פה 93.3 שעות.

<< דובר >> אוסאמה סעדי (הרשימה המשותפת): << דובר >>

אמרתי, ווליד, במפורש. 90 שעות בוודאי שלא. אני חושב שיש הסתייגויות, זה
חוק שהוא מעורר את זה. אנחנו הגשנו את ההסתייגויות.

<< יור >> היו"ר איתן גינזבורג: << יור >>

כן. בבקשה.

<< דובר_המשך >> אוסאמה סעדי (הרשימה המשותפת): << דובר_המשך >>

שלוש, ארבע הסתייגויות. אפשר לבוא בהחלט למשהו סביר ביותר. זהו.

<< יור >> היו"ר איתן גינזבורג: << יור >>

אני אשמח אם.

<< דובר >> ווליד טאהא (רע"מ – רשימת האיחוד הערבי): << דובר >>

זה לא רק אתה. הגישו מאות הסתייגויות.

<< דובר >> אוסאמה סעדי (הרשימה המשותפת): << דובר >>

אמרתי. אמרתי.

<< יור >> היו"ר איתן גינזבורג: << יור >>

טוב. חברי הכנסת, תודה. אנחנו נעבור לשמוע את היועצת המשפטית של הוועדה.
בבקשה, ארבל.

<< דובר >> ארבל אסטרחן: << דובר >>

טוב. זו לא הפעם הראשונה שאנחנו מתכנסים כאן לדון בסדרי דיון מיוחדים, כפי
שהזכירו רבים מהחברים. באמת, בכנסת הזאת ובכנסת הקודמת גבר מאוד השימוש
בסעיף הזה. וצריך להתחיל מזה שכמובן דרך המלך צריכה להיות לנהוג לפי כללי
התקנון הרגילים, בעיקר בתקופה כזאת שמתאפיינת בחוסר הסכמות, ולכן כללי
התקנון הם מה שהם צריכים להחזיק את כללי המשחק. מאידך, יש לנו את הסעיף
שבאמת מאפשר בעניינים של תקציב וההסדרים, זה ברור. ובמקרים יוצאים מן הכלל,
הוא מאפשר לוועדת הכנסת לקבוע סדרי דיון מיוחדים.

עוד דבר שצריך לזכור בהתחלה הוא שנושא ההסתייגויות במהלך השנים סטה ממטרתו
המקורית, כמו, אגב, הרבה כלים פרלמנטריים אחרים: רוויזיה, ההסתייגויות,
נושא חדש, התייעצות סיעתית וכו'. ובעצם נהפך לאיזשהו כלי של האופוזיציה,
שמאפשר לה גם באמת להאריך את הדיון, מאפשר לה גם להפתיע את הקואליציה בשעת
ההצבעה. וגם מהסיבה הזאת, השימוש בכלי של 98 צריך להיות מצומצם מאוד.

כשמעיינים בתקדימים מההחלטות הקודמות של ועדת הכנסת, רואים שהתייחסו בדרך
כלל לשני פרמטרים, עשו איזושהי קומבינציה ביניהם, גם לנושא של דחיפות
אובייקטיבית, זאת אומרת, היו מקרים באמת של חוקים פגי תוקף, חוקים שהיו
דרושים לכינון הממשלה, שאם הם לא יעברו, הכנסת תתפזר, ביחד עם הקריטריון
השני של המשך הדיון. זאת אומרת, לראות כמה הסתייגויות הגישו כמה מסתייגים
וכמה זמן זה מאפשר לדבר. ועוד פרמטר שמדי פעם נזכר, זה גם השאלה אם היו
הסתייגויות ענייניות או מעין הסתייגויות כאלה, אתם יודעים, לא ענייניות, לא
רציניות, מטופשות, שהרבה פעמים גם איפשרו את הארכת הדיון.

ברור שאם יש דחיפות, קודם כול, מה שצריך לעשות הוא לנסות להביא את הדברים
האלה כמה שיותר מוקדם, לא ברגע האחרון, לא ביום האחרון, לא בשבוע האחרון,
וככל האפשר, גם להביא אותם לפני עניינים אחרים שאין לגביהם דחיפות, אם זאת
ההצדקה להפעלת הסעיף. במקרה הזה, יש שני חוקים שהם באמת פגי תוקף. כמו
שנאמר, החוק של חריש (תיקון 137) פקע ב-27 בנובמבר, והחוק של חומרי נפץ
שיפקע מוחרתיים, שמצד אחד יש פה באמת את העניין הזה. אבל צריך לזכור שאלה
שני חוקים שיש להם הסתייגויות ענייניות לא רבות. אומנם בגלל העניין הזה
שמחתימים את כל חברי הגוש, מה שנקרא, או רוב חברי סיעות האופוזיציה, זה
מתמשך אחד ל-20 שעות , אחד ל-26 שעות. אבל זו לא כמות חריגה מחוקים רבים
שהוגשו במהלך השנים בכנסת, והוגשו להם שש הסתייגויות ועשר הסתייגויות.

ולכן, אם היו מבקשים להביא את החוקים האלה בתחילת השבוע או כמה שיותר מהר,
יכול להיות שאפשר היה לבחון הצדקה לקבוע סדרי דיון, לצמצם במעט את מספר
השעות, אם בכלל. והיה צריך, ככל האפשר, לנסות להגיע להסכמות ולהידברות בדבר
הזה.

איפה הקושי שלנו כאן? שלא שמים את החוקים האלה כדבר ראשון השבוע, למרות שהם
היו מוכנים כבר אתמול, זאת אומרת, שניהם כבר אתמול היו מונחים על שולחן
הכנסת. רוצים לקבוע הסתייגויות להצעות שאין להן כמות חריגה, הסתייגויות
ענייניות. וגם ההסדר שמוצע, ההסדר של סדרי דיון המוצע, הוא הסדר די חריג,
כי, למשל, רוצים לקבוע הגבלה על מספר ההסתייגויות שיצביעו עליהן, זה דבר
שבדרך כלל עושים אותו בחוקי תקציב וההסדרים. חוקים מגבילים – על פי רוב,
אני לא יכולה להגיד שלא היה אף פעם – אבל לא מגבילים את מספר ההסתייגויות
שיצביעו. כן היה לנו, למשל, בכנסת הזאת מקרה שהיה חוק שהיה רק 15 שעות,
וקבעו סדרי דיון, אבל אז אמרו: אוקיי. ההגבלה היחידה הייתה, לא קבעו שעת
הצבעה, לא קבעו משך הדיון, הגבילו את מספר השמיות, בשביל שההצבעות לא
יתארכו הרבה מעבר לעניין. אבל פה זה לא מה שרוצים. כמובן, מגבילים גם
שמיות, אבל רוצים להגביל את זמן הדיבור, לקבוע שעת הצבעה – זאת אומרת, שעת
ההצבעה היא פה רק על חוק חשמל, צריך לומר, לא על שני החוקים האלה – ולהגביל
את מספר ההסתייגויות.

עכשיו צריך לומר כשאנחנו אמרנו את הדברים גם לראשי הקואליציה. בכל זאת,
תחליטו להניח את זה. צריך לומר, על חוק החשמל, ההסתייגות שלנו מצומצמת יותר
בגלל שבאמת מדובר בחוק עם זמן הנמקה מאוד גדול, מעל 90 שעות, הסתייגויות
רבות. ולכן אם היו באים איתו בכל מועד אחר, אפשר היה בהחלט לשקול את הדבר
הזה גם מבחינת שעת הצבעה, הגבלת הצבעות שמיות וכו'. אבל כל הרכיבים האלה
ביחד שמגיעים בהחלטה אחת, אנחנו חושבים שזו בהחלט החלטה בעייתית שגם עשית
עלולה לשבש את מעט ההסכמות שעוד נשארו בכנסת הזאת גם לגבי ההתנהלות בוועדות
ומספר ההסתייגויות שמגישים שם, וגם במליאה.

<< יור >> היו"ר איתן גינזבורג: << יור >>

תודה.

<< דובר >> שגית אפיק: << דובר >>

אני רוצה להוסיף שני משפטים רק על הדברים שנאמרו.

<< יור >> היו"ר איתן גינזבורג: << יור >>

כן.

<< דובר >> שגית אפיק: << דובר >>

בשבוע שעבר באמת, כמו שארבל אמרה, אנחנו אישרנו חמש הצעות חוק שהיו הוראת
שעה, שתיים מביניהן היו כאלה כשאושר סעיף 98 לגביהן, ואישרנו לכם לפעול
בהתאם לסעיף 98, אף לא הונחו בעת שהוועדה, ועדת הכנסת החליטה על כך. ועשינו
את זה מתוך ההנחה שאכן כשמדובר בהצעות חוק שהן פגות תוקף שיש להן דחיפות,
ישנה הצדקה לסעיף 98, והוויכוח והשאלה היו בעיקר סביב כמות הזמן שצריך לתת
ביחס, לזמן הדיבור, ביחס לאותן הצעות חוק.

בסופו של דבר, שתי הצעות חוק מבין הצעות החוק שפג תוקפן בשבוע שעבר הוסרו
מסדר-היום, חזרו לסדר-היום אתמול. ואתמול אני אמרתי גם בנשיאות וגם אמרנו
את הדברים למרכזת הקואליציה וליושב-ראש הוועדה הזו, שאם רוצים לעשות סעיף
98 ביחס להצעות חוק פגות התוקף, ואנחנו מסכימים לעיקרון הזה, ויש כאן, כמו
שארבל הציגה, שתי הצעות כאלה שאפשר אולי היה לחשוב על סעיף 98 ביחס אליהן,
הן צריכות לעלות, קודם כול, לסדר-היום לפני דברים אחרים.

ומה שקורה כאן – אני חושבת שיש כאן איזושהי פריצה של סכר של השימוש בסעיף
98, כיוון שדוחקים דווקא את ההצעות פגות התוקף לרגע האחרון על מנת לעשות
סעיף 98 ביחס להצעות חוק שחלקן מאוד שנויות במחלוקת, ואולי דווקא הפיליבסטר
ביחס אליהן כן היה חשוב וכן צריך לעשות אותו במליאה.

דבר נוסף שצריך לשים לב ביחס לשלוש מהצעות כאן – מספר ההסתייגויות הוא מספר
נמוך יותר. מרגע שייפרץ הסכר של סעיף 98 והשימוש בו ייעשה רב יותר, אנחנו
בעצם מחזירים את הגלגל גם ביחס להסתייגויות, ושוב אנחנו מחזירים מצב שבו,
ככל הנראה, תהיה איזושהי העדפה לייצר מספר גבוה מאוד של הסתייגויות, כיוון
שממילא משתמשים בסעיף 98. לא משנה אם מוגשות מעט הסתייגויות או הרבה
הסתייגויות, ישנה העדפה לשימוש בסעיף 98.

ולכן באמת אני חושבת שזה לא המצב שנכון לכם לעשות בו שימוש על סעיף 98. וכן
נכון לנסות ולהגיע להסכמות – אני לא ידעתי אם נעשו ניסיונות כאלה – ביחס
להצעות שהן הוראות שעה. וביחס להצעות האחרות למצוא גם את המודל המתאים
לקיים דיון.

<< יור >> היו"ר איתן גינזבורג: << יור >>

כן. תודה רבה.

<< דובר >> ארבל אסטרחן: << דובר >>

גם אחת ההצעות של שבוע שעבר היא לא על סדר-היום.

<< דובר >> שגית אפיק: << דובר >>

היא לא על סדר-היום, למרות שהיא פגת תוקף. אושר לגביה סעיף 98, והיא לא
נמצאת.

<< יור >> היו"ר איתן גינזבורג: << יור >>

כן. מאה אחוז. חוק דרכי תעמולה.

<< דובר >> ארבל אסטרחן: << דובר >>

חוק הבחירות.

<< דובר >> בועז טופורובסקי (יש עתיד): << דובר >>

היא כן בסדר-היום.

<< יור >> היו"ר איתן גינזבורג: << יור >>

כן, בבקשה, חבר הכנסת יריב לוין.

<< יור >> היו"ר בועז טופורובסקי: << יור >>

היא כן בסדר-היום.

<< דובר >> ארבל אסטרחן: << דובר >>

כן? היא צריכה להיות.

<< דובר >> יריב לוין (הליכוד): << דובר >>

אני רק רוצה לשאול שאלת אינפורמטיבית ששאלתי, נדמה לי, בפעם הקודמת ולא היה
נתון מדויק. כמה חוקים עד היום נעשה בהם שימוש לאורך כל השנים בסעיף 98
וכמה חוקים נעשה בהם שימוש בסעיף הזה בקדנציה הזו? והשאלה השנייה בהקשר
הזה, מאחר שבקדנציה הקודמת הייתה עלייה בשימוש בסעיף 98, אני הייתי מבקש,
אם אפשר באמת, ככה ממש בקצרה, את הכותרת של כל אחד מהחוקים שנעשה בהם
שימוש, כדי שלפחות נבין את ההקשר ולמה היה שינוי בקדנציה הקודמת ואם מה
שקורה עכשיו תואם את מה שהיה קודם.

<< דובר >> ארבל אסטרחן: << דובר >>

אני יכולה לומר, בלי תקציב, כמובן, וההסדרים.

<< דובר >> יריב לוין (הליכוד): << דובר >>

כן, ברור.

<< דובר >> ארבל אסטרחן: << דובר >>

היו בכנסת ה-23 שמונה החלטות, ובכנסת ה-24 עד כה שמונה החלטות.

<< דובר >> יריב לוין (הליכוד): << דובר >>

אבל שמונה החלטות על כמה חוקים?

<< דובר_המשך >> ארבל אסטרחן: << דובר_המשך >>

נכון.

<< דובר >> יריב לוין (הליכוד): << דובר >>

זאת השאלה.

<< יור >> היו"ר איתן גינזבורג: << יור >>

לא. בסדר. היו מקרים שהייתה החלטה אחת על כמה חוקים.

<< דובר_המשך >> יריב לוין (הליכוד): << דובר_המשך >>

לכן אני שואל. אני שואל כמה חוקים. זו בדיוק השאלה. אני מסכים איתך.

<< דובר >> שגית אפיק: << דובר >>

- - -

<< דובר >> ארבל אסטרחן: << דובר >>

רובן היו על חוק אחד. אני יכולה לספור את זה. יש לי את כל ההחלטות. אבל
רובן המוחלט היו על חוק אחד. פה גם באמת אלה חוקים שאין ביניהם קשר.

<< יור >> היו"ר איתן גינזבורג: << יור >>

אני זוכר לפחות הצעה אחת שהייתה על שלושה חוקים.

<< דובר >> נועה בירן - דדון: << דובר >>

החלטה.

<< יור >> היו"ר איתן גינזבורג: << יור >>

החלטה אחת על שלושה חוקים. אבל זה רק זיכרון, אולי אני טועה.

<< דובר >> ארבל אסטרחן: << דובר >>

לא, לא. היו מקרים - - - גם חוקים - - -

<< דובר >> ינון אזולאי (ש"ס): << דובר >>

איתן, מה שבטוח שאתה אישית משתמש בזה הכי הרבה.

<< דובר >> יריב לוין (הליכוד): << דובר >>

ואילו חוקים זה נעשה בקדנציה קודמת?

<< דובר >> ארבל אסטרחן: << דובר >>

בכנסת הקודמת, אמרתי מה היו הפרמטרים.

<< דובר >> יריב לוין (הליכוד): << דובר >>

לא. אילו חוקים.

<< יור >> היו"ר איתן גינזבורג: << יור >>

לא פרמטרים. ארבל, ארבל, ארבל, הוא רוצה את שמות החוקים. ובואי תעשי את זה
מהר, כי אנחנו בלחץ של זמן.

<< דובר >> ארבל אסטרחן: << דובר >>

בכנסת ה-23 היו לנו, לפני הקמת הממשלה, חוק-יסוד הממשלה (תיקון 8) והצעת
חוק ממשלת חילופים. זה היה ביחד.

<< דובר >> יריב לוין (הליכוד): << דובר >>

נדמה לי שהצורך במקרה הוא ברור.

<< דובר >> ארבל אסטרחן: << דובר >>

נכון. אחר כך היה חוק היסוד: הכנסת וחוק הכנסת. זה היה על החוק הנורבגי.
שניהם יחד.

<< יור >> היו"ר איתן גינזבורג: << יור >>

על שני החוקים.

<< דובר >> יריב לוין (הליכוד): << דובר >>

כן. שוב, ברור. כן.

<< דובר >> ארבל אסטרחן: << דובר >>

אחר כך היה חוק מענק לעידוד תעסוקה (הוראת שעה – נגיף הקורונה החדש).

<< דובר >> יריב לוין (הליכוד): << דובר >>

זאת אומרת, זה חוק קורונה, שלכן נעשו לסעיף 98.

<< דובר >> ארבל אסטרחן: << דובר >>

התחילו חוקי הקורונה. חוק חומרי נפץ הקודם. זה היה חוק אחד.

<< יור >> היו"ר איתן גינזבורג: << יור >>

ששם כמה היה?

<< דובר_המשך >> ארבל אסטרחן: << דובר_המשך >>

שם נתנו שעה.

<< דובר >> בועז טופורובסקי (יש עתיד): << דובר >>

שעה שלמה?

<< דובר >> ארבל אסטרחן: << דובר >>

כן.

<< יור >> היו"ר איתן גינזבורג: << יור >>

טוב. כן. הלאה.

<< דובר >> ארבל אסטרחן: << דובר >>

שעה. נכון. זו הייתה באמת החלטה החריגה. אחר כך היה חוק הסמכויות של
הקורונה, הגדול.

<< דובר >> יריב לוין (הליכוד): << דובר >>

אז עוד פעם קורונה?

<< דובר >> ארבל אסטרחן: << דובר >>

חוק-יסוד: הכנסת (תיקון 50), זה היה המועד שעד אליו אפשר להעביר את התקציב.

<< יור >> היו"ר איתן גינזבורג: << יור >>

פשרת האוזר.

<< דובר >> יריב לוין (הליכוד): << דובר >>

כן.

<< דובר >> ארבל אסטרחן: << דובר >>

נכון.

<< דובר >> ינון אזולאי (ש"ס): << דובר >>

בחומרי הנפץ, מתי זה היה? ביום האחרון שפג תוקף?

<< דובר >> יריב לוין (הליכוד): << דובר >>

אירועים דרמטיים היו. שני חוקי קורונה, חוקים שהיו ביסוד הקמת הממשלה ושהיו
מעכבים, לא מאפשרים להקים ממשלה. זה לא דומה למה שהולך פה.

<< דובר >> ארבל אסטרחן: << דובר >>

בחומרי הנפץ ההסבר היה שזה יאפשר 200 שעות של הנמקה. זאת הייתה הסיבה.

<< יור >> היו"ר איתן גינזבורג: << יור >>

אורך הדיבור. אורך הדיבור.

<< דובר >> ארבל אסטרחן: << דובר >>

זה היה רק סעיף אחד קטן של הארכת תוקף.

<< דובר >> בועז טופורובסקי (יש עתיד): << דובר >>

מ-200 שעות לשעה, אוקיי.

<< דובר >> יריב לוין (הליכוד): << דובר >>

זה היה סעיף אחד. זה לא היה כל החוק.

<< דובר >> ארבל אסטרחן: << דובר >>

אז רגע, אמרתי חוק-יסוד, פשרת האוזר.

<< יור >> היו"ר איתן גינזבורג: << יור >>

כל החוק היה סעיף אחד.

<< דובר >> יריב לוין (הליכוד): << דובר >>

לא. זה לא היה כל החוק כמו עכשיו.

<< דובר >> שגית אפיק: << דובר >>

עכשיו יש את כל החוק. ואז היה סעיף אחד. החוק הוא חוק-יסוד בפני עצמו.

<< דובר >> יריב לוין (הליכוד): << דובר >>

בסדר.

<< דובר >> ארבל אסטרחן: << דובר >>

אחר כך היה חוק-יסוד: משק המדינה (תיקון 10).

<< דובר >> יריב לוין (הליכוד): << דובר >>

זה היה גם קורונה. זה היה מענקים לעסקים, אם אני זוכר נכון.

<< יור >> היו"ר איתן גינזבורג: << יור >>

כן. ברור.

<< דובר >> יריב לוין (הליכוד): << דובר >>

בואו, נו.

<< דובר >> ארבל אסטרחן: << דובר >>

והאחרון היה חוק קורונה (תיקון 2).

<< דובר >> יריב לוין (הליכוד): << דובר >>

יפה. אז אני אגיד את האמת, אני אתוודה. לא בדקתי. באמת שאלתי בלי לבדוק.
אבל לא היה לי ספק שזאת תהיה התמונה.

<< יור >> היו"ר איתן גינזבורג: << יור >>

רק בואו נגיד גם את האמת האחרת, הנוספת – לא האחרת – הנוספת, שכמעט לא
הייתה חקיקה על הקורונה.

<< דובר_המשך >> יריב לוין (הליכוד): << דובר_המשך >>

מה? לא. לא חשוב.

<< דובר >> ארבל אסטרחן: << דובר >>

נכון. לא הייתה החקיקה.

<< יור >> היו"ר איתן גינזבורג: << יור >>

לא היו כמעט חקיקות של הממשלה על הקורונה.

<< דובר >> בועז טופורובסקי (יש עתיד): << דובר >>

כמה אחוז מהחקיקה היה עם סעיף 98?

<< דובר >> יריב לוין (הליכוד): << דובר >>

תראה, חברי הכנסת, אדוני היושב-ראש, אני רוצה, אני באמת אתייחס אחת לאחת
לכל הנקודות. אני חושב שזה באמת דיון מאוד מאוד חשוב. ושוב, אני חייב לומר
מצבה העגום של הכנסת משתקף במיעוט המשתתפים בדיון הכל כך חשוב הזה מכל
הצדדים. צריך להגיד, אני חושב שזה מבטא גם אדישות, גם חוסר אכפתיות, אולי
ייאוש גם אצל חלק מהאנשים מהמצב שנוצר. ובעיניי, זה עצוב מאוד.

תראו, צריך להסתכל, קודם כול, על התמונה בגדול. ונדרש בעצם בהתנהלות שלנו
כאן בנושא החקיקה – בעיניי, יש משולש שצריך לאזן בין מרכיביו או קודקודיו
בצורה נכונה. יש מרכיב ראשון, והוא העובדה שהממשלה צריכה למשול וצריכה
להיות במצב שהיא יכולה להעביר חקיקה חיונית והכרחית למימוש המדיניות שלה.
ובהחלט מוסכם עליי, ואני אומר את זה בצורה ברורה שלא יכול להיות שבגלל טעם
פרוצדורלי כזה שמישהו יגיש הסתייגויות וידונו חודשיים בהצעת חוק, אז היא לא
תאושר רק בגלל הטעם הטכני הזה. את זה כל אחד מבין, וזה מוסכם, וזה בוודאי
דבר שחייב להילקח בחשבון.

אבל יש למשולש הזה עוד שני קודקודים, והקודקודים האלה הם: החובה והצורך
לאפשר לאופוזיציה לבוא לידי ביטוי אמיתי; והדבר אולי החשוב ביותר – הרצון
לעודד הסכמות. עכשיו, צריך להבין דבר פשוט. בכנסות בעבר השימוש בסעיף הזה
היה מצומצם מאוד, כי פשוט הצלחנו להגיע הרבה פעמים להסכמות. ולמה הגענו
להסכמות? אני יכול להגיד לכם, כי אני לפחות עשיתי את זה הרבה שנים מהצד
השני. קודם כול, הייתה לקואליציה בעיה יסודית, שהשרים היו חברי כנסת.
והתוצאה של הדבר הזה הייתה שלא הייתה לה שום יכולת אמיתית להחזיק כאן את
השרים בימי שלישי ובימי רביעי בלילה ובימי חמישי, כי הם היו צריכים לעבוד
במשרדים שלהם. וזה אילץ אותה להגיע להרבה מאוד פשרות. הייתה בעיה שנייה
וחשובה, וגם היא מהותית, שהיה רצון לנהל את הבניין הזה באיזושהי דרך של
באמת שיח אמיתי בין המפלגות במקום שהדברים היו בליבת העניין, באמת בלית
ברירה, כמו בחוקי הקורונה המרכזיים שהאופוזיציה ניסתה למנוע מהם לעבור
ולפעמים היו גם הכרחיים מבחינת הטיפול בתחלואה. התקבלו החלטות לפעמים
בשימוש בסעיף 98. אבל ברוב המצבים, הנחת העבודה והרצון היה – ואגב הוא גם
היה בא לידי ביטוי בעבודת הוועדות. היה באמת שיח אמיתי והייתה התדיינות
והיו הרבה מאוד תיקונים לחקיקה, והדברים בסך הכול עבדו בצורה לא רעה.

שורש הבעיה שאנחנו מתמודדים איתה בכנסת הזאת, עוד לפני האירוע הוועדות
בכלל, היא החוק הנורבגי. צריך להגיד את האמת. ואני אומר את זה שוב, ואני
אומר ביושר, זו כבר הנורמה, זה כבר לא ישתנה. אני כבר לא מציע אפילו לחשוב
שאפשר יהיה לשנות את זה, כי זה כבר לא יקרה, לא תהיה אף ממשלה שתסכים לשנות
את הדבר הזה. אבל צריך להבין שהחוק הנורבגי – ואת זה אני אומר לכולם, כי
היום אתם בקואליציה, מחר יכולים להיות באופוזיציה ולהפך – שורש הבעיה היא
שברגע שהחוק הנורבגי קיים, אין בעצם, נשמט מידי האופוזיציה הכלי העיקרי
שאפשר לה להביא למצב שהקואליציה נאלצה להגיע להסכמות, ואתה נמצא במציאות
שבה ההתדיינות היא פנים קואליציונית. ומרגע שיש החלטה פנים קואליציונית,
אין כמעט דיון ושיח אמיתי לא בוועדות לגוף החוקים ובוודאי לא בהכנות של
החוקים לפני כן. וזה בעיניי מצב סופר בעייתי. הוא מביא גם בחלקו לכל
המציאות הזו שאנחנו מתמודדים איתה.

עכשיו צריך להגיד עוד דבר, שההימנעות לאורך כל השנים משימוש בסעיף 98 נבעה
מזה שבאמת לא היה צורך אמיתי לעשות את זה, כי בסוף היה שיח, הייתה
התדיינות, היו הבנות, היו לפעמים מקרים שאפילו שני הצדדים הבינו שהם לא
יכולים להגיע להבנות, למשל, על החוק שנוגע להקמת הממשלה ושם כל אחד הבין
שאין מה לעשות והולכים למקום הזה. אני יכול לומר במקרה הזה, ואני אומר את
זה גם לייעוץ המשפטי, לא התנהל מולי שום משא ומתן, לא הייתה שום פנייה בצד
אף גורם בקואליציה לקיים הידברות כלשהי על סדרי הדין בעניינם של החוקים
האלה.

<< דובר >> בועז טופורובסקי (יש עתיד): << דובר >>

מה זה הדבר הזה? אתם לא באים לישיבת הסכמות. איך אפשר לא לבוא לישיבת
הסכמות ולהגיד: לא הייתה פנייה בכלל?

<< יור >> היו"ר איתן גינזבורג: << יור >>

חבר הכנסת טופורובסקי, תן לו להשלים את דבריו.

<< דובר >> יריב לוין (הליכוד): << דובר >>

חבר הכנסת טופורוסבקי, אני לא צריך לבוא לישיבה שאתה מחליט שהיא הישיבה שבה
זה.

<< דובר >> בועז טופורובסקי (יש עתיד): << דובר >>

זה גם היה בתקופה שלך. זה בדיוק העניין, אתה מבין? אתה תקבע. תקבע לכנסת את
סדר-יומה.

<< דובר >> יריב לוין (הליכוד): << דובר >>

אני לא קובע שום דבר. יכולת לשלוח לי ווטסאפ.

<< דובר >> בועז טופורובסקי (יש עתיד): << דובר >>

לא. אתה עדיין יושב-ראש הכנסת, ואתם עדיין בשלטון, ושכחתם את זה.

<< דובר >> יריב לוין (הליכוד): << דובר >>

חבר הכנסת טופורובסקי, יכולת לשלוח לי ווטסאפ, יכולת לשלוח לי מכתב.

<< דובר >> בועז טופורובסקי (יש עתיד): << דובר >>

ישיבת הסכמות? אם אתה לא מגיע לישיבת הסכמות, לא מכבד את יושב-ראש הכנסת,
ואחר כך אומר – לא באתם, ובזה דנו. אתם אלה ששוברים את הכלים. אתם אל תנסו
לשנות.

<< דובר >> יריב לוין (הליכוד): << דובר >>

ואגב, ואגב, ואגב - - -

<< יור >> היו"ר איתן גינזבורג: << יור >>

חבר הכנסת טופורובסקי, די.

<< דובר_המשך >> יריב לוין (הליכוד): << דובר_המשך >>

ואגב, הדבר הזה הוא חמור במיוחד, משום שאתמול בערב דווקא ידענו לדבר ולהגיע
להבנות שגם בוצעו וחסכו כאן הרבה זמן מיותר. זאת אומרת, זה לא רק שאפשר
לדבר ושיודעים לדבר, אלא אפילו עשינו את זה אתמול. רק אף מילה לא נאמרה על
אף אחד מהחוקים האלה. אני גם מבין למה, כי הנחת העבודה הייתה שמה זה משנה,
בשביל מה צריך לדבר. נבוא לפה עם הפטיש, ניתן מכה ונמשיך, כמו שעשינו עד
היום באין מפריע.

<< דובר >> בועז טופורובסקי (יש עתיד): << דובר >>

זה לא נכון. הנחת העבודה.

<< יור >> היו"ר איתן גינזבורג: << יור >>

בועז.

<< דובר >> ינון אזולאי (ש"ס): << דובר >>

יריב, לצערי, אתמול הם באו, לצערנו, הם באו רק לאחר האסון שקרה. הם התעוררו
ובאו.

<< יור >> היו"ר איתן גינזבורג: << יור >>

חבר הכנסת אזולאי, ראשית, זה פשוט במנותק, כי אני הייתי שם, בסדר-היום.

<< דובר_המשך >> ינון אזולאי (ש"ס): << דובר_המשך >>

בסדר. גם - - -

<< יור >> היו"ר איתן גינזבורג: << יור >>

אבל חבל. האמת היא שפניתי רק כדי שלא יפריעו ליריב לוין. עזבו את - - - לא
רלוונטיים.

<< דובר >> יריב לוין (הליכוד): << דובר >>

חבר הכנסת אזולאי, אני לא רוצה לערב את האסון בעניין זה. באמת, אני לא, אני
מציע – בואו נדבר לגוף – אתם יודעים מה, זה אפילו לא באמת חשוב מה יקרה עם
החוקים המסוימים האלה. יש פה שאלה שהיא בעיניי הרבה הרבה יותר גדולה מהדיון
לגופם של החוקים. ואני גם אומר כמה מילים לגופם, אם יאפשרו לי. ועל זה
אנחנו באים לאירוע שהוא חסר תקדים כמעט בכל היבט שלא מסתכלים עליו. הוא חסר
תקדים מבחינת היקף השימוש שנעשה בסעיף 98 עד היום. הוא חסר תקדים מבחינה זו
שחוקים, חוק שביקשו סעיף 98 בשבוע שעבר, משכו אותו מהמליאה, הוא לא נפל,
שלא תהיינה אי-הבנות, הוא נמשך על ידי הקואליציה שלא רצתה להמשיך ולהישאר
ולדון בו בלילה תחת סדרי הדין המקוצרים שנקבעו, כי הוא היה כל כך דחוף.

<< דובר >> יצחק פינדרוס (יהדות התורה): << דובר >>

יריב, אני לא רוצה להפריע לך, אבל - - -

<< יור >> היו"ר איתן גינזבורג: << יור >>

לא. אני לא אתן. לא, אני לא אתן. אני לא אתן.

<< דובר >> יצחק פינדרוס (יהדות התורה): << דובר >>

בהסכמה.

<< יור >> היו"ר איתן גינזבורג: << יור >>

אני לא אתן.

<< דובר >> יריב לוין (הליכוד): << דובר >>

רגע.

<< יור >> היו"ר איתן גינזבורג: << יור >>

אל תפריעו לו. הוא רוצה לסיים את דבריו. ואני רוצה להתקדם.

<< דובר >> יריב לוין (הליכוד): << דובר >>

זה חוק שבכלל לא הובא, שבשבוע שעבר נעשה עוד פעם שימוש – אתם יודעים,
באנגלית יש מילה טובה –Abuse – פשוט שימוש לרעה בדבר הזה. אבל אחר כך,
כשבלילה לא היה נוח ומישהו היה עייף – במקרה הזה, אפילו יש מישהו ספציפי
שהורה למשוך את החוקים, והיושב-ראש ואני היינו שם, יודעים מזה – אפילו לא
מגיע לפה. עכשיו, לא רק זה שהוא לא מגיע לפה, אלא מגיע במקומו חוק אחר שבכל
הנמקה שנתן כאן חבר הכנסת טופורובסקי ובאריכות הייתה מילה אחת שלא נזכרה
בהנמקה שלו: המילה דחיפות. הוא לא טען, בהגינות וביושר, הוא לא טען שיש בו
בדל של דחיפות מאיזשהו סוג. אפילו, אגב, הוא לא טען שיש בו דחיפות פוליטית,
אם כבר אנחנו רוצים לקחת את דברים לקצה.

עכשיו, לא רק שכל הדבר הזה מתרחש כאן, אלא שבכלל מלכתחילה גם הדברים שהיו
דחופים, הם לא נולדו בהפתעה, אלה לא חוקרי קורונה שפתאום אירע, נכנס זן
חדש, והיה צריך לתת לו מענה מהיום למחר, או קרה איזה אירוע דרמטי שחייב
תשובה ומענה מהירים שאף אחד לא יכול היה לחזות אותם לא שבוע קודם ולא חודש
קודם. פה מדובר בחוקים שכולם ידעו כבר לפני שנה, שהם פגי תוקף עכשיו, ואף
אחד לא טרח לא לקדם אותם ולא להביא אותם, לא בממשלה, ולא בקואליציה, ולא
בשום מקום אחר, כי היו כל הזמן דברים אחרים לא דחופים שרצו לשים אותם קודם.
רובם, אגב, פוליטיים לחלוטין, שאין להם בכלל דחיפות עניינית כזו או אחרת.

אז קודם הקואליציה קבע סדרי עדיפויות שלה, ואחרי שהיא קבעה אותה באה וזעקה
דחוף, כי היא לא טיפלה בדברים. ואחרי שבאה וזעקה דחוף והעבירה על סעיף 98,
משכה את החוק. ואחרי שמשכה את החוק גם לא הביאה אותו הינה השבוע. וביד
השנייה, היא מבקשת עכשיו עוד פעם 98 על משהו שהיא אפילו לא טוענת שיש בו
דחיפות כלשהי. שמעו, אלה הרי דברים בלתי נתפסים. לא היו כדברים האלה מעולם.
ואתם מבינים שאם זה התקדים, אתם מבינים לאן אנחנו הולכים, ובאיזה מקום
אנחנו נימצא.

עכשיו, על הדבר הזה מלבישים עוד מעניין, והוא השימוש ביום רביעי והבאת
החקיקה הממשלתית כעניין שבשגרה בימי רביעי. עכשיו, הדבר הזה, קודם כול,
נעשה על חשבון הזכויות של חברי הכנסת להעלות את הנושאים הפרטיים. למה? כי
ראינו, מספר הצעות לסדר שמאושרות הוא לא המכסה המקסימלית, ולא במקרה, כי
בכל פעם שזה קורה, בימי רביעי מביאים חקיקה ממשלתית. אז מצמצמים את חברי
הכנסת ומביאים חקיקה ממשלתית בימי רביעי על חשבון הזמן שלהם, והזכות שלהם
להביא נושאים לדיון. עוד פעם, דבר – להפך, אני יכול להגיד כשכבר היו מצבים
כשבאה חקיקה כזאת, בדרך כלל, היה מאמץ להביא דווקא את מלוא המסגרת הפרטית
כדי שזה יהיה ברור לגמרי שזכויות חברי הכנסת כפרטים לא נפגעו. ומביאים את
זה ביום רביעי אחרי שהייתה התחייבות שיבואו רק דברים דחופים באמת, וכבר
ראינו שגם מה שלכאורה פג תוקף הוא לא דחוף, כי חריש כבר עבר, ואולי חומרי
הנפץ הוא הדבר היחיד שאפשר להגיד שיש לו מועד עכשיו. אבל ,אדוני היושב-ראש,
תן לי לסיים. אני חושב שזה אירוע - - -

<< יור >> היו"ר איתן גינזבורג: << יור >>

לא. זה אירוע. אבל אני רוצה, לטובת העניין – אלא אם כן, אני אבקש
מהיושב-ראש זמן דיבור על חשבון המליאה, אבל לא, לא. אני משתדל לעמוד בלוחות
הזמנים.

<< דובר_המשך >> יריב לוין (הליכוד): << דובר_המשך >>

אני מבחינתי מסכים. זאת אומרת, אתה יכול לומר לו שזו בקשה גם על דעת
האופוזיציה.

<< יור >> היו"ר איתן גינזבורג: << יור >>

אז, ראשית, אבקש זמן דיבור.

<< דובר >> בועז טופורובסקי (יש עתיד): << דובר >>

למה? כבר מסיימים.

<< יור >> היו"ר איתן גינזבורג: << יור >>

בסדר.

<< דובר_המשך >> יריב לוין (הליכוד): << דובר_המשך >>

אם יהיה צורך. אם יהיה צורך בהארכה.

<< יור >> היו"ר איתן גינזבורג: << יור >>

כן. אבל אם אפשר זה. כי גם אני הייתי רוצה לצאת לאיזו הפסקה באמצע, לפני
הצבעות.

<< דובר_המשך >> יריב לוין (הליכוד): << דובר_המשך >>

אין בעיה, אדוני. אתה קובע את סדרי הדיון פה. אתה לא צריך את הסכמתי.

<< יור >> היו"ר איתן גינזבורג: << יור >>

לא. אבל אני מבקש ממך לנסות. אבל אני כן רוצה לעשות את זה בהסכמה. לנסות כן
לקצר כדי שנוכל לעשות הפסקה לפני ההצבעה.

<< דובר >> יריב לוין (הליכוד): << דובר >>

אני פה כמה שצריך. ואז באים ביום רביעי, אחרי שיושב-ראש הכנסת בעצמו אמר,
ובצדק, שהוא יעמוד על כך שרק ייעשו דברים דחופים, ומביאים דברים שעוד פעם
כנראה אין בהם שום דחיפות. אבל אפילו אם נניח שיש בהם דחיפות, אז עושים
תרגיל נהדר. לוקחים, את מה שדחוף שמים ביום רביעי, למרות שאפשר לשים אותו
עכשיו, ואז שמים ביום שלישי משהו אחר. באמת, אני חושב שזה דבר בלתי מתקבל.
זאת אומרת, זה קומה על קומה על קומה של תקדימים הרסניים שלא משאירים, באמת,
פשוט לא משאירים כלום.

עכשיו אני אגיד עוד דבר שהוא בעיניי חשוב. תראו, זה לא רק שיש כאן רצון
לקדם ולעשות דברים וזה. הרי גם לשיטת מי שיטען שהיקף השעות הנוכחי הוא
מוגזם, הרי אף אחד לא יכול להסביר מה לזה ולקביעת שעת הצבעה בבוקר. למה
לקבוע שעת הצבעה? למה? כי זה נוח למישהו? הרי אם כבר אתם טוענים שכל הדבר
הזה נעשה כי יש כל כך הרבה שעות וזה בלתי אפשרי להתמודד עם זה, תקבעו
במסגרת שעות ותהיה הצבעה כשיסתיים הדיון. מה פתאום לקבוע שעת הצבעה? כי מה
רוצים? שגם הדיון לא היה דיון, שאף לא יישב פה. כל אנשי הקואליציה שאליהם
אנחנו מדברים בתקווה שאולי – תראו, אנחנו לא משלים את עצמנו, אבל רוצים
לפחות לנסות.

<< יור >> היו"ר איתן גינזבורג: << יור >>

לשכנע.

<< דובר_המשך >> יריב לוין (הליכוד): << דובר_המשך >>

לא. לא לשכנע. להעמיד אותם אל מול מצפונם.

<< דובר >> יצחק פינדרוס (יהדות התורה): << דובר >>

לא. להעמיד את ניר אורבך במבחן.

<< יור >> היו"ר איתן גינזבורג: << יור >>

אה.

<< דובר >> יריב לוין (הליכוד): << דובר >>

להעמיד אותם אל מול מצפונם.

<< יור >> היו"ר איתן גינזבורג: << יור >>

אדוני, מכיוון שאני יושב את כל שעות הלילה, אני יכול להגיד לך שלדבר אל
המצפון לא ראיתי הרבה ניסיונות. שיעורי תורה כן. דף יומי כן. גמרא כן. פרשת
שבוע כן.

<< דובר >> יצחק פינדרוס (יהדות התורה): << דובר >>

כי לא היה. כי לא היה עם לדבר. מה רציתם? איתן, מה רציתם? התפלספות?

<< דובר >> ינון אזולאי (ש"ס): << דובר >>

זה סוג של מצפון. איתן, זה סוג של מצפון. הוא מדבר אל המצפון של אנשים,
פרשת השבוע.

<< יור >> היו"ר איתן גינזבורג: << יור >>

אבל אני לומד. אני לומד.

<< דובר >> יריב לוין (הליכוד): << דובר >>

א', בנסיבות האלה, שיעורי תורה אולי אנחנו זקוקים להם.

<< יור >> היו"ר איתן גינזבורג: << יור >>

אז מכיוון שרק אני חווה אותם, אז אני חווה אותם באהבה במליאה.

<< דובר_המשך >> יריב לוין (הליכוד): << דובר_המשך >>

כן. ואני גם אגיד לך, אדוני היושב-ראש, שאני באמת לא חושב שדווקא אתה היעד
שאנחנו חושבים שצריך לדבר אל מצפונו ולשכנע אותו בעניין הזה.

<< יור >> היו"ר איתן גינזבורג: << יור >>

אבל אני היחידי במליאה.

<< דובר_המשך >> יריב לוין (הליכוד): << דובר_המשך >>

אני בטוח שהחוק הזה נוגד את מה שאתה הבטחת.

<< דובר >> ינון אזולאי (ש"ס): << דובר >>

בתוספת של הסגנים, יהיה לך כבר - - -

<< דובר >> יריב לוין (הליכוד): << דובר >>

מה שמובא פה נוגד את מה שהבטחת לבוחריך. יש אחרים ששם המצב אחר.

<< יור >> היו"ר איתן גינזבורג: << יור >>

אני אשמח, חבר הכנסת לוין, אם תאפשר לי, ממש בעוד שתי דקות לצאת להפסקה.
בסדר?

<< דובר_המשך >> יריב לוין (הליכוד): << דובר_המשך >>

אין בעיה. אני באמת משתדל לסיים. אבל אני אומר, אדוני היושב-ראש, הרי על כל
המגדל הזה שבניתם עוד מוסיפים עכשיו גם עוד קומה של קביעת שעת הצבעה, כדי
שבכלל יהיה נוח, הקואליציה בכלל לא תהיה פה, אנשים ינומו את שנתם,
האופוזיציה תדבר לקיר, ואחר כך הם יגיעו הנה ויצביעו, ובזה ייגמר העניין.

תראו, כל הצירוף של כל הדברים האלה, אלה דברים חסרי תקדים. הגדירה את זה
כאן היועצת המשפטית. היא אמרה פריצה, ואני אוסיף מוחלטת של הסכר, שהקפדנו
עליו כל השנים, כולנו, לא חשוב באיזה צד היינו, כי כל אחד הבין שהמוסד הזה
הוא מעל הכול, ההליך הדמוקרטי הוא מעל הכול, ושהוא גם יישב בצד השני לא
רחוק היום. והקפדנו על זה, ואתם יודעים שהקפדנו על זה הקפדה יתרה כל הזמן.
והנתונים מראים את זה בצורה הכי ברורה, אגב, כל הממשלות, וכל יושבי ראש
הכנסת, וכל יושבי-ראש ועדות הכנסת. ומה שקורה כאן היום זה אירוע מכונן
שישנה לחלוטין את כל סדרי העבודה בבניין, וישנה אותם לרעה, לרעה.

עכשיו אני אומר הערה אחרונה, אדוני היושב-ראש. תראה, אני לא מאלה שחושבים
שנבחרי הציבור צריכים לפעול על פי ההוראות או על פי ההחלטות של המערכת
המשפטית. אני חושב שיש קווי תיחום, ויש קווי ההפרדה ברורים, והעמדות שלי
בעניין הזה ידועות. אבל אני חושב שאנחנו זכינו בכנסת לכך שלאורך כל השנים,
הייתי אומר, למעט אולי מקרים באמת חריגים, היה כאן ייעוץ משפטי שהיה מקובל
על כולם, שהיה מקצועי, שהיה נטול פניות, שהיה מאוד מאוד זהיר, ושכולנו
השתדלנו לכבד וכיבדנו את ההחלטות שלו גם כאשר לא תמיד אהבנו אותן. ובדרך
כלל, גם הייתה הלימה, כי נוצר מצב שהיו נוהגים וסדרי עבודה מסוימים שהתקבעו
ושהייעוץ המשפטי שמר על הסכר הזה שלא ייפרץ, ובצורה הזאת הדברים בסך הכול
התנהלו בצורה טובה. היו מקרים, אני מודה, שחשבנו שהייעוץ המשפטי חרג
מסמכותו ואמרנו את זה גם בצורה ברורה.

אני חושב שכשהייעוץ המשפטי מרים דגל אדום, שלטעמי היה צריך לעשות גם בשבוע
שעבר, וזה לא קרה, אבל בא היום ומרים דגל אדום בעוצמה הזאת שהדברים האלה
נעשים. כשהיועצת המשפטית של הכנסת גם מגיעה לוועדה, כי באמת הדבר הזה הוא
דבר שלא קורה כל יום. נדמה לי שגם את הדבר הזה צריך לקחת בחשבון, וזה
בוודאי נכון. ופה אני כן, אתה יודע, בעניין הזה, אני דווקא כן פונה גם אליך
וגם אל חבר הכנסת טופורובסקי, שבאים מהצד של המפה הפוליטית, שבניגוד אליי,
סבור שיש שומרי סף, ויש מערכת משפטית שברגע שהיא אומרת את דברה, זה סוף
פסוק, וצריך לקבל את זה: זה ראה וקדש, בין אם זה סמכותה ובין אם זה לא
סמכותה. אני חושב שבעניין הזה אנחנו רואים שיש גם זהירות וגם, בוודאי אמירה
שהיא בתוך גדר הסמכות. ומתוך דאגה אמיתית למוסד, אני מצפה מכם לשמוע, אם לא
את קולי, לפחות את הקול הזה. תודה.

<< יור >> היו"ר איתן גינזבורג: << יור >>

תודה רבה. אני, ברשותכם – אם אתה רוצה משפט, אדוני. אני רוצה לעשות עכשיו
הפסקה.

<< דובר >> ינון אזולאי (ש"ס): << דובר >>

למה? אין לי זכות דיבור?

<< יור >> היו"ר איתן גינזבורג: << יור >>

מה?

<< דובר_המשך >> ינון אזולאי (ש"ס): << דובר_המשך >>

אין לי זכות דיבור? למה משפט?

<< יור >> היו"ר איתן גינזבורג: << יור >>

יש לך. אז אני מבקש, מכיוון שאני מנסה כן – אני יכול לעשות הפסקה וזהו, אבל
אני מרשה לך לדבר.

<< דובר >> ינון אזולאי (ש"ס): << דובר >>

אתה היושב-ראש. אתה יכול להחליט שאתה לא נותן לדבר. לא משפט. אני צריך קצת
יותר ממשפט. אתה רוצה לתת לי לדבר, בשמחה רבה.

<< יור >> היו"ר איתן גינזבורג: << יור >>

אני אתן לך לדבר שני משפטים לפני שאני אוכל לצאת להפסקה.

<< דובר_המשך >> ינון אזולאי (ש"ס): << דובר_המשך >>

לא ראוי שאתה מגביל אותי. אני משתתף בישיבה. אז לא ראוי שאתה מגביל אותי.
אני לא ביקשתי לדבר עשר דקות. מספר דקות מצומצם, אני אגיד את מה שאני חושב.

אני לא אני אחזור על דבריו של יריב לוין, שאני חושב שבאמת כשהוא היה
יושב-ראש הכנסת, הממלכתיות שלו, והיה ראוי, וראינו גם את ההתנהלות שלו. אבל
מה שכן חשוב, דווקא לאחר ששמענו את היועצת המשפטית, את ארבל, שבאה ואומרת
לנו למה לא צריך להפעיל פה את 98. ואמרה היועצת המשפטית של הכנסת, שגית,
שגם בנשיאות אמרה שצריך להגיע להסכמות. ואומר יריב שאפילו לא פנו אליו
בשביל הסכמות. וכשלא פונים אליו בשביל ההסכמות, אז בעצם אתם באים ואומרים
לנו: אנחנו לא סופרים אתכם; אנחנו לא סופרים אתכם; ואנחנו לא סופרים גם
אולי את הדעה המקצועית ולא הפוליטית, כי פה זו דעה מקצועית של הייעוץ
המשפטי של הכנסת.

ושתדעו לכם, אתם נמצאים במדרון חלקלק, שאחר כך לא תבואו ותגידו: אלה
התקדימים. יש דברים שאני אומר לך שאנחנו נגיד שמה שעשיתם אנחנו גם נעשה. זה
אחד הדברים שאני אומר לכם שמה שעשיתם, אנחנו לא נעשה. אנחנו לא נעשה.

<< דובר >> יצחק פינדרוס (יהדות התורה): << דובר >>

א', כי יש פתרונות הרבה יותר קלים - - -

<< דובר >> ינון אזולאי (ש"ס): << דובר >>

תראה, איתן, אני משתדל לצמצם כדי שאתה תקשיב לי.

<< יור >> היו"ר איתן גינזבורג: << יור >>

כן.

<< דובר_המשך >> ינון אזולאי (ש"ס): << דובר_המשך >>

אני אומר לך, לא על הכול אנחנו מסכימים עם הייעוץ המשפטי. ואני אתן לך
דוגמא. אני בין אלה שמגישים, שהגשתי אלפי הסתייגויות. מכירים אותי שאני
מגיש אלפי ההסתייגויות. ומי שהפסיק וקטע את הרצף הזה של אלפי הסתייגויות
הייתה הלשכה המשפטית. הוציאה את המשפטית של הכנסת אז הנחיה לגבי
ההסתייגויות, גם לגבי התייעצויות הסיעתיות. ויכולתי לבוא ולהתרעם על זה
ולהגיד: לא, אני לא מסכים עם זה. ולמדתי את זה ממורה הדרך שלי בנושא הזה,
שזה היה מיקי לוי, יושב-ראש הכנסת כיום. מיקי לוי יושב-ראש הכנסת כיום, אתה
זוכר, אתה בעצמך כמה הסתייגויות הביא לך. רק על החוק הנורבגי כמעט 6,000
הסתייגויות. ובכל זאת, לא התרעמנו על זה, וקיבלנו את זה גם כשזה לא מתאים
לנו.

אתם מה שאתם באים פה ואומרים: תראו, שמענו את הלשכה המשפטית, שמענו את
הייעוץ המשפטי של הוועדה, של הכנסת, אבל, וואלה, אנחנו לא רוצים ללכת
כמוהו; אנחנו לא רוצים ללכת לפי מה שהוא אומר. איתן, תדע לך, זה קו אדום פה
בכנסת לרמיסה שאתם רומסים.

<< דובר >> יצחק פינדרוס (יהדות התורה): << דובר >>

לא. לא יכול להיות. מיקי לוי אתמול דיבר ארוכות על הכיבוד המשפט והרשויות.

<< דובר >> ינון אזולאי (ש"ס): << דובר >>

פינדרוס, פינדרוס. זה קו אדום לרמיסה שאתם רומסים. זה כבר לא פוליטי. אתם
רומסים את הייעוץ המשפטי. בסופו של דבר זה יחזור אליכם. זה יחזור אליכם, לא
דרכנו, כי אמרתי לך, דרכנו היא להישמע גם כשזה לא מתאים לנו, גם כשזה לא
טוב לנו. אתם יכולים לבוא ולחלוק על דבר אחד או שניים ולבוא ולבקש את
השינויים שלכם, אבל מה שאתם עושים פה זה לדרוס אותנו כחברי כנסת. אבל לפני
הכבוד שלנו ולפני אנחנו, אתם בעצם פותחים פתח פה איך רומסים את הייעוץ
המשפטי. ואני חוזר ואומר, זה אחד הדברים שלא נעשה כמוכם, כי את זה אנחנו לא
נהיה מוכנים לעשות, לרמוס את הלשכה המשפטית עם כל מה שיש לנו, ביקורת,
לפעמים על מה שהם נותנים לנו ומייעצים. אני חושב שפה הם באים לשמור על חברי
הכנסת, לאורך כל השנים. וגם עכשיו הם באים לשמור על חברי הכנסת. אנחנו
צריכים לכבד את הדעה שלהם גם אם חולקים עליה. ואסור לך ללכת למקום של
רמיסה, להפעיל 98 על מקומות שלא צריך.

קח את ועדת הבחירות, שאתמול יכולתם להביא את זה, כי אתמול פג התוקף של זה.
למה לא הבאתם את זה אתמול? היה חשוב לכם להביא את המס על המתוקים שהיה עוד
מספיק זמן להביא אותו? למה לא? למה אותו – אתמול הבאתם את הרשות התאגידים.

<< יור >> היו"ר איתן גינזבורג: << יור >>

תודה.

<< דובר_המשך >> ינון אזולאי (ש"ס): << דובר_המשך >>

לא חבל להביא קודם כול את מה שפג תוקף? אלא באמת זה לא היה המצב. אתם לא
באמת רוצים לעשות את פג התקוף. אתם רוצים לעשות את מה שנוח לכם. וחבל שזה
כך.

<< יור >> היו"ר איתן גינזבורג: << יור >>

תודה, אדוני. למרות שאני חושב שגם הצווים היו עם מועד פקיעה.

<< דובר >> ינון אזולאי (ש"ס): << דובר >>

לא, לא. של המתוקים לא היה אתמול מועד הפקיעה מכיוון שהם הוגשו לוועדה ב-19
בדצמבר.

<< יור >> היו"ר איתן גינזבורג: << יור >>

תודה. אני התרשמתי אחרת. אבל אולי אני טועה. אני יוצא להתייעצות סיעתית,
חברים. אנחנו נעדכן לגבי חזרת הדיון.

<< דובר_המשך >> ינון אזולאי (ש"ס): << דובר_המשך >>

התייעצות סיעתית זה חמש דקות. אלא אם כן, אתה עושה הפסקה.

<< יור >> היו"ר איתן גינזבורג: << יור >>

התייעצות סיעתית היא לפחות חמש דקות.

<< דובר_המשך >> ינון אזולאי (ש"ס): << דובר_המשך >>

לא. אז תגיד שזו הפסקה.

<< יור >> היו"ר איתן גינזבורג: << יור >>

התייעצות הסיעתית היא לא פחות מחמש דקות, בסדר? זה התקנון.

<< דובר_המשך >> ינון אזולאי (ש"ס): << דובר_המשך >>

לא פחות מחמש דקות?

<< דובר >> יצחק פינדרוס (יהדות התורה): << דובר >>

יוצאים להפסקה, ואתה תודיע בתחילת הדיון. אתה סתם מסתבך.

<< יור >> היו"ר איתן גינזבורג: << יור >>

התייעצות סיעתית. תודה.

<< הפסקה >> (הישיבה נפסקה בשעה 15:21 ונתחדשה בשעה 16:12.) << הפסקה >>

<< מנהל >> (היו"ר בועז טופורובסקי, 16:12) << מנהל >>

<< יור >> היו"ר בועז טופורובסקי: << יור >>

חברים, תודה רבה. אני מתחיל את הישיבה. התבקשתי על ידי יושב-ראש הוועדה
להחליף אותו. אני מעלה להצבעה את סעיף 98, כפי שדנו והסברנו כאן, על הצעת
חוק תכנון ובנייה(תיקון מס' 136); על (תיקון מס' 137); ועל הצעת חוק חומרי
נפץ. מי בעד?

<< דובר >> נועה בירן - דדון: << דובר >>

שלושה בעד.

<< יור >> היו"ר בועז טופורובסקי: << יור >>

מי נגד?

<< דובר >> יצחק פינדרוס (יהדות התורה): << דובר >>

לא משתתף בשוחד, לא נגד ולא בעד. אתם חבורת פרחחים.

<< יור >> היו"ר בועז טופורובסקי: << יור >>

מי נמנע?

הצבעה

עברה.

<< יור >> היו"ר בועז טופורובסקי: << יור >>

הצעה הזאת עברה. תודה רבה. הישיבה ננעלת.

<< דובר_המשך >> יצחק פינדרוס (יהדות התורה): << דובר_המשך >>

פרחחים, מטומטמים, גנבים ונוכלים בראשות השופטת חיות. ורוויזיה.

<< דובר >> יריב לוין (הליכוד): << דובר >>

רוויזיה. רוויזיה.

<< יור >> היו"ר בועז טופורובסקי: << יור >>

אנחנו נקיים רוויזיה, גם על הרוויזיה הקודמת וגם על הזאת, ב-16:45.

<< דובר_המשך >> יצחק פינדרוס (יהדות התורה): << דובר_המשך >>

חבורת נוכלים אתם. לא, הם מדברים על בית משפט ועל שופטים ועל בתי דין.
חבורת נוכלים. חבורת נוכלים. מקומכם בכלא.

<< יור >> היו"ר בועז טופורובסקי: << יור >>

רוויזיה ב-16:45. תודה.

<< דובר >> ארבל אסטרחן: << דובר >>

רוויזיה על שני הדברים.

<< דובר >> ינון אזולאי (ש"ס): << דובר >>

יש רוויזיה על הכול.

<< סיום >> הישיבה ננעלה בשעה 16:14. << סיום >>

<< נושא >> הצבעה על שתי הרוויזיות << נושא >>

<< יור >> היו"ר בועז טופורובסקי: << יור >>

אני אתחיל את הישיבה. אני רק אגיד, הישיבה הזאת היא על הרוויזיה, בקשה
לדיון מחדש, על שני הסעיפים ב' ו-ג' שהיו על סדר-היום.

<< דובר >> נועה בירן - דדון: << דובר >>

כן.

<< יור >> היו"ר בועז טופורובסקי: << יור >>

סעיף ב', כמובן, מדבר על סדרי הדיון מיוחדים, לפי סעיף 98, להצעת חוק חומרי
הנפץ, הצעת חוק תכנון ובנייה (תיקון מס' 137) והצעת חוק תכנון ובנייה
(תיקון מס' 136). וסעיף ג' מדבר על קביעת ועדה לדיון בהצעת חוק התוכנית
הכלכלית (תיקוני חקיקה ליישום המדיניות הכלכלית ל-2017–2018 (תיקון מס' 7)
כאשר הוועדה קבעה כאן את ועדת הכלכלה כוועדה המוסמכת.

<< דובר >> נועה בירן - דדון: << דובר >>

כן.

<< יור >> היו"ר בועז טופורובסקי: << יור >>

שני מגישי הרוויזיה לא נמצאים.

<< דובר >> יצחק פינדרוס (יהדות התורה): << דובר >>

אני נמצא. הגשתי את שתי הרוויזיות. אני מבקש ממך. אמרתי את זה, צעקתי את זה
לפרוטוקול. ביקשתי את זה.

<< יור >> היו"ר בועז טופורובסקי: << יור >>

כן? הוא הגיש?

<< דובר >> נועה בירן - דדון: << דובר >>

לא שמעתי.

<< יור >> היו"ר בועז טופורובסקי: << יור >>

אין בעיה. בבקשה, תנמק אותה. בבקשה.

<< דובר_המשך >> יצחק פינדרוס (יהדות התורה): << דובר_המשך >>

ואני רוצה לנמק כל רוויזיה בנפרד, בסדר?

<< יור >> היו"ר בועז טופורובסקי: << יור >>

מאה אחוז.

<< דובר >> יצחק פינדרוס (יהדות התורה): << דובר >>

הרוויזיה הראשונה – אני מנצל – אני לא רוצה – אני לא – אין לי מה להגיש
רוויזיה. אני רוצה רק לומר כמחאה על זה שאתם משפילים את מה שאתם קידשתם. את
מה שאתם קוראים לו דמוקרטיה וכנסת ביזיתם אותו, אתם משפילים אותו בדיון
הזה. אתם משקרים שבוע אחרי שבוע, ממשיכים לשקר. וכנראה שקר מוביל לעוד שקר,
והגעתם לשקר השלישי, וזה איפה שאתם נמצאים היום, בשקר השלישי, למה צריך
סעיף 98. הייתי פה בכל הדיונים, השתתפתי. אין לזה, לכללים שלכם, שאתם
המצאתם, אין לזה שום בסיס. וזה חוץ אולי מבעיה פוליטית של ניר אורבך או של
מישהו אחר, אין לי מושג מי זה. זה אחד. זה לנושא זה. ואז אני מוחה, אני
אפילו לא הולך להצביע בעד הסעיף של הרוויזיה, כי אני פשוט מוסר את מחאתי
ובז לצורת הדיונים והשקרים שלכם.

לנושא סעיף ג', אני אומר שוב, ואני פונה גם לאופוזיציה, להקים את ועדת
האתיקה. זה נושא שצריך להיות נידון בוועדת האתיקה.

<< דובר >> ווליד טאהא (רע"מ – רשימת האיחוד הערבי): << דובר >>

יש. יש.

<< דובר >> יצחק פינדרוס (יהדות התורה): << דובר >>

מכיוון שיש פה העברת כסף תמורת סיקור אוהד. אנחנו לא יודעים כמה. אנחנו
צריכים לדעת כמה. זה צריך לעבור לוועדת האתיקה. תודה רבה.

<< דובר >> ינון אזולאי (ש"ס): << דובר >>

אפשר?

<< יור >> היו"ר בועז טופורובסקי: << יור >>

לא. נימקו כבר את הרוויזיה.

<< דובר >> ינון אזולאי (ש"ס): << דובר >>

אני הגשתי רוויזיה. אני רוצה לנמק.

<< יור >> היו"ר בועז טופורובסקי: << יור >>

לא הגשת רוויזיה. הוא הגיש ונימק.

<< דובר >> ינון אזולאי (ש"ס): << דובר >>

אני כן הגשתי רוויזיה. אז לא שמעתם. אני כן. אתה רוצה לרמוס עוד פעם, אז
בסדר אל תיתן. אתה לא חייב לתת, אדוני היושב-ראש. הרי אתה היושב-ראש, אתה
יכול להחליט מה שאתה רוצה. אתה רוצה לתת לי לנמק, תיתן. אתה לא רוצה, אל
תיתן.

<< יור >> היו"ר בועז טופורובסקי: << יור >>

אני יודע. אני לא זוכר שהגשת רוויזיה, אבל תנמק.

<< דובר_המשך >> ינון אזולאי (ש"ס): << דובר_המשך >>

אני כן הגשתי. אני הגשתי על הכול. היא אמרה על הכול, אז אמרתי שאני מגיש
רוויזיה על הכול.

<< דובר >> נועה בירן - דדון: << דובר >>

הוא לא היה פה בסעיף א'.

<< יור >> היו"ר בועז טופורובסקי: << יור >>

בסעיף ג' הוא היה פה? בסעיף ג' היית פה?

<< דובר >> נועה בירן - דדון: << דובר >>

אם הוא אומר שהגיש רוויזיה, תן לו לנמק.

<< דובר >> ינון אזולאי (ש"ס): << דובר >>

אני הייתי.

<< יור >> היו"ר בועז טופורובסקי: << יור >>

בבקשה.

<< דובר_המשך >> ינון אזולאי (ש"ס): << דובר_המשך >>

אני נכנסתי איתכם, אם אתה רוצה תזכורת.

<< יור >> היו"ר בועז טופורובסקי: << יור >>

תנמק, בבקשה.

<< דובר >> ינון אזולאי (ש"ס): << דובר >>

תודה. אני רוצה להגיד לך דבר אחד, בועז. אתה באת והתיישבת על הכיסא
היושב-ראש, כי איתן לא רוצה להיות בביזיון הזה. ברגע שבאים ורומסים את
הייעוץ המשפטי, זה יחזור אליכם, שלא תחשוב משהו אחר. הייעוץ המשפטי אומר
לכם שאי-אפשר לעשות דבר כזה, לא מקובל, לא ראוי ולא נכון. ואני אומר לך את
הכול ביחד, ואני אגיד לך דבר אחד. לקחת סעיפים ולקחת הסתייגויות ולהוריד
אותן, זה אף פעם לא היה. כמות הסתייגויות, לקחת ולהוריד אותן, מה שבוודאי
לא בתקציב אולי פעם, אולי. אני לא יודע. לקחת מספר הסתייגויות מועט - -

<< דובר >> יצחק פינדרוס (יהדות התורה): << דובר >>

אני מסרב להשתתף בהצגה.

<< דובר >> ינון אזולאי (ש"ס): << דובר >>

- - כשהייתה הבנה, הבנה של כולם, כולל אני שישבתי, והלשכה המשפטית גם כפתה
עלינו להוריד את ההסתייגויות כדי שיהיו ענייניות, כדי שיהיו ענייניות, על
מנת שיוכלו גם לנמק אותן וגם להצביע עליהן, אבל שיהיה באמת זמן מסוים, ולא
להגיע ל-98. זו הייתה ההוראה של הלשכה המשפטית, וקיבלנו את זה, למרות שזה
לא טוב לנו, כי כשאתם הייתם פעם שעברה באופוזיציה הייתם מגישים אלפי
הסתייגויות. ואני התחלתי להגיש אלפי הסתייגויות, והפסקתי רק בגלל זה.

עכשיו אתה יושב פה, וזה בסדר. זכותך לשבת ולרמוס, והכל בסדר. אבל כשאתה
רומס אותנו, חברי הכנסת, אנחנו יכולים להגיד: זה בסדר, כקואליציה,
אופוזיציה, תמשיכו לרמוס, תמשיכו מה שאתם רוצים. אבל אתם אלה שבאים ורוממות
בית המשפט בגרונכם, ואת הלשכה המשפטית של פה, את הייעוץ המשפטי אתם רומסים.
זה בושה וחרפה ותעודת עניות לכם. מזה אנחנו לא נלמד.

<< יור >> היו"ר בועז טופורובסקי: << יור >>

תודה רבה. אני רק רוצה להזכיר, ואני לא יודע אם אתה היית כשאני הסברתי, אתם
פשוט הוצאתם מחוץ לטווח הלגיטימיות את היועץ המשפטי לממשלה, את פרקליט
המדינה, את מפכ"ל המשטרה.

<< דובר_המשך >> ינון אזולאי (ש"ס): << דובר_המשך >>

אנחנו מדברים על הכנסת ולא על הממשלה. יש הבדל.

<< יור >> היו"ר בועז טופורובסקי: << יור >>

חכה. אני עוד לא – תקשיב, אני לא הפרעתי לך באמצע.

<< דובר_המשך >> ינון אזולאי (ש"ס): << דובר_המשך >>

אני יכול לתת ביקורת על המשלה, אבל לא על הכנסת.

<< יור >> היו"ר בועז טופורובסקי: << יור >>

לא הפרעתי לך באמצע. תקשיב לי עד הסוף. את מפכ"ל המשטרה, אחרי זה את כנסת
ישראל אתם מחרימים, מחרימים את הנשיאות כשזה לא נוח לכם.

<< דובר >> ינון אזולאי (ש"ס): << דובר >>

את כנסת ישראל לא מחרימים. אנחנו מוחים על הקואליציה שדורסת אותנו.

<< יור >> היו"ר בועז טופורובסקי: << יור >>

לא מגיעים לישיבות הסכמות. ועכשיו גם מקודם חבר הכנסת יריב לוין אמר שאתם
הולכים להחרים אולי את המליאה. אז אתם אלה שמוציאים מכלל הלגיטימיות כל מי
שלא מסכים איתכם.

<< דובר >> ינון אזולאי (ש"ס): << דובר >>

אנחנו מחרימים את הקואליציה שדורסת אותנו. את הקואליציה שדורסת אותנו. כן,
אתם באים ומחרימים את הייעוץ המשפטי.

<< יור >> היו"ר בועז טופורובסקי: << יור >>

אתם מנסים שהכנסת הזאת לא תתפקד. אנחנו לא ניתן לכם, כי הדמוקרטיה וטובת
המדינה עומדות לנגד עינינו.

<< דובר_המשך >> ינון אזולאי (ש"ס): << דובר_המשך >>

אתם מחרימים את הייעוץ המשפטי. תן הסבר למה אתה הולך נגד הייעוץ המשפטי.
בועז, תן הסבר לעם ישראל, לא לי.

<< יור >> היו"ר בועז טופורובסקי: << יור >>

אתם מוכנים להפיל חוקים שפוגעים במצביעים שלכם. אז אתה הולך - - - זה
ההבדל.

<< דובר_המשך >> ינון אזולאי (ש"ס): << דובר_המשך >>

למה אתה הולך נגד ייעוץ המשפטי בכנסת? תן הסבר למה אתה הולך נגד הייעוץ
המשפטי של הכנסת.

<< יור >> היו"ר בועז טופורובסקי: << יור >>

בבקשה, חברת הכנסת שרן השכל. אבל זה רוויזיה. לא נהוג.

<< דובר >> שרן מרים השכל (תקווה חדשה): << דובר >>

רק שאלה קטנה לייעוץ המשפטי, לעורכת הדין ארבל.

<< דובר >> ינון אזולאי (ש"ס): << דובר >>

היא גם לא הגישה. אבל אתה נותן לה. אצלי אתה התווכחת אם הגשתי או לא הגשתי.
רק שתבין את - - -

<< יור >> היו"ר בועז טופורובסקי: << יור >>

אתה נקרא לסדר פעם ראשונה.

<< דובר >> שרן מרים השכל (תקווה חדשה): << דובר >>

עורכת הדין, היועצת המשפטית ארבל.

<< דובר_המשך >> ינון אזולאי (ש"ס): << דובר_המשך >>

לא. אני יוצא גם בלי שתקרא לי סדר פעם שנייה ושלישית. זה המקצוע שלך. נו,
באמת.

<< דובר >> שרן מרים השכל (תקווה חדשה): << דובר >>

חשוב לי שתשמע את זה, שנייה.

<< יור >> היו"ר בועז טופורובסקי: << יור >>

לא מעניין אותו לשמוע.

(חבר הכנסת ינון אזולאי יצא מהאולם)

<< דובר >> ינון אזולאי (ש"ס): << דובר >>

אין לי כוח לשמוע את השטויות שלכם.

<< דובר >> שרן מרים השכל (תקווה חדשה): << דובר >>

עורכת הדין ארבל אסטרחן, היועצת המשפטית של ועדת הכנסת, שנמצאת פה שנים
רבות, אותי מעניין – כאשר דוד ביטן מטעם הליכוד ישב פה כיושב-ראש ועדת
הכנסת, כמה פעמים הוא קיבל החלטות בניגוד לעמדת הייעוץ המשפטי?

<< יור >> היו"ר בועז טופורובסקי: << יור >>

לא משנה. הבנו. הזו שאלה רטורית.

<< דובר >> ארבל אסטרחן: << דובר >>

אני לא יכולה לענות על זה.

<< יור >> היו"ר בועז טופורובסקי: << יור >>

זו שאלה רטורית. בכל מקרה, אני מעלה את זה להצבעה כדי שהמליאה תוכל להמשיך
את עבודתה.

<< דובר >> שרן מרים השכל (תקווה חדשה): << דובר >>

תודה. היו לא מעט מקרים. היו לא מעט מקרים לביטן.

<< יור >> היו"ר בועז טופורובסקי: << יור >>

אני מעלה את הרוויזיה על קביעת סדרי דיון לפי 98 להצבעה. מי בעד קבלת
הרוויזיה? מי נגד קבלת הרוויזיה?

<< דובר >> נועה בירן - דדון: << דובר >>

שלושה נגד.

<< יור >> היו"ר בועז טופורובסקי: << יור >>

מי נמנע? אף אחד.

הצבעה

נפלה.

<< יור >> היו"ר בועז טופורובסקי: << יור >>

הרוויזיה נפלה. והרוויזיה לגבי ועדה לדיון בהצעת חוק התוכנית הכלכלית, מי
בעד? מי נגד? מי נמנע?

הצבעה

נפלה.

<< יור >> היו"ר בועז טופורובסקי: << יור >>

גם הרוויזיה הזאת נפלה. תודה רבה. אני סוגר את הדיון.

<< דובר >> נועה בירן - דדון: << דובר >>

אני מודה לך.

<< יור >> היו"ר בועז טופורובסקי: << יור >>

ווליד, בהצלחה.

<< סיום >> הישיבה ננעלה בשעה 16:51. << סיום >>
