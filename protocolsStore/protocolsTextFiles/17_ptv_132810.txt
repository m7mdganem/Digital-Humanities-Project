הכנסת השבע-עשרה נוסח לא מתוקן

מושב שני

פרוטוקול מס' 65

מישיבת ועדת הכנסת

יום שני, כ' בכסלו התשס"ז (11 בדצמבר 2006), שעה 15:30

סדר היום: קביעת מסגרת לדיון בהצעות לסדר היום בנושא: "כינוס ועידת טהרן
להכחשת השואה" – בהתאם לסעיף 86א' לתקנון הכנסת.

נכחו:

חברי הוועדה:

אביגדור יצחקי – היו"ר

ליה שמטוב

יועצת משפטית: ארבל אסטרחן

מנהלת הוועדה: אתי בן-יוסף

קצרנית: חנה כהן

 

קביעת מסגרת לדיון בהצעות לסדר היום בנושא: "כינוס ועידת טהרן להכחשת השואה
–

בהתאם לסעיף 86א' לתקנון הכנסת

היו"ר אביגדור יצחקי:

שלום לכולם, אני מתכבד לפתוח את ישיבת הוועדה. בהסתמך על סעיף 86א' לתקנון
הכנסת, החליטו יושבת-ראש הכנסת והסגנים, בישיבתם היום, לקיים דיון בהצעות
לסדר היום בנושא: כינוס ועידת איראן להכחשת השואה המתקיימת היום. ההצעה
לסדר הזאת היתה אמורה להיות בסדר היום ביום רביעי, אך מאחר שהוועידה באיראן
מתקיימת היום, לא רציני לקיים את הדיון בהצעות האלה לסדר היום בדיעבד.
הכנסת צריכה להגיב על כל מה שכרוך בהכחשת השואה ודעתה צריכה להישמע ברבים.

אנחנו מבקשים להפוך את ההצעה הזאת לסדר להודעה של סיעות, כדי שנוכל לעמוד
במסגרת זמנים נאותה ולהקדיש לנושא הזה שעה שלמה בישיבת הכנסת. לכן אנחנו
מציעים לאפשר חמש דקות לכל סיעה להביע דעתה בנושא. בכל סיעה שהגישה הצעה
לסדר בנושא הזה ידברו המציעים, ובסיעות האחרות ייבחרו הדוברים מטעמן.

מי בעד ההצעה?

הצבעה

בעד – 2

ההצעה התקבלה.

אני מודה לכולם, הישיבה נעולה.

הישיבה ננעלה בשעה 15:35
