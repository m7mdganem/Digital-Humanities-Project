הכנסת העשרים-ושלוש

מושב שני

פרוטוקול מס' 71

מישיבת ועדת הכנסת

יום שני, ח' בחשון התשפ"א (26 באוקטובר 2020), שעה 16:40

סדר היום:

<< נושא >> א. בקשת הממשלה להקדמת הדיון בהצ"ח הבאות, לפני הקריאה הראשוהב:

1.  הצ"ח הרשויות המקומיות (בחירות) (הוראת שעה – נגיף הקורונה החדש)
    (מ/1369)2.

2.  הצ"ח סמכויות מיוחדות להתמודדות עם נגיף הקורונה החדש (הוראת שעה)
    (תיקון מס' 3) (אזור תיירות מיוחד – העיר אילת או אזור עין בוקק-חמי
    זוהר) << נושא >>.

<< הצח >> ב. בקשת יושב-ראש ועדת הכלכלה למיזוג בצעות החוק הבאות:

1.  הצעת חוק הגנת הצרכן (תיקון מס' 62) (מאגר צרכנים להגבלת שיחות שיווק
    מרחוק), התש"ף-2020 (מ/1362).

2.  הצעת חוק הגנת הצרכן (תיקון – איסור על שיווק טלפוני למספר הרשום במאגר
    "אל תתקשר אליי) , התש"ף-2020 (מ/193/23), של חברי הכנסת משה גפני
    ויעקב אשר. << הצח >>

נכחו:

חברי הוועדה:

איתן גינזבורג – היו"ר

עמית הלוי

אופיר כץ

אוסנת הילה מארק

מיכאל מלכיאלי

טלי פלוסקוב

תהלה פרידמן

עינב קאבלה

הילה שי וזאן

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אתי אפלבוים

<< נושא >> בקשת הממשלה להקדמת הדיון בהצ"ח הבאות:1. הצ"ח הרשויות המקומיות
(בחירות) (הוראת שעה – נגיף הקורונה החדש) (מ/1369)2. הצ"ח סמכויות מיוחדות
להתמודדות עם נגיף הקורונה החדש (הוראת שעה) (תיקון מס' 3) (אזור תיירות
מיוחד – העיר אילת או אזור עין בוקק-חמי זוהר) << נושא >>

<< הצח >> הצעת חוק הגנת הצרכן (תיקון מס' 62) (מאגר צרכנים להגבלת שיחות
שיווק מרחוק), התש"ף-2020, של ח"כ משה גפני << הצח >>

<< יור >> היו"ר איתן גינזבורג: << יור >>

אני פותח את ישיבת ועדת הכנסת. על סדר-היום מספר נושאים שאנחנו נדרשים
אליהם לאור ענייני קורונה ואחרים.

ראשית, יש בקשה של יו"ר ועדת הכלכלה למיזוג הצעות החוק הבאות: הצעת חוק
הגנת הצרכן (תיקון מס' 62) (מאגר צרכנים להגבלת שיחות שיווק מרחוק),
התש"ף-2020 והצעת חוק הגנת הצרכן (תיקון – איסור על שיווק טלפוני למספר
הרשום במאגר "אל תתקשרו אלי"), התש"ף-2020, של חברי הכנסת משה גפני ויעקב
אשר.

חבר הכנסת מרגי יו"ר ועדת הכלכלה פנה אלינו בהקשרים של שתי הצעות החוק
הללו. שתי הצעות החוק, אחת ממשלתית ואחת של חברי הכנסת גפני ואשר נדונו
במליאת הכנסת והועברו לדיון בוועדת הכלכלה. מאחר ומדובר בהצעות חוק באותו
נושא, החליטה ועדת הכלכלה למזג את הצעת החוק הפרטית עם הצעת החוק הממשלתית
ולדון בהן על בסיס הנוסח של הצעת החוק הממשלתית שאושרה בקריאה ראשונה לשם
הבאתה כהצעת חוק אחת לקריאה השנייה והשלישית. לכן הם מבקשים להביא לאישור
ועדת הכנסת את מיזוג שתי ההצעות האמורות לשם הבאתן כהצעת חוק אחת לקריאה
שנייה ושלישית.

מישהו רוצה להתייחס? לא.

אם כך נעבור להצבעה. מי בעד מיזוג הצעות החוק.

הצבעה

המיזוג אושר

<< יור >> היו"ר איתן גינזבורג: << יור >>

פה אחד 5, המיזוג אושר.

קיבלנו בקשת ממשלה להקדמת דיון בהצעות החוק הבאות לפני הקריאה הראשונה.
הצעת חוק הרשויות המקומיות (בחירות) (הוראת שעה – נגיף הקורונה החדש)
(מ/13692) .

<< דובר >> טלי פלוסקוב (הליכוד): << דובר >>

של מי זה?

<< יור >> היו"ר איתן גינזבורג: << יור >>

של משרד הפנים.

הצעת החוק באה לאפשר בבחירות לרשויות מקומיות הסדרי הצבעה מיוחדים למי
שנחשב לחולה קורונה או מבודד. יש בחירות כאלה בקרוב בתל-מונד.

<< דובר >> מיכאל מלכיאלי (ש"ס): << דובר >>

זה אמור להוות תקדים גם לבחירות לכנסת?

<< יור >> היו"ר איתן גינזבורג: << יור >>

לא, זה צריך להיות תיקון לחוק אחר אבל אתה יכול להגיש הצעה כזאת.

<< דובר >> מיכאל מלכיאלי (ש"ס): << דובר >>

ביחד?

<< יור >> היו"ר איתן גינזבורג: << יור >>

אפשר. רק תגיד.

<< דובר >> אוסנת הילה מארק (הליכוד): << דובר >>

למה, יש בחירות מקומיות עכשיו?

<< יור >> היו"ר איתן גינזבורג: << יור >>

יש בתל מונד.

הצעת חוק אחרת היא הצעת חוק סמכויות מיוחדות להתמודדות עם נגיף הקורונה
החדש (הוראת שעה) (תיקון מס' 3) (אזור תיירות מיוחד – העיר אילת או אזור
עין בוקק-חמי זוהר).

זאת הצעת חוק ממשלתית שגם נדונה. אגב, שתי הצעות החוק נדונו היום בוועדת
שרים לחקיקה. הצעת חוק שבעצם באה לקדם אזורי תיירות ירוקים. מתחילים עם
אילת וים המלח, שמוגדרות אזורים מוכי אבטלה בגלל שהן מתבססות אך ורק על
תיירות עם 80% אבטלה.

<< דובר >> טלי פלוסקוב (הליכוד): << דובר >>

מרוחקים מכל העולם.

<< יור >> היו"ר איתן גינזבורג: << יור >>

מרוחקים ומבודדים ואפשר לנטר את מי שנכנס ויוצא מהערים האלה. לאפשר את
פתיחת האזור הזה בהתאם להגבלות מסוימות שקבועות בחוק. אלה שתי הצעות החוק.

<< דובר >> יוני משריקי: << דובר >>

אני יועץ שר הפנים.

היושב-ראש הציג את זה יותר טוב ממני. רק אומר שהדחיפות לחוק הזה שהוא בעצם
הוראת שעה היא בשל הבחירות בתל-מונד ב-24.11. לכן נדרש תיקון החקיקה הזה.

<< דובר >> אוסנת הילה מארק (הליכוד): << דובר >>

יש לש"ס נציג?

<< דובר >> יוני משריקי: << דובר >>

לא, לא. הכול בסדר.

להסמיך את שר הפנים להתקין תקנות.

<< יור >> היו"ר איתן גינזבורג: << יור >>

תודה רבה. יש למישהו רצון להתייחס להצעת החוק של משרד הפנים? לא.

<< דובר >> ארבל אסטרחן: << דובר >>

צריך להצביע בנפרד.

<< יור >> היו"ר איתן גינזבורג: << יור >>

נעבור להצבעה על חוק הרשויות המקומיות (בחירות). מי בעד הקדמת הדיון לקריאה
ראשונה ירים את ידו?

הצבעה

הבקשה להקדמת הדיון התקבלה.

<< יור >> היו"ר איתן גינזבורג: << יור >>

6 בעד פה אחד.

<< דובר >> טלי פלוסקוב (הליכוד): << דובר >>

אדוני היושב ראש, רק ראשונה?

<< יור >> היו"ר איתן גינזבורג: << יור >>

כן.

פיני שני, סמנכ"ל משרד התיירות אתה בשידור.

<< דובר >> פיני שני: << דובר >>

תודה על הדיון.

בעקבות הפגיעה המאוד קשה של מגפת הקורונה בתעשיית התיירות ובמוקדים
שמבוססים על תיירות, כמו העיר אילת וים המלח, שם הפגיעה באופן טבעי עוד
הרבה יותר קשה, אנחנו מבקשים לקדם את החוק הזה כמה שיותר מהר. יישום החוק
הוא לא פשוט. הוא דורש היערכות נרחבת גם בצד הממשלתי וגם בצד הפרטי. יש פה
הרבה לוגיסטיקה שבסופו של דבר נדרשת על-מנת להפוך את שני האזורים האלה
לאזורים סטריליים. לכן אנחנו רוצים להקל על האזורים האלה כמה שיותר מהר
ולהביא לכך שהתיירים יחזרו לשם. גם אילת וגם אזור ים המלח יוכלו לחזור
לפעילות כמה שיותר גדולה. אני לא יודע אם היא תהיה מלאה אבל כמה שיותר
גדולה על-מנת להקטין את אחוזי האבטלה ולאפשר לכמה שיותר אנשים להתפרנס
בצורה הכי מהיר ולכן בקשתנו.

מישהו רוצה להתייחס להצעת החוק?

<< דובר >> הילה שי וזאן (כחול לבן): << דובר >>

הצעה מבורכת.

<< יור >> היו"ר איתן גינזבורג: << יור >>

מבורכת.

אם כך, נעבור להצבעה. מי בעד הקדמת הדיון בהצעת החוק ירים את ידו?

הצבעה

הבקשה להקדמת הדיון התקבלה.

<< יור >> היו"ר איתן גינזבורג: << יור >>

8 בעד, אין נמנעים, אין מתנגדים. פה אחד אושרה הקדמת הדיון. אני מודה לחברי
הוועדה על ההשתתפות הערה.

הישיבה נעולה.

<< סיום >> הישיבה ננעלה בשעה 17:00. << סיום >>
