הכנסת העשרים

מושב חמישי

פרוטוקול מס' 390

מישיבת ועדת הכנסת

יום שני, ד' בכסלו התשע"ט (12 בנובמבר 2018), שעה 11:00

סדר היום:

1.  בקשת יושב-ראש ועדת החוקה חוק ומשפט למיזוג הצעות חוק הבאות:

1.  הצעת חוק ההוצאה לפועל (תיקון מס' 58) (חייב המשלם לפי הוראה לתשלום
    בשיעורים), התשע"ח-2018 (מ/1208).

2.  הצעת חוק ההוצאה לפועל (תיקון-ביטול ריבית הפיגורים לחייב משלם),
    התשע"ה-2015(פ/1487/20) של חה"כ יואב בן צור וקבוצת חברי הכנסת.

3.  הצעת חוק ההוצאה לפועל (תיקון- חייב משלם), התשע"ח-2018 (פ/5081/20),
    של חה"כ אחמד טיבי.

2.  בקשת יושב-ראש הכנסת לאישור ישיבת כנסת מיוחדת לציון 70 שנים לכינון
      הכנסת בט"ו בשבט.

3.  בקשת יושב-ראש הכנסת לאישור נאום נשיא הפרלמנט האירופאי במליאת הכנסת.

4.  קביעת ועדות לדיון בהצעות חוק הבאות:

1.  הצעת חוק המאבק בטרור (תיקון- ביטול הסדרי שחרור על-תנאי למבצעי מעשי
    טרור), התשע"ט-2018 (פ/5751/20).

2.  הצעת חוק העונשין (תיקון מס' 135) (פרסום פרטיו של נפגע או מתלונן
    בעבירות מין), התשע"ט-2018, (מ/1262).

3.  הצעת חוק לתיקון פקודת הנזיקין (חסינות חברי מועצה), התשע"ז-2017 של
    חברי הכנסת תמר זנדברג ומיקי רוזנטל (פ/4535/20).

4.  הצעת חוק לתיקון פקודת הנזיקין (חסינות חברי מועצה), התשע"ח-2018 של
    חברת הכנסת יפעת שאשא-ביטון, (פ/5469/20).

5.  הצעת חוק הפרשנות (תיקון-הגדרת הפליה על רקע זהות מגדרית או נטייה
    מינית), התשע"ו-2016, של חבר הכנסת דב חנין וקבוצת חברי הכנסת
    (פ/2488/20).

נכחו:

חברי הוועדה:

מכלוף מיקי זוהר – היו"ר

אמיר אוחנה

דוד אמסלם

דוד ביטן

יואל חסון

שולי מועלם-רפאלי

רועי פולקמן

פנינה תמנו

חברי הכנסת:

נאוה בוקר

איתן ברושי

ענת ברקו

דב חנין

יעל כהן-פארן

עליזה לביא

ניסן סלומינסקי

עאידה תומא סלימאן

רחל עזריה

מוזמנים:

מזכירת הכנסת ירדנה מלר הורוביץ

  ------------------------------------------------------------------------
  גור בליי    –    יועץ משפטי, ועדת החוקה, חוק ומשפט, הכנסת
  ----------- ---- -------------------------------------------------------

  ------------------------------------------------------------------------

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

מוריה אביגד

1. << נושא >> בקשת יושב-ראש ועדת החוקה חוק ומשפט למיזוג הצעות חוק הבאות:
<< נושא >>

א. הצעת חוק ההוצאה לפועל (תיקון מס' 58) (חייב המשלם לפי הוראה לתשלום
בשיעורים), התשע"ח-2018 (מ/1208).

ב. הצעת חוק ההוצאה לפועל (תיקון-ביטול ריבית הפיגורים לחייב משלם),
התשע"ה-2015(פ/1487/20) של חה"כ יואב בן צור וקבוצת חברי הכנסת.

ג. הצעת חוק ההוצאה לפועל (תיקון- חייב משלם), התשע"ח-2018 (פ/5081/20), של
חה"כ אחמד טיבי.

<< יור >> היו"ר מכלוף מיקי זוהר: << יור >>

שלום לכולם, אני מתכבד לפתוח את ישיבת ועדת הכנסת. נתחיל בבקשת יושב-ראש
ועדת החוקה חוק ומשפט למיזוג הצעות חוק הבאות: הצעת חוק ההוצאה לפועל
(תיקון מס' 58) (חייב המשלם לפי הוראה לתשלום בשיעורים), התשע"ח-2018
(מ/1208); הצעת חוק ההוצאה לפועל (תיקון-ביטול ריבית הפיגורים לחייב משלם),
התשע"ה-2015(פ/1487/20) של חה"כ יואב בן צור וקבוצת חברי הכנסת; והצעת חוק
ההוצאה לפועל (תיקון- חייב משלם), התשע"ח-2018 (פ/5081/20), של חה"כ אחמד
טיבי. שלוש הצעות חוק שרוצים לאחד. ועדת חוקה, אתם רוצים לומר על זה משהו?
לא. יש מישהו שרוצה לומר משהו?

<< דובר >> דן מרזוק: << דובר >>

מדובר בשתי הצעות חוק פרטיות שמצמידים אותן להצעת החוק הממשלתית שנמצאת
כאן.

<< יור >> היו"ר מכלוף מיקי זוהר: << יור >>

מאה אחוז. מי שבעד המיזוג ירים את ידו. מי נגד? מי נמנע?

הצבעה

בעד – פה אחד

בקשת יושב-ראש ועדת החוקה חוק ומשפט למיזוג הצעות החוק נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 2. בקשת יושב-ראש הכנסת לאישור ישיבת כנסת מיוחדת לציון 70 שנים
לכינון הכנסת בט"ו בשבט. << נושא >>

<< יור >> היו"ר מכלוף מיקי זוהר: << יור >>

2. בקשת יושב-ראש הכנסת לאישור ישיבת כנסת מיוחדת לציון 70 שנים לכינון
הכנסת בט"ו בשבט. מישהו רוצה לומר משהו בנושא הזה? אני מניח שלא. חבר הכנסת
חסון, נציג האופוזיציה הבולט, מעניין אותך לדבר על סעיף 2 או שאפשר להצביע
עליו?

<< דובר >> שולי מועלם-רפאלי (הבית היהודי): << דובר >>

לא, כל שנה יש את זה.

<< דובר >> מזכירת הכנסת ירדנה מלר-הורוביץ: << דובר >>

זה נופל ביום שני ואנחנו רוצים שט"ו בשבט יהיה בט"ו בשבט ולא בט"ז בשבט. זו
המשמעות.

<< יור >> היו"ר מכלוף מיקי זוהר: << יור >>

עניין טכני. מי בעד סעיף 2? מי נגד? מי נמנע?

הצבעה

בעד – פה אחד

בקשת יושב-ראש הכנסת לאישור ישיבת כנסת מיוחדת לציון 70 שנים לכינון הכנסת
בט"ו בשבט נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 3.בחירת ממלא מקום ליושב-ראש הכנסת בעת העדרו מהארץ. << נושא >>

<< יור >> היו"ר מכלוף מיקי זוהר: << יור >>

3. בחירת ממלא מקום ליושב-ראש הכנסת בעת העדרו מהארץ. בבקשה, גברתי.

<< דובר >> מזכירת הכנסת ירדנה מלר-הורוביץ: << דובר >>

תודה. בוקר טוב לכולם. מדובר כאן בשתי נסיעות בתפקיד של יושב-ראש הכנסת.
הנסיעה הראשון היא מיום רביעי, ה-21 בנובמבר, וישוב ביום ראשון, ה-25
בנובמבר. מבקש יושב-הראש שהוועדה תאשר את בקשתו, שתמלא את מקומות סגנית
יושבת-הראש חברת הכנסת טלי פלוסקוב. בנסיעה השנייה יעזוב את הארץ ב-29
בנובמבר 2018, ישוב ביום שני ה-3 בדצמבר 2018 – זה כבר חנוכה – ימלא את
מקומו סגן יושב-ראש הכנסת, חבר הכנסת יצחק וקנין. מבקש את אישורכם.

<< יור >> היו"ר מכלוף מיקי זוהר: << יור >>

מי שבעד ירים את ידו. מי נגד? מי נמנע?

הצבעה

בעד – פה אחד

בקשת יושב-ראש הכנסת למילוי מקומו בעת העדרו מהארץ נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 4. בקשת יושב-ראש הכנסת לאישור נאום נשיא הפרלמנט האירופי
במליאת הכנסת. << נושא >>

<< יור >> היו"ר מכלוף מיקי זוהר: << יור >>

4. בקשת יושב-ראש הכנסת לאישור נאום נשיא הפרלמנט האירופי במליאת הכנסת.

<< דובר >> מזכירת הכנסת ירדנה מלר-הורוביץ: << דובר >>

נשיא הפרלמנט האירופי יגיע לארץ, מתבקשת הוועדה לאשר את נאומו בכנסת. אם
אתם שמים לב, התאריך הוא 28 בינואר, לא במקרה, ה-27 בינואר הוא יום השואה
הבין-לאומי שמצוין בפרלמנטים הזרים. הוא יבוא לכאן, ידבר ויציין את זה
במליאה. מתבקשת הוועדה לאשר. הוא ידבר כמובן בשפתו ויהיה תרגום סימולטני.
לאחר מכן תהיינה הצעות לסדר-היום של חברי הכנסת.

<< יור >> היו"ר מכלוף מיקי זוהר: << יור >>

מי בעד? מי נגד? מי נמנע.

הצבעה

בעד – פה אחד

בקשת יושב-ראש הכנסת לאישור נאום נשיא הפרלמנט האירופאי במליאת הכנסת
נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 5. קביעת ועדות לדיון בהצעות חוק הבאות: << נושא >>

א. הצעת חוק המאבק בטרור (תיקון - ביטול הסדרי שחרור על-תנאי למבצעי מעשי
טרור), התשע"ט-2018 (פ/5751/20).

<< יור >> היו"ר מכלוף מיקי זוהר: << יור >>

5. קביעת ועדות לדיון בהצעות חוק הבאות: א. הצעת חוק המאבק בטרור (תיקון -
ביטול הסדרי שחרור על-תנאי למבצעי מעשי טרור), התשע"ט-2018 (פ/5751/20).
קודם כל, עמדת הייעוץ המשפטי.

<< דובר >> דן מרזוק: << דובר >>

לגבי הצעת חוק המאבק בטרור, אנחנו סבורים שהוועדה המתאימה לדון בהצעות חוק
בנושא הזה היא ועדת חוקה, אבל מאחר שהצעת החוק של חבר הכנסת פורר, שעוסקת
באותו נושא, הועברה על פי החלטת ועדת הכנסת לוועדה המשותפת של ועדת הכנסת
וועדת החוקה, אנחנו חושבים שניתן להעביר את הצעת החוק של חברת הכנסת ברקו
לאותה ועדה משותפת.

<< יור >> היו"ר מכלוף מיקי זוהר: << יור >>

את מסכימה לזה?

<< דובר >> ענת ברקו (הליכוד): << דובר >>

מקובל עלי, כן.

<< יור >> היו"ר מכלוף מיקי זוהר: << יור >>

יש ועדה משותפת בראשותי לדון בחקיקה הזו. חברים בה חברי ועדת חוקה וועדת
הכנסת. העברנו כבר את החוק הראשון.

<< דובר >> פנינה תמנו (יש עתיד): << דובר >>

מי החברים בה?

<< יור >> היו"ר מכלוף מיקי זוהר: << יור >>

תכף אני יכול להקריא לכם את השמות. אני חוזר: יש את הצעת החוק של ח"כ ברקו,
שהיא זהה או דומה להצעת החוק של פורר, שעברה לדיון בוועדה משותפת בין ועדת
חוקה לוועדה הכנסת, שאני עומד בראשה. סיבת הקמת הוועדה הייתה מאחר וועדת
חוקה מאוד-מאוד עמוסה בנושאים רבים ומתוך רצון לקדם את הצעת החוק החשובה
הזו, שנועדה למנוע אפשרות - - -

<< דובר >> פנינה תמנו (יש עתיד): << דובר >>

אז מדוע לא נתתם ייצוג מוועדת הכנסת גם ליש עתיד? איך שכחת אותי? הייתי
בחוץ-לארץ.

<< יור >> היו"ר מכלוף מיקי זוהר: << יור >>

יש את אלעזר שטרן.

<< דובר >> פנינה תמנו (יש עתיד): << דובר >>

אלעזר שטרן לא מוועדת הכנסת. אני ציפיתי ממך, אדוני היושב-ראש, כמי שמקבל
פה - - -

<< יור >> היו"ר מכלוף מיקי זוהר: << יור >>

אבל אתם שניים בוועדת הכנסת.

<< דובר_המשך >> פנינה תמנו (יש עתיד): << דובר_המשך >>

אני רוצה שתתקן את העוול, בבקשה. אני רוצה ייצוג בוועדה המשותפת.

<< יור >> היו"ר מכלוף מיקי זוהר: << יור >>

אז אני מבטיח לך שבוועדה הבאה תהיי.

<< דובר_המשך >> פנינה תמנו (יש עתיד): << דובר_המשך >>

יפה, יישר כוח. אנחנו נעשה תיקון והצבעה שאני אכנס לוועדה.

<< דובר >> יואל חסון (המחנה הציוני): << דובר >>

איך היא משכנעת אותך כל כך בקלות? זה מדהים.

<< יור >> היו"ר מכלוף מיקי זוהר: << יור >>

בוועדה הבאה אמרתי, לא זו.

<< דובר >> פנינה תמנו (יש עתיד): << דובר >>

בוועדה הבאה שמתכנסת, זו.

<< דובר >> ענת ברקו (הליכוד): << דובר >>

גם אני לא בוועדה ויש לי את החוק.

<< דובר >> פנינה תמנו (יש עתיד): << דובר >>

אין דבר כזה. נסגור את זה אחר כך, לא נעשה את זה פרסונלי.

<< יור >> היו"ר מכלוף מיקי זוהר: << יור >>

את אוהבת דברים פרסונליים, כמוני. מי בעד? מי נגד? רגע, נעשה עוד הפעם את
ההצבעה.

<< דובר >> יואל חסון (המחנה הציוני): << דובר >>

נפל, נפל. תיקו – נפל.

<< דובר >> פנינה תמנו (יש עתיד): << דובר >>

נפל, גמרנו. פעם הבאה תשים אותי בוועדה, גם אם אני בחו"ל.

<< יור >> היו"ר מכלוף מיקי זוהר: << יור >>

היא לא הספיקה לספור.

<< דובר >> אתי בן יוסף: << דובר >>

לא ספרתי את הבעד, סליחה.

<< דובר >> יואל חסון (המחנה הציוני): << דובר >>

סליחה, לא ספרת?

<< יור >> היו"ר מכלוף מיקי זוהר: << יור >>

לא, היא לא ספרה.

<< דובר >> אתי בן יוסף: << דובר >>

לא הספקתי לספור את הבעד כי מיד עברו לנגד.

<< יור >> היו"ר מכלוף מיקי זוהר: << יור >>

אנחנו 5 בעד, אם לא שמתם לב. אז אתם רוצים שנעשה את ההצבעה מחדש?

<< דובר >> יואל חסון (המחנה הציוני): << דובר >>

כן.

<< יור >> היו"ר מכלוף מיקי זוהר: << יור >>

מי בעד? מי נגד?

הצבעה

בעד – 5

נגד – 6

נמנעים – אין

הבקשה להעביר את הצעת חוק המאבק בטרור (תיקון - ביטול הסדרי שחרור על-תנאי
למבצעי מעשי טרור), התשע"ט-2018 (פ/5751/20) לדיון בוועדה המשותפת לוועדת
החוקה, חוק ומשפט וועדת הכנסת לא נתקבלה.

<< דובר >> פנינה תמנו (יש עתיד): << דובר >>

הנה, נפל.

<< דובר >> שולי מועלם-רפאלי (הבית היהודי): << דובר >>

אבל אין שלושה חברים למחנה הציוני. כמה חברים יש למחנה הציוני?

<< דובר >> יואל חסון (המחנה הציוני): << דובר >>

שלושה.

<< יור >> היו"ר מכלוף מיקי זוהר: << יור >>

רביזיה.

<< דובר >> פנינה תמנו (יש עתיד): << דובר >>

תודה רבה. שכחתם שזו דמוקרטיה?

<< יור >> היו"ר מכלוף מיקי זוהר: << יור >>

הגשתי רביזיה והיא תידון ב-11:42. אני מצביע על הכול עכשיו. אתם לא מגייסים
– אני מצביע על הכול, כך החלטתי.

<< נושא >> ב. הצעת חוק העונשין (תיקון מס' 135) (פרסום פרטיו של נפגע או
מתלונן בעבירות מין), התשע"ט-2018, (מ/1262). << נושא >>

<< יור >> היו"ר מכלוף מיקי זוהר: << יור >>

ב. הצעת חוק העונשין (תיקון מס' 135) (פרסום פרטיו של נפגע או מתלונן
בעבירות מין), התשע"ט-2018, (מ/1262). איפה אתה רוצה את זה?

<< דובר >> יואל חסון (המחנה הציוני): << דובר >>

איפה מציעים? מה הייעוץ המשפטי מציע?

<< דובר >> דן מרזוק: << דובר >>

תיקונים בחוק העונשין נדונים באופן מסורתי בוועדת החוקה. התיקון הזה
ספציפי, שתי הצעות חוק באותו נושא ממש, הועברו כבר לוועדה לקידום מעמד
האישה, ולכן אנחנו סבורים כי במקרה הזה בהחלט ניתן להעביר גם את הצעת החוק
הזאת לדיון בוועדה לקידום מעמד האישה.

<< דובר >> דב חנין (הרשימה המשותפת): << דובר >>

אחרת יהיה בלגן מאוד גדול.

<< דובר >> ניסן סלומינסקי (הבית היהודי): << דובר >>

אני מסכים לזה. בהתאם לסיכום שהיה, אני מסכים לזה.

<< יור >> היו"ר מכלוף מיקי זוהר: << יור >>

בואו נעבור נושא, לסעיף ג'.

<< נושא >> ג. הצעת חוק לתיקון פקודת הנזיקין (חסינות חברי מועצה),
התשע"ז-2017 של חברי הכנסת תמר זנדברג ומיקי רוזנטל (פ/4535/20)

<< יור >> היו"ר מכלוף מיקי זוהר: << יור >>

ג. הצעת חוק לתיקון פקודת הנזיקין (חסינות חברי מועצה), התשע"ז-2017 של
חברי הכנסת תמר זנדברג ומיקי רוזנטל (פ/4535/20).

<< דובר >> ניסן סלומינסקי (הבית היהודי): << דובר >>

זה צריך להיות בוועדת חוקה. גם הגעתי להבנה עם חברת הכנסת יפעת שאשא-ביטון
שזה יעבור לחוקה.

<< יור >> היו"ר מכלוף מיקי זוהר: << יור >>

אבל זה של חברי הכנסת זנדברג ומיקי רוזנטל.

<< דובר_המשך >> ניסן סלומינסקי (הבית היהודי): << דובר_המשך >>

יש שתיים, גם שלהם וגם של שאשא-ביטון.

<< דובר >> יואל חסון (המחנה הציוני): << דובר >>

היושב-ראש, אין לנו התנגדות.

<< יור >> היו"ר מכלוף מיקי זוהר: << יור >>

אנחנו חושבים שגם ועדת פנים זו אופציה – חברי מועצה.

<< דובר >> ניסן סלומינסקי (הבית היהודי): << דובר >>

לא מדובר על תנאים, מדובר על חסינות.

<< דובר >> שולי מועלם-רפאלי (הבית היהודי): << דובר >>

מדובר על משהו שהוא של חוקה, הוא לא של פנים. חבר הכנסת זוהר, כשמדובר
בנושאים שקשורים לחברי מועצה, שהם בליבת העשייה של הפנים, אז זה יהיה נדון
בוועדת הפנים, אבל כשמדובר בחסינות, שהיא ליבת העשייה של ועדת חוקה, סוכם
שזה יהיה בוועדת חוקה.

<< דובר >> אמיר אוחנה (הליכוד): << דובר >>

למה? אם מדובר על חסינות חברי כנסת, זה מגיע לוועדת הכנסת, נכון? לא לוועדת
חוקה, חוק ומשפט.

<< דובר >> שולי מועלם-רפאלי (הבית היהודי): << דובר >>

לא, לחוקה.

<< דובר >> אמיר אוחנה (הליכוד): << דובר >>

אנחנו דנו בנושא בוועדת הכנסת, לא?

<< יור >> היו"ר מכלוף מיקי זוהר: << יור >>

ועדת הכנסת. חסינות חברי הכנסת – ועדת הכנסת.

<< דובר >> אמיר אוחנה (הליכוד): << דובר >>

נכון.

<< דובר >> ניסן סלומינסקי (הבית היהודי): << דובר >>

מה פתאום, חסינות?

<< יור >> היו"ר מכלוף מיקי זוהר: << יור >>

חברי כנסת, כן.

<< אורח >> גור בליי: << אורח >>

זה עוסק אבל בפקודת הנזיקין. התיקונים של פקודת הנזיקין הם תמיד בחוקה. יש
פה גם עיסוק מעבר לנושא של חברי מועצה, יש גם עיסוק בשאלה איזו הגנה יש
לעובדי ציבור.

<< יור >> היו"ר מכלוף מיקי זוהר: << יור >>

בסדר, השתכנעתי. ועדת חוקה. מי בעד?

הצבעה

בעד – פה אחד

ההצעה להעביר את הצעת החוק לתיקון פקודת הנזיקין (חסינות חברי מועצה)
התשע"ז-2017, של חברי הכנסת תמר זנדברג ומיקי רוזנטל לוועדת החוקה, חוק
ומשפט נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> ד. הצעת חוק לתיקון פקודת הנזיקין (חסינות חברי מועצה),
התשע"ח-2018 של חברת הכנסת יפעת שאשא-ביטון, (פ/5469/20) << נושא >>

<< יור >> היו"ר מכלוף מיקי זוהר: << יור >>

ד. הצעת חוק לתיקון פקודת הנזיקין (חסינות חברי מועצה), התשע"ח-2018 של
חברת הכנסת יפעת שאשא-ביטון, (פ/5469/20). אותו רעיון, ועדת חוקה. מי בעד?

הצבעה

בעד – פה אחד

ההצעה להעביר את הצעת חוק לתיקון פקודת הנזיקין (חסינות חברי מועצה),
התשע"ח-2018, של חברת הכנסת יפעת שאשא-ביטון לוועדת החוקה, חוק ומשפט,
נתקבלה.

<< יור >> היו"ר מכלוף מיקי זוהר: << יור >>

ההצעה התקבלה.

<< נושא >> ה.הצעת חוק הפרשנות (תיקון-הגדרת הפליה על רקע זהות מגדרית או
נטייה מינית), התשע"ו-2016, של חבר הכנסת דב חנין וקבוצת חברי הכנסת
(פ/2488/20). << נושא >>

<< יור >> היו"ר מכלוף מיקי זוהר: << יור >>

ה. הצעת חוק הפרשנות (תיקון-הגדרת הפליה על רקע זהות מגדרית או נטייה
מינית), התשע"ו-2016, של חבר הכנסת דב חנין וקבוצת חברי הכנסת (פ/2488/20).
המציע, בבקשה.

<< דובר >> דב חנין (הרשימה המשותפת): << דובר >>

תודה. אדוני היושב-ראש, הוועדה הראויה לדיון בחוק הזה לטעמי היא הוועדה
שעוסקת בשוויון מגדרי, אבל אני ער לכך שכיוון שזו ועדה שמוחזקת על ידי
האופוזיציה יכול להיות שבקואליציה לא תהיה הסכמה על הוועדה.

<< יור >> היו"ר מכלוף מיקי זוהר: << יור >>

איזו ועדה?

<< דובר >> דב חנין (הרשימה המשותפת): << דובר >>

הוועדה של מעמד האישה ושוויון מגדרי.

<< יור >> היו"ר מכלוף מיקי זוהר: << יור >>

אז מה אתה רוצה את זה, לוועדת השקיפות? רק קואליציה יכולה לדון בזה, אחת
מוועדות הקואליציה.

<< דובר_המשך >> דב חנין (הרשימה המשותפת): << דובר_המשך >>

לכן אני אומר, אני הולך לקראתכם, אדוני היושב-ראש, ואני מבקש שהצעת החוק
תעבור לוועדת הרפורמות, שהיא ועדה שעוסקת במגוון של נושאים. אני חושב שזו
גם ועדה שהיא יחסית פנויה לעסוק בשאלה הזו ואני מקווה שהדיון בהצעת החוק
יהיה ענייני ורציני וכל הגורמים בכנסת יוכלו לנהל אותו בצורה טובה.

<< יור >> היו"ר מכלוף מיקי זוהר: << יור >>

חבר הכנסת אוחנה, בבקשה.

<< דובר >> אמיר אוחנה (הליכוד): << דובר >>

הצעת חוק הפרשנות היא הצעה שנתמכה על ידי הליכוד בכנסת הקודמת, הוצעה על
ידי הליכוד, שרי הליכוד הצביעו בוועדת שרים לחקיקה, היא הצעה שמשתלבת עם
חוקת הליכוד, היא הצעה שיש לנו בה אינטרס גדול ואני מאוד מבקש שהיא תעבור
לוועדת הרפורמות. יש סיכוי לקדם אותה. ועדת החוקה עמוסה, בין היתר באשמתי,
מסיבות אלה ואחרות.

<< דובר >> ניסן סלומינסקי (הבית היהודי): << דובר >>

לא ביקשתי.

<< דובר >> יואל חסון (המחנה הציוני): << דובר >>

יש הסכמה מקיר לקיר.

<< יור >> היו"ר מכלוף מיקי זוהר: << יור >>

יושב-ראש ועדת החוקה, מה אתה רוצה לומר?

<< דובר >> ניסן סלומינסקי (הבית היהודי): << דובר >>

לא ביקשתי את זה.

<< יור >> היו"ר מכלוף מיקי זוהר: << יור >>

אז אתה לא מעוניין בחוק?

<< דובר >> ניסן סלומינסקי (הבית היהודי): << דובר >>

לא. אם זה מה שהם מבקשים, לא אכפת לי, למרות שזה כן שייך לוועדת חוקה. אני
מבין את הסיטואציה, זה בסדר מבחינתי.

<< יור >> היו"ר מכלוף מיקי זוהר: << יור >>

מה אומר היועץ המשפטי?

<< דובר >> דן מרזוק: << דובר >>

העמדה שלנו, של הייעוץ המשפטי, היא ברורה – אנחנו סבורים שבסוגיות כמו חוק
הפרשנות והנושא שבו עוסקת הצעת החוק, הוועדה המתאימה לכך היא ועדת החוקה
ולא ועדת הרפורמות. זו העמדה שלנו.

<< דובר >> אמיר אוחנה (הליכוד): << דובר >>

אנחנו מחליטים, נכון?

<< יור >> היו"ר מכלוף מיקי זוהר: << יור >>

אבל יש ייעוץ משפטי, אני לא יכול להתעלם מזה.

<< דובר >> יואל חסון (המחנה הציוני): << דובר >>

עכשיו אתה לא יכול להתעלם מזה.

<< יור >> היו"ר מכלוף מיקי זוהר: << יור >>

אתה אומר "עכשיו" – כמה פעמים הלכתי נגד הייעוץ המשפטי בדיונים האלה? אולי
פעם אחת. אז אני לא יכול עכשיו לעשות דברים בניגוד לעמדת היועץ המשפטי. עם
כל הכבוד, יש גם ייעוץ משפטי פה.

<< דובר >> יואל חסון (המחנה הציוני): << דובר >>

מיקי, לא בישלו אותנו היום.

<< דובר >> דב חנין (הרשימה המשותפת): << דובר >>

לא נולדנו אתמול.

<< דובר >> אמיר אוחנה (הליכוד): << דובר >>

מתי הייעוץ המשפטי הציע ללכת לרפורמות בכלל?

<< דובר >> רחל עזריה (כולנו): << דובר >>

מעולם זה לא קרה. קודם כל, אני רוצה לומר שאני בשמחה אדון בזה. פנו אלי כמה
חברי כנסת, ביקשו ואני בשמחה אדון בזה, ואני אדע גם לטפל בחוק הזה כמו
שצריך לטובת כולם. אני רק צריכה לומר שהייעוץ המשפטי של ועדת הכנסת לעולם
לא ממליץ על ועדת הרפורמות, כך שאין פה איזה חידוש מרענן.

<< דובר >> דב חנין (הרשימה המשותפת): << דובר >>

נכון מאוד, אתם שומרים על המסורת אבל הסכמתם שהוועדה הזאת תוקם אז - - -

<< דובר >> יואל חסון (המחנה הציוני): << דובר >>

מיקי, יש פה הסכמה מקיר לקיר.

<< דובר >> שולי מועלם-רפאלי (הבית היהודי): << דובר >>

דב, אני מניחה שאתה לא תוקף את היועץ המשפטי של הוועדה.

<< דובר >> דב חנין (הרשימה המשותפת): << דובר >>

אני תוקף, כן. הם הסכימו - - -

<< דובר >> שולי מועלם-רפאלי (הבית היהודי): << דובר >>

כי אני אזכיר את זה בפעמים שאתה תגיד נגדנו אוי-אוי-אוי, אנחנו תוקפים
ייעוץ משפטי. אי אפשר כך – או שתוקפים ייעוץ משפטי או שלא תוקפים ייעוץ
משפטי. אי אפשר לנגן את שתי המנגינות האלה במקביל.

<< דובר >> יואל חסון (המחנה הציוני): << דובר >>

אדוני היושב-ראש, אני רוצה להציע הצעה. אני יודע שיש כאן בעיה מסוימת, אני
מזהה לפי תנועות הגפיים, אז אני חושב שאנחנו יכולים להגיע להסכמה לוועדה
הזאת ולהגיע גם להסכמה על ההתקדמות של החוק יחד עם המציעים ולעשות את זה
בתיאום. לכן, אני מציע שנישאר בוועדה הזאת, של הרפורמות, יש פה הסכמה מקיר
לקיר על הדבר הזה – לא ראיתי את זה הרבה זמן בוועדת הכנסת – ונגיע לסיכומים
עם דודי לגבי הקידום יד ביד. אני מוכן. הנה, המציע מוכן גם.

<< דובר >> דב חנין (הרשימה המשותפת): << דובר >>

אני מסכים גם.

<< דובר >> דוד אמסלם (הליכוד): << דובר >>

למה?

<< דובר >> יואל חסון (המחנה הציוני): << דובר >>

על צורת הקידום בחוק.

<< דובר >> דב חנין (הרשימה המשותפת): << דובר >>

שנקדם את הדיון ביחד.

<< דובר >> רחל עזריה (כולנו): << דובר >>

שהכול ייעשה בשיתוף פעולה.

<< דובר >> דוד אמסלם (הליכוד): << דובר >>

כרגע יושב-ראש הוועדה נמצא בדילמה לאיזו ועדה להעביר את זה, זה הדיון כאן
כרגע.

<< דובר >> יואל חסון (המחנה הציוני): << דובר >>

על זה אני מדבר.

<< דובר_המשך >> דוד אמסלם (הליכוד): << דובר_המשך >>

אני כרגע חושב שעדיין הוא נמצא בדילמה ולכן הוא יכריע על זה בהמשך.

<< יור >> היו"ר מכלוף מיקי זוהר: << יור >>

נכון. אני לא יכול להכריע בזה, יש עמדת ייעוץ משפטי, יש עמדת חברי כנסת.
בכנות רבה, אותי בעיקר מעניינת עמדת חבר הכנסת אמיר אוחנה, הוא חבר שלי
לסיעה.

<< דובר >> אמיר אוחנה (הליכוד): << דובר >>

אגב, אין דילמה כל כך, יושב-ראש ועדת חוקה לא מבקש את זה.

<< יור >> היו"ר מכלוף מיקי זוהר: << יור >>

אני שומע אותך, אמיר. אמיר, העמדה שלך מאוד-מאוד קריטית, אני מתייחס אליה
ברצינות ולכן אני כן אשקול את עניין ועדת הרפורמות. אני לא רוצה להכריע
עכשיו כי יש עמדת הייעוץ המפטי מנוגדת להצעה שלך. אני חייב לומר שאני אבחן
את זה. אנחנו נשב ונחשוב ביחד איך אפשר יהיה לעשות את זה. כרגע אנחנו לא
נצביע על זה. אני מקווה שאתם מקבלים את זה בהבנה.

<< דובר >> ניסן סלומינסקי (הבית היהודי): << דובר >>

מיקי, אני רוצה רק להעיר הערה שלא קשורה לזה. אני רוצה רק לבקש שבמידה
ומקימים ועדה משותפת, אז כדי לקבל את השמות צריכים לדבר עם יושב-ראש הוועדה
המשותפת, כי הוקמה כאן ועדה משותפת בלי שאני אדע בכלל, בלי ששאלו אותי מה
השמות.

<< יור >> היו"ר מכלוף מיקי זוהר: << יור >>

אתה לא קובע לי את השמות.

<< דובר >> ניסן סלומינסקי (הבית היהודי): << דובר >>

מה פירוש? ודאי שכן.

<< יור >> היו"ר מכלוף מיקי זוהר: << יור >>

יושב-ראש הוועדה לא קובע לי את השמות מטעם הוועדה שלו.

<< דובר >> ניסן סלומינסקי (הבית היהודי): << דובר >>

צריך לתאם עם יושב-הראש.

<< יור >> היו"ר מכלוף מיקי זוהר: << יור >>

בתיאום, כן, אבל לא לקבוע לי.

<< דובר >> ניסן סלומינסקי (הבית היהודי): << דובר >>

אבל לא דיברו אתי, לא דיברו אתי בכלל.

<< יור >> היו"ר מכלוף מיקי זוהר: << יור >>

לא היית פה, מה אני אעשה? אתה צריך לבוא לדיונים.

<< נושא >> ב. הצעת חוק העונשין (תיקון מס' 135) (פרסום פרטיו של נפגע או
מתלונן בעבירות מין), התשע"ט-2018, (מ/1262). << נושא >>

<< יור >> היו"ר מכלוף מיקי זוהר: << יור >>

א. הצעת חוק העונשין (תיקון מס' 135) (פרסום פרטיו של נפגע או מתלונן
בעבירות מין), התשע"ט-2018, (מ/1262). חברת הכנסת עאידה תומא סלימאן, ביקשו
ממני להעביר לך חוק, תנמקי למה.

<< דובר >> עאידה תומא סלימאן (הרשימה המשותפת): << דובר >>

הצעת החוק מדברת על תיקון חוק שיאפשר לנשים או גברים שנפגעו מתקיפה מינית
לחשוף את עצמם מרצונם, בלי לגשת לבית משפט, בלי לבקש אישור בית משפט. אני
חושבת שכולם יודעים שבנושאי פגיעות ותקיפות מיניות דנים בעיקר בוועדה אצלי.
אנחנו כבר קיימנו כמה דיונים בנושא הזה. היה סיכום עם השרה כאשר הגישו את
הצעות החוק הפרטיות שזה יעבור לוועדה אצלי. כבר יש שתי הצעות חוק פרטיות
אצלי בוועדה, עכשיו בא התזכיר הממשלתי, אני חושבת שכדאי לאגד את הכול.
הראוי ביותר שזה יעבור אלי. גם חבר הכנסת יושב-ראש ועדת החוקה, חוק ומשפט
מסכים לזה. הטבעי ביותר זה יעבור אלי.

<< דובר >> דב חנין (הרשימה המשותפת): << דובר >>

אחרת יהיה גם בלגן.

<< יור >> היו"ר מכלוף מיקי זוהר: << יור >>

בואו נעבור להצבעה. מי בעד? מי נגד? מי נמנע?

הצבעה

בעד – פה אחד

הבקשה להעביר את הצעת חוק העונשין (תיקון מס' 135) (פרסום פרטיו של נפגע או
מתלונן בעבירות מין), התשע"ט-2018, לוועדה למעמד האישה ושוויון מגדרי
נתקבלה.

<< יור >> היו"ר מכלוף מיקי זוהר: << יור >>

ההצעה התקבלה.

<< נושא >> 6. קביעת ועדה לדיון בהצעת חוק - רביזיה << נושא >>

<< יור >> היו"ר מכלוף מיקי זוהר: << יור >>

עכשיו נשאר הסעיף האחרון, שיש עליו רביזיה. קבענו את הרביזיה ל-11:42.

<< דובר >> דוד אמסלם (הליכוד): << דובר >>

אכפת לכם לעשות אותה עכשיו?

<< יור >> היו"ר מכלוף מיקי זוהר: << יור >>

אי אפשר. חייבים לחכות חצי שעה, נכון?

<< דובר >> דוד אמסלם (הליכוד): << דובר >>

אם הם מסכימים אפשר?

<< דובר >> דן מרזוק: << דובר >>

אם יש הסכמה של האופוזיציה.

<< דובר >> יואל חסון (המחנה הציוני): << דובר >>

אפשר להצביע.

<< יור >> היו"ר מכלוף מיקי זוהר: << יור >>

מי שבעד הרביזיה שלי ירים את ידו. מי נגד?

הצבעה

בעד – 6

נגד –5

נמנעים – אין

הבקשה לדיון מחדש נתקבלה.

<< יור >> היו"ר מכלוף מיקי זוהר: << יור >>

הרביזיה התקבלה. עכשיו אנחנו רוצים לדון בהעברת החוק לוועדה המשותפת. מי
שבעד העברת החוק לוועדה המשותפת ירים את ידו. מי נגד?

הצבעה

בעד – 7

נגד –5

נמנעים – אין

הבקשה להעביר את הצעת חוק המאבק בטרור (תיקון - ביטול הסדרי שחרור על-תנאי
למבצעי מעשי טרור), התשע"ט-2018, לוועדה המשותפת נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה. תודה רבה. הישיבה נעולה.

<< סיום >> הישיבה ננעלה בשעה 11:25. << סיום >>
