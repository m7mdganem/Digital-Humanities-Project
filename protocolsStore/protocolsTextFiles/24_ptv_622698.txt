הכנסת העשרים-וארבע

מושב שני

פרוטוקול מס' 80

מישיבת ועדת הכנסת

יום רביעי, כ"ב באדר התשפ"ב (23 בפברואר 2022), שעה 9:30

סדר-היום:

<< נושא >> ערעורו של חבר הכנסת שלמה קרעי על החלטת הנשיאות שלא לאשר
דחיפות הצעתו לסדר-היום בנושא "האם הממשלה החליטה על נסיגה מחומש?" << נושא
>>

נכחו:

חברי הוועדה:

ניר אורבך – היו"ר

חברי הכנסת:

אורית מלכה סטרוק

שלמה קרעי

מוזמנים:

סגן יושב-ראש הכנסת מנסור עבאס

מנהלת הוועדה:

נועה בירן-דדון

רישום פרלמנטרי:

רונית רבי

<< נושא >> ערעורו של חבר הכנסת שלמה קרעי על החלטת הנשיאות שלא לאשר
דחיפות הצעתו לסדר-היום בנושא "האם הממשלה החליטה על נסיגה מחומש?" << נושא
>>

<< יור >> היו"ר ניר אורבך: << יור >>

בוקר טוב, אני מתכבד לפתוח את ישיבת ועדת הכנסת. היום יום רביעי, כ"ב באדר
א' תשפ"ב, 23 בפברואר 2022. על סדר-היום: ערעורו של חבר הכנסת שלמה קרעי על
החלטת הנשיאות שלא לאשר דחיפות הצעתו לסדר-היום בנושא "האם הממשלה החליטה
על נסיגה מחומש?". על דעת חבר הכנסת קרעי ובהסכמתנו חברת הכנסת אורית סטרוק
תציג, ואחרי שסגן הנשיא ייתן נימוק על ההחלטה אז ניתן אפשרות גם - - -

<< דובר >> נועה בירן-דדון: << דובר >>

סגן יו"ר הכנסת.

<< יור >> היו"ר ניר אורבך: << יור >>

סגן יושב-ראש הכנסת.

<< דובר >> אורית מלכה סטרוק (הציונות הדתית): << דובר >>

בשלב הזה הוא סגן היו"ר, אפשר להפוך אותו לסגן נשיא, אפשר לסגן קונסול. יש
היום הרבה אלטרנטיבות, אבל כרגע הוא סגן יו"ר.

<< דובר >> סגן יושב-ראש הכנסת מנסור עבאס: << דובר >>

את יודעת, נתת לנו רעיון נפלא.

<< דובר >> אורית מלכה סטרוק (הציונות הדתית): << דובר >>

כן.

<< דובר >> סגן יושב-ראש הכנסת מנסור עבאס: << דובר >>

לנשיא המדינה יכול להיות שצריך להמציא עוד סגן, שיהיה ייצוג.

<< דובר >> אורית מלכה סטרוק (הציונות הדתית): << דובר >>

זה מה שאמרתי, הכול - - -

<< דובר >> סגן יושב-ראש הכנסת מנסור עבאס: << דובר >>

ייצוג הולם בנשיאות - - -

<< דובר >> אורית מלכה סטרוק (הציונות הדתית): << דובר >>

יש המון פתרונות לקואליציה, כי כבר הגיע הזמן להפסיק לדבר על משברים
בקואליציה. הינה, הגיע שלמה, איזה יופי.

<< יור >> היו"ר ניר אורבך: << יור >>

חבר הכנסת קרעי, אתה רואה, בתור מי שהיה במפלגה שהייתה שותפה גם לקואליציות
הקודמות אז הייתה יצירתיות גם בקואליציות הקודמות.

<< דובר >> אורית מלכה סטרוק (הציונות הדתית): << דובר >>

אני חושבת שלא כדאי לדבר על משברים בקואליציה. הקואליציה שבורה, יש רגעים
שהיא מסתדרת.

<< יור >> היו"ר ניר אורבך: << יור >>

יש wishful thinking, וזה בסדר גמור. יש מציאות ויש רצונות של האופוזיציה,
וזה בסדר גמור. חבר הכנסת קרעי, בוקר טוב, אתה תציג את הבקשה, אחר כך ניתן
לסגן יושב-ראש הכנסת להשיב, וכמובן שניתן גם לחברת הכנסת סטרוק.

<< דובר >> שלמה קרעי (הליכוד): << דובר >>

תודה, אדוני יושב הראש, מכובדי סגן יושב-ראש הכנסת. אדוני יושב הראש,
הסיפור של חומש הוא זרקור שמאיר את הזרמים העיקריים בקואליציה הזו. בעצם יש
כאן מקום שנמצא במיקום אסטרטגי, אני בטוח שאתה יודע, אני בטוח שהיית שם
בעצמך.

<< יור >> היו"ר ניר אורבך: << יור >>

הייתי שם אגב הרבה לפני שנציגי הליכוד החליטו להגיע לשם, גם בימים היותר
קשים.

<< דובר >> שלמה קרעי (הליכוד): << דובר >>

מצוין, זה עוד יותר, אדרבה ואדרבה. אם היית שם הרבה לפני ואם עדיין בוערת
בליבך אהבת ארץ ישראל והציונות, אז אני לא מצליח להבין איך אתם מאפשרים למה
שקורה שם לקרות. נרצח שם בחור, יהודה דימנטמן, ובשבעה נתנו פרס לטרור, הרסו
שם מבנים של הישיבה, חסמו שם את העלייה של בחורי הישיבה והאברכים, עצרו שם
את ראש הישיבה בתוך השבעה. זה ממש כואב הלב לראות איך המרצחים האלה יושבים
ושמחים וצוהלים כשהם רואים שממשלת ישראל עובדת בשבילם. הם עושים פיגוע טרור
והממשלה נותנת להם פרס. הממשלה משלימה את המלאכה שהם לא הצליחו, את מלאכת
ההרס והטרור שהם לא הצליחו להשלים עד הסוף.

עכשיו, אנחנו רוצים לדעת מה קורה. קודם כול, מאז הרצח עבר לשם מין בסיס
זמני של צה"ל, כשמה שאנחנו יודעים ושומעים, שהמטרה שלו היא לפנות את חומש
באופן סופי. מצד שני אנחנו שומעים את האמירות שלכם שלא תיתנו לזה לקרות,
אבל אנחנו רואים שזה כן קורה בפועל, שכן יש הרס מדי פעם, שכן חוסמים מלהגיע
לשם. עשינו שם סדר ליל ט"ו בשבט, ואת הרכבים עם האוכל שהבאנו מהצעירים
מהדרום, שהביאו שם לעשות את ארוחת הערב לבחורי הישיבה, עיכבו שלוש שעות
במחסום, ולא נתנו להיכנס עד שאמרתי לאותו מח"ט שהיה שם שאני לא מדבר על
הפגנה. הוא אמר לי: אתה מביא לי לפה אלפים. אמרתי לו שאלו לא אלפים, זה
אוכל לבחורי הישיבה, תן להם להיכנס. בסוף הוא קיבל את זה. שלוש שעות חיכו.
ובכלל, חוסמים אנשים מלהגיע לשם, מה שלא היה עד היום.

אז אנחנו רוצים לדעת, לקיים דיון, האם באמת הממשלה החליטה לסגת מהמקום
האסטרטגי הזה, מאדמת ארץ ישראל, ממקום שעדיין נמצא בשטחי C. לא שבעיניי יש
הבדל בין שטחי C או B או A, כולם צריכים להיות שטחים של ארץ ישראל ושל העם
היהודי. זה בריבונות מדינת ישראל, ולא נותנים. והשאלה אם אתם מתכוונים
לפנות משם את הישיבה. הישיבה שמגנה על ארץ ישראל היא כיפת ברזל שנמצאת שם
במיקום מאוד אסטרטגי, שאם נפקיר אותו זה יכול להוות איום ביטחוני חמור על
כל האזור. ומה אתם עושים בעניין? האם אין לנו את הזכות לבוא ולשאול את
השאלות האלה ולדבר על זה במליאת הכנסת, לקבל תשובה לשאלה כל כך פשוטה?

<< יור >> היו"ר ניר אורבך: << יור >>

תודה רבה, חבר הכנסת קרעי. חבר הכנסת מנסור עבאס סגן יושב-ראש הכנסת,
בבקשה.

<< דובר >> סגן יושב-ראש הכנסת מנסור עבאס: << דובר >>

תודה, אדוני היושב-ראש, בוקר טוב לכולם. כמובן, חברים, נשיאות הכנסת או
החלטות נשיאות הכנסת לא מייצגת עמדה במהות של השאלה ששאלת. זאת שאלה שאתה
צריך להפנות לממשלה. וכמובן שלא רק שמותר, חובה לנהל דיונים בכנסת בנושאים
האלו ואחרים.

אבל, כפי שאתה יודע, חבר הכנסת שלמה קרעי, לכנסת יש סדר עדיפויות שבועי
בהתאם לצרכים, בהתאם לפניות של מספר רב של חברי כנסת. ואני מסתכל ורואה
שאכן אישרו ארבע הצעות דחופות לסדר שכולן של חברי הכנסת מהאופוזיציה, וזאת
זכותם להשתמש בכלים הפרלמנטרים כדי לפקח על עבודת הממשלה, וגם להיות חלק
מעבודת הכנסת.

ולכן, אני חושב שאולי בשלב הזה מכיוון שזאת שאלה שבמהותה קשורה להחלטת
ממשלה עדיף לפנות לממשלה ישירות בשאילתה ולשאול את השאלה הזאת. ובהתאם
לתשובה תוכל לקיים דיון בכנסת, כן או לא בהתאם לתשובה הזאת.

שוב, העמדה היא לא עמדה על מהות הנושא, אלא על עדיפות בעבודה הפרלמנטרית או
בסדר- היום של הכנסת.

<< דובר >> שלמה קרעי (הליכוד): << דובר >>

אדוני סגן הנשיא, אני חושב שרוב - - -

<< דובר >> סגן יושב-ראש הכנסת מנסור עבאס: << דובר >>

לא, סגן היו"ר, בוא נישאר ממלכתיים.

<< דובר >> שלמה קרעי (הליכוד): << דובר >>

סגן היו"ר, סליחה.

<< דובר >> אורית מלכה סטרוק (הציונות הדתית): << דובר >>

גם אני כבר קראתי לו סגן הנשיא, אולי נדון בזה ברצינות.

<< דובר >> שלמה קרעי (הליכוד): << דובר >>

לא, סגן בנשיאות הכנסת.

<< דובר >> סגן יושב-ראש הכנסת מנסור עבאס: << דובר >>

אני רק – טעות - - -

<< דובר >> שלמה קרעי (הליכוד): << דובר >>

אתה חבר נשיאות הכנסת. אתה סגן בנשיאות הכנסת. אני חושב שרוב ההצעות
הדחופות לסדר הן הצעות דחופות שיהיה אפשר לפתור אותן אם היה איזשהו דיאלוג
עם הממשלה, טיפול מיידי בתחלואה, וכו'. מה, זה לא משהו שאפשר לפתור מול שר
הבריאות? אני לא חושב שהתשובה הזאת היא תשובה רלוונטית לעניין של הצעה
דחופה לסדר.

הצעה דחופה לסדר-היום נועדה להעלות לסדר-היום הציבורי נושא שנמצא בליבת
הקונצנזוס בעניין שחברי כנסת חושבים שצריך לדבר עליו, ובעינינו הדבר הזה
משמעותי מאוד. אנחנו לא רוצים לחכות שהממשלה כבר תבצע בפועל את מה שהיא
רוצה לבצע לפני שיתקיים על כך דיון ציבורי. אם אתה מתחייב לי כאן שלא יהיה
פינוי מחומש עד שלא יהיה דיון בנושא הזה, אני מוכן לקבל. אתה מוכן להתחייב
לי שאתה תגן על חומש כל עוד לא יהיה דיון?

<< דובר >> סגן יושב-ראש הכנסת מנסור עבאס:<< דובר >>

אתה עכשיו עובר עכשיו לדיון המהותי של השאלה עצמה.

<< דובר >> שלמה קרעי (הליכוד): << דובר >>

לא, לדחיפות. אני מדבר על הדחיפות, לא על המהותי.

<< דובר >> סגן יושב-ראש הכנסת מנסור עבאס:<< דובר >>

כמובן שנשיאות הכנסת לא מתעסקת עם תוכן השאלה, אלא משווה בין נושאים
ומתעדפת אותם בהתאם.

<< דובר >> שלמה קרעי (הליכוד): << דובר >>

זה נקרא תוכן. היא מתעדפת בין נושאים, זה נקרא תוכן.

<< דובר >> סגן יושב-ראש הכנסת מנסור עבאס:<< דובר >>

אתה יודע מה, גם יש ביטוי למספר חברי כנסת שמגישים את הבקשות, וכולם נמצאים
פה מהאופוזיציה. כנראה שגם בתוך האופוזיציה הם תעדפו את הנושאים שנמצאים
כאן בסדר-היום, ולכן זה מה שהתבטא בהחלטת הנשיאות.

<< דובר >> שלמה קרעי (הליכוד): << דובר >>

בסדר.

<< דובר >> סגן יושב-ראש הכנסת מנסור עבאס: << דובר >>

זאת אומרת שלרוב שיקול הדעת של הנשיאות קשור לשיקול הדעת של חברי הכנסת
מהאופוזיציה שמגישים נושאים, ומספר רב של חברי כנסת תומכים בהצעות האלו.

<< דובר >> שלמה קרעי (הליכוד): << דובר >>

הרבה פעמים זה לא בא לידי ביטוי בהצעות דחופות לסדר שנדחו.

<< דובר >> סגן יושב-ראש הכנסת מנסור עבאס: << דובר >>

לרוב. שיקול הדעת כמעט - - -

<< דובר >> שלמה קרעי (הליכוד): << דובר >>

זאת לא פעם ראשונה שאנחנו כאן משתמשים במנגנון של הרוויזיה.

<< דובר >> סגן יושב-ראש הכנסת מנסור עבאס: << דובר >>

ברגע שכולנו רואים שלהצעה יש ארבעה וחמישה חברי כנסת שהגישו את אותה הצעה
אז כמעט שלא נשאר שיקול דעת, אלא אם הנושא נידון בוועדות אחרות או במסגרת
פרלמנטרית אחרת. אבל כמעט שלא נשאר לנשיאות הכנסת שיקול דעת בנושא הזה.

<< יור >> היו"ר ניר אורבך: << יור >>

חבר הכנסת קרעי, השאלה, האירוע לנושא הזה מוגש, הבקשה מוגשת פעם ראשונה
לנשיאות הכנסת?

<< דובר >> אורית מלכה סטרוק (הציונות הדתית): << דובר >>

אני לא חושבת. לא לא. על חומש.

<< דובר >> שלמה קרעי (הליכוד): << דובר >>

לא, אני לא חושב, הגשנו כמה פעמים את העניין הזה.

<< יור >> היו"ר ניר אורבך: << יור >>

חברת הכנסת סטרוק, אתן לך לדבר, ואחרי זה נסכם.

<< דובר >> אורית מלכה סטרוק (הציונות הדתית): << דובר >>

הגשנו כמה וכמה פעמים.

<< דובר >> סגן יושב-ראש הכנסת מנסור עבאס:<< דובר >>

הגשתם שאילתה בנושא הזה? שאילתה ישירה?

<< דובר >> אורית מלכה סטרוק (הציונות הדתית): << דובר >>

אני לא מכירה שאילתה שהוגשה. אבל אל תדאג, אם תוגש שאילתה דחופה בעניין
חומש אני חותמת לך עכשיו שיושב-ראש הכנסת לא יקבל אותה. איך אני איתך?
חותמת לך.

<< דובר >> סגן יושב-ראש הכנסת מנסור עבאס: << דובר >>

אני לא בטוח.

<< דובר >> אורית מלכה סטרוק (הציונות הדתית): << דובר >>

לא בטוח? כי יש לך פחות ניסיון מלי בלהגיש שאילתות דחופות מימין ליושב-ראש
הכנסת. יש לך קצת פחות ניסיון מלי. אז אני מבטיחה לך, אפילו מוכנה להתערב
שאם אני מגישה שאילתה דחופה בנושא חומש, מוכנה גם לנסות, ואני אומרת לך
שהוא ידחה אותה.

<< דובר >> סגן יושב-ראש הכנסת מנסור עבאס: << דובר >>

אז בואו ננסה ונראה.

<< דובר >> אורית מלכה סטרוק (הציונות הדתית): << דובר >>

אבל אני רוצה קודם כול להתייחס לגופו של עניין. אני רוצה לפני שאני מדברת
על חומש, לפני שאנחנו נכנסים לוויכוח, קודם כול אני רוצה לברך את יושב-ראש
הוועדה חבר הכנסת אורבך לרגל אירוסי בנו.

<< יור >> היו"ר ניר אורבך: << יור >>

תודה רבה.

<< דובר >> שלמה קרעי (הליכוד): << דובר >>

מזל טוב.

<< דובר >> אורית מלכה סטרוק (הציונות הדתית): << דובר >>

ולאחל לך, ניר, מכל הלב, שהחתן וארוסתו יזכו להקים בית נאמן בישראל, ואתם
תזכו לראות מהם הרבה הרבה נחת.

<< דובר >> שלמה קרעי (הליכוד): << דובר >>

אמן.

<< דובר >> אורית מלכה סטרוק (הציונות הדתית): << דובר >>

ואני אומרת לך את זה באמת מכל הלב.

<< יור >> היו"ר ניר אורבך: << יור >>

תודה רבה.

<< דובר >> אורית מלכה סטרוק (הציונות הדתית): << דובר >>

ותדע שגם אם יש בינינו הרבה מחלוקות, ברמה האישית אני מאחלת לך מכל הלב
שתיהנו, שתהיה לכם שמחה גדולה, שתזכו ליהנות מהזוג הצעיר, ובכלל מכל
הצאצאים שלכם.

<< דובר >> שלמה קרעי (הליכוד): << דובר >>

אמן.

<< יור >> היו"ר ניר אורבך: << יור >>

אורית, תודה רבה, זאת ברכה מרגשת באמת.

<< דובר >> אורית מלכה סטרוק (הציונות הדתית): << דובר >>

ממש מהלב.

<< יור >> היו"ר ניר אורבך: << יור >>

ואני שמח שזאת את. מעבר למחלוקות אני גם יכול להגיד פה לפרוטוקול שלפחות
מבחינתי יש הערכה מאוד גדולה. אני מקווה שזה הדדי.

<< דובר >> אורית מלכה סטרוק (הציונות הדתית): << דובר >>

ברוך השם. ותדע לך, ניר, שאני הולכת כל בוקר למערת המכפלה.

<< יור >> היו"ר ניר אורבך: << יור >>

ומתפללת עליי.

<< דובר >> אורית מלכה סטרוק (הציונות הדתית): << דובר >>

אני מתפללת עליך שתזכה לחזור בתשובה.

<< יור >> היו"ר ניר אורבך: << יור >>

גם חבר הכנסת איתמר בן גביר מתפלל עליי. את השנייה שאומרת לי את זה.

<< דובר >> אורית מלכה סטרוק (הציונות הדתית): << דובר >>

כל יום. ואני אגיד לך מה, עזוב, אני לא חשובה לעניין הזה, כי אני לא כזאת
צדיקה, אבל מערת המכפלה זה מקום שממנו כל התפילות עולות ישירות לקדוש ברוך
הוא.

<< יור >> היו"ר ניר אורבך: << יור >>

כשהייתי במערת המכפלה אני התפללתי גם עליכם, באמת.

<< דובר >> שלמה קרעי (הליכוד): << דובר >>

בינתיים התפילות שלך משפיעות על אלי אבידר.

<< יור >> היו"ר ניר אורבך: << יור >>

ואני אומר עוד משהו, חברת הכנסת סטרוק, אני רוצה שנרים כפפה, בסדר? נמצאת
איתנו פה העובדת המסורה של הכנסת מרינה, תקשיבי עכשיו, אורית, תשמעי רגע
אחד, אחרי שהיא ראתה את הסיור של חברי ועדת החוץ והביטחון היא ביקשה שנארגן
גם משהו לעובדי הכנסת.

<< דובר >> אורית מלכה סטרוק (הציונות הדתית): << דובר >>

לעובדי הכנסת? יאללה. בואו נלך על זה, איזה כיף. אני ממש בעד, זה רעיון
נפלא.

<< יור >> היו"ר ניר אורבך: << יור >>

אחרי ששמעו את זה כבר פנו אליי עוד דרכה. אז אנחנו מרימים את הכפפה ביחד?

<< דובר >> אורית מלכה סטרוק (הציונות הדתית): << דובר >>

יאללה, ביחד.

<< יור >> היו"ר ניר אורבך: << יור >>

מצוין. סגור.

<< דובר >> אורית מלכה סטרוק (הציונות הדתית): << דובר >>

מצוין, סגרנו. עכשיו נתקדם.

<< דובר >> שלמה קרעי (הליכוד): << דובר >>

שנייה, אורית. מנסור, כן הגשנו שאילתה ועדיין לא נענינו.

<< דובר >> סגן יושב-ראש הכנסת מנסור עבאס:<< דובר >>

כן, בדקת? בסדר.

<< יור >> היו"ר ניר אורבך: << יור >>

עכשיו אני שם את השכפ"ץ. בבקשה.

<< דובר >> אורית מלכה סטרוק (הציונות הדתית): << דובר >>

שים שכפ"ץ, אין בעיה. אני רוצה קודם כול שנשים את עצמנו במסגרת של האירוע
הזה. כשמעלים נושא לסדר-היום, אני אומרת את זה לך, אדוני סגן היושב-ראש,
זאת הדרך של חברי הכנסת לברר מהי עמדת הממשלה. כי כשמעלים נושא לסדר-היום
צריך לבוא נציג ממשלה ולומר ברבים, בפומבי את עמדתו. ומכיוון שזו הדרך, יש
שיטה סיסטמתית של נשיאות הכנסת דהיום, היושב-ראש והסגנים, להשתדל שלא יעלו
נושאים שהם במחלוקת בתוך הקואליציה כדי לא לעצבן את הקואליציה, ולא להציג
עמדה שתעצבן את החלק הזה או הזה או הזה של הקואליציה.

איך אני יודעת את זה? כי אני באופן שיטתי מעלה נושאים כאלה, כי הם הנושאים
שכואבים לי וחשובים לי. ובשבוע שעבר כשהיינו כאן נעשתה בדיקה, חבר הכנסת
פינדרוס בדק, אפילו אני לא שמתי לב, אבל הוא בדק, ייאמר לזכותו, והוא ראה
שאף הצעה לסדר-היום של אורית סטרוק, שמגישה כל שבוע הצעה דחופה לסדר-יום,
אף אחת לא התקבלה. ולכן נהייתי מערערת סדרתית, כי אני נשללת סדרתית מהיכולת
להעלות הצעות. וזה מהסיבה שההצעות האלה הן הצעות ששנויות במחלוקת ביניכם,
ולא נוח לכם שיבוא שר ויעמוד על הדוכן ויגיד מה הולכים לעשות, כי זה יעצבן
חלק מהאנשים, כמו שכבר ראינו שקרה.

אז אחרי שזה התברר ניגשתי לחלק מחברי הנשיאות והערתי את תשומת ליבם לעניין
הזה, ולכן ההצעה הדחופה שלי לסדר בפעם הראשונה התקבלה והיא תעלה בעזרת השם
היום, הלילה, הערב, הבוקר, נראה מתי נגיע לזה. אבל תעלה ההצעה.

<< דובר >> סגן יושב-ראש הכנסת מנסור עבאס:<< דובר >>

יפה, הינה, תוכנית החומש לערים המעורבות.

<< דובר >> אורית מלכה סטרוק (הציונות הדתית): << דובר >>

תעלה הצעה לערים המעורבות, כן, תוכנית החומש, בדיוק.

<< דובר >> סגן יושב-ראש הכנסת מנסור עבאס: << דובר >>

את צריכה להודות לי על הנושא הזה.

<< דובר >> אורית מלכה סטרוק (הציונות הדתית): << דובר >>

אז זה דבר ראשון.

<< דובר >> סגן יושב-ראש הכנסת מנסור עבאס: << דובר >>

את צריכה להודות לי, אורית, על הנושא הזה.

<< דובר >> אורית מלכה סטרוק (הציונות הדתית): << דובר >>

אני מודה גם לך, בסדר? גם לך.

<< דובר >> שלמה קרעי (הליכוד): << דובר >>

רק תשאיר כמה פירורים גם ליהודים בערים המעורבות.

<< דובר >> סגן יושב-ראש הכנסת מנסור עבאס: << דובר >>

חס וחלילה. קול קורא הראשון שכבר יצא ממשרד הנגב והגליל בהקשר של ערים
מעורבות זה בנושא של מרקם היחסים היהודי-ערבי בערים המעורבות. את יודעת,
אורית, כל הממשלות, לפחות בואו נדבר על ממשלות נתניהו, הזניחו את הערים
המעורבות, כולם, לא רק את הערבים שם, את כולם, ולכן הם נמצאים במצב לא טוב.
אנחנו הרמנו את הכפפה, ואנחנו מקדמים תוכנית שם.

<< דובר >> שלמה קרעי (הליכוד): << דובר >>

אבל בתוכנית שבאה לוועדת הכספים ראינו שיש רק תוכנית לערבים בלבד בערים
המעורבות.

<< דובר >> סגן יושב-ראש הכנסת מנסור עבאס: << דובר >>

לא, אבל - - -

<< דובר >> שלמה קרעי (הליכוד): << דובר >>

כן, היינו שם בוועדה.

<< דובר >> אורית מלכה סטרוק (הציונות הדתית): << דובר >>

אגיד לך בקצרה, כי זה לא נושא השיח כעת, אני מוכנה גם להרחיב אבל היושב-ראש
ממהר לאיזושהי פגישה, אני לא רוצה לגזול מזמנו.

<< דובר >> סגן יושב-ראש הכנסת מנסור עבאס: << דובר >>

זה בהחלט מבורך.

<< דובר >> אורית מלכה סטרוק (הציונות הדתית): << דובר >>

אגיד לך בקצרה על קצה המזלג, אם רוצים באמת לדאוג לערים המעורבות צריכים
לסגור את הפער - -

<< דובר >> סגן יושב-ראש הכנסת מנסור עבאס: << דובר >>

בדיוק.

<< דובר >> אורית מלכה סטרוק (הציונות הדתית): << דובר >>

- - בין רמלה לגבעתיים, בין לוד להרצליה, בין עכו לסביון, ולא את הפער בין
היהודים והערבים בתוך רמלה, בתוך לוד, ובתוך עכו.

<< דובר >> סגן יושב-ראש הכנסת מנסור עבאס: << דובר >>

אבל גם חשוב בתוך היהודים והערבים.

<< דובר >> אורית מלכה סטרוק (הציונות הדתית): << דובר >>

לא, זאת לא הגישה הנכונה, ככה לא דואגים למעורבות.

<< דובר >> סגן יושב-ראש הכנסת מנסור עבאס: << דובר >>

את יודעת, אורית, מה שגיליתי - - -

<< דובר >> אורית מלכה סטרוק (הציונות הדתית): << דובר >>

אני מזמינה אותך לדיון שיהיה במליאה.

<< דובר >> סגן יושב-ראש הכנסת מנסור עבאס:<< דובר >>

בסדר. מה שגיליתי, אורית, שבדיונים שאנחנו מקיימים מדי פעם, אתן לך דוגמה
אחת, למשל, בקשר למענקי האיזון.

<< דובר >> אורית מלכה סטרוק (הציונות הדתית): << דובר >>

זה על חשבון הזמן שלו, כן?

<< יור >> היו"ר ניר אורבך: << יור >>

בסדר. אני אתן לך.

<< דובר >> שלמה קרעי (הליכוד): << דובר >>

הוא לא הגביל אותך בזמן.

<< יור >> היו"ר ניר אורבך: << יור >>

באנו היום ברוגע. אני כן צריך לצאת, אבל חברת הכנסת סטרוק תגיד את מה שהיא
רוצה.

<< דובר >> אורית מלכה סטרוק (הציונות הדתית): << דובר >>

בבקשה, אני מקשיבה.

<< דובר >> סגן יושב-ראש הכנסת מנסור עבאס:<< דובר >>

גילינו שברגע שאנחנו מתקנים עיוותים בקריטריונים של מענק האיזון, שלכאורה
בא להוסיף לרשויות הערביות, זה לכאורה על חשבון הרשויות היהודיות, וכמובן
שהממשלה והאוצר אמרו: אנחנו לא נעשה על חשבון, אנחנו נוסיף תקציב חדש. ואז
גילינו שהקריטריונים שהם יותר צודקים מתקנים עיוותים גם בתוך החברה היהודית
עצמה, בין הרשויות היהודיות עצמן, וגם בתוך החברה הערבית עצמה. אז זה לא
בשני צבעים של יהודים וערבים.

<< דובר >> אורית מלכה סטרוק (הציונות הדתית): << דובר >>

אני שמחה שאתה אומר את זה.

<< דובר >> סגן יושב-ראש הכנסת מנסור עבאס:<< דובר >>

ברגע שאנחנו עושים חברה צודקת יותר, הוגנת יותר בין יהודים לערבים, זה
משליך את עצמו על תוך החברה היהודית וגם על תוך החברה הערבית. ולכן מה שאני
אומר תמיד, הגישה הזאת של רע"מ והמדיניות שהיא מנסה לקדם היא גם לטובת הצדק
וההוגנות בתוך החברה, ברכה לכולנו.

<< דובר >> אורית מלכה סטרוק (הציונות הדתית): << דובר >>

אז אנחנו עדיין בתוך הסוגריים שפתח חבר הכנסת עבאס. אני רק רוצה להגיד שאני
שמחה מאוד, חבר הכנסת עבאס, שאתה אומר את הדברים האלה, משום שאני מנסה
להסביר כבר כמה חודשים בתקשורת שמה שעשיתם ברע"מ זה שאתם בשונה ממה שהיה
בתקופת נתניהו, אתם לא הסכמתם לקבל רק כסף, אתם רציתם לשנות את התבחינים,
את הקריטריונים. על זה עמדתם, את זה דרשתם, ואת זה עשיתם בעזרת שלום שלמה,
ולא כל כך מאמינים לי. ועכשיו אתה אומר את זה בקולך, אז אני שמחה שאתה אומר
את זה.

<< דובר >> סגן יושב-ראש הכנסת מנסור עבאס:<< דובר >>

איך אפשר לשנות את חלוקת המשאבים בלי קריטריונים?

<< דובר >> אורית מלכה סטרוק (הציונות הדתית): << דובר >>

נכון.

<< דובר >> סגן יושב-ראש הכנסת מנסור עבאס: << דובר >>

אבל הממשלה הזאת אמרה: אנחנו לא ניטיב עם קבוצה ונפגע בקבוצה אחרת.

<< דובר >> אורית מלכה סטרוק (הציונות הדתית): << דובר >>

רציתם לשנות את קוד ההפעלה.

<< דובר >> סגן יושב-ראש הכנסת מנסור עבאס:<< דובר >>

את התיקונים אנחנו נעשה מכסף חדש. לא לקחנו 150 מיליון שקל מהרשויות
היהודיות לערביות, לא, הוספנו. התיקונים בין הרשויות היהודיות עצמן עולה
משהו כמו 140 מיליון שקל, אז לא ניקח מגבעתיים לתת למשל ללוד. הממשלה תביא
כסף חדש, וככה מי שמקבל ימשיך לקבל, למרות שהוא בעבר קיבל לכאורה על חשבונם
של אחרים. ומי שלא קיבל יקבל מהכסף התוספתי, מהצמיחה הכלכלית שיש היום. ויש
צמיחה מאוד מרשימה בכלכלה.

<< דובר >> אורית מלכה סטרוק (הציונות הדתית): << דובר >>

בכל אופן עכשיו זה ברור וזה שחור על גבי לבן שפעלתם לשנות את התבחינים. זאת
אומרת שפעלתם לשנות את קוד ההפעלה של מדינת ישראל, וזה מה שעשיתם.

<< יור >> היו"ר ניר אורבך: << יור >>

אני לא שמעתי שהוא אמר זה.

<< דובר >> אורית מלכה סטרוק (הציונות הדתית): << דובר >>

הוא אמר את זה בפירוש. בסדר, אנחנו בתוך סוגריים.

<< דובר >> שלמה קרעי (הליכוד): << דובר >>

הוא אמר עכשיו: לא יכולנו בלי זה, הוא אמר.

<< יור >> היו"ר ניר אורבך: << יור >>

לא, בסדר, בואו, חבר'ה. צמצום פערים אזרחיים בחברה זה אינטרס של כולנו,
בואו. אני לא שמעתי דברים אחרים שנאמרו פה. אני לא יודע מה אתם שמעתם, אבל
בסדר.

<< דובר >> אורית מלכה סטרוק (הציונות הדתית): << דובר >>

אני חושבת שמה שעושה רע"מ זה שהיא משנה את קוד ההפעלה של מדינת ישראל. נשים
את כל זה בסוגריים, כי בסוף אנחנו רוצים כעת לדבר על חומש. אז אני רק רוצה
להגיד עוד פרט אינפורמטיבי שאמר לי כעת היועץ הפרלמנטרי שלי. שימו לב, אני
הגשתי שאילתה על חומש. מכיוון שהשאלה של חומש היא שאלה באמת בסדר גודל
מדיני הבכיר ביותר, הגשתי אותה למשרד ראש הממשלה, וביקשתי לדעת מה בכוונת
ראש הממשלה נפתלי בנט לעשות בחומש. אתם יודעים מה הייתה התוצאה? לא רק שלא
קיבלו את זה כשאילתה דחופה והעבירו את זה לרגילה, קיבלנו סירוב ממשרד ראש
הממשלה לענות על השאלה הזו.

<< דובר >> שלמה קרעי (הליכוד): << דובר >>

יש דבר כזה?

<< דובר >> אורית מלכה סטרוק (הציונות הדתית): << דובר >>

קיבלנו סירוב.

<< דובר >> שלמה קרעי (הליכוד): << דובר >>

מותר להם לסרב לענות?

<< דובר >> אורית מלכה סטרוק (הציונות הדתית): << דובר >>

קיבלנו סירוב. אז אני אומרת לכם, היועץ הפרלמנטרי שלי הראה לי את זה עכשיו,
אני גם אציג לכם את זה בהמשך. ראש הממשלה לא מוכן לענות לשאילתה רגילה של
אורית סטרוק בנושא חומש, מה תוכניותיו לגבי חומש. שימו לב איזו רמה של
סתימת פיות ושל ערפל קרב נוקטים בעניין.

<< יור >> היו"ר ניר אורבך: << יור >>

לא, סתימת פיות זה לא רלוונטי. אולי הוא סתם את הפה של עצמו, אבל זאת לא
סתימת פיות.

<< דובר >> אורית מלכה סטרוק (הציונות הדתית): << דובר >>

הוא סתם את הפה של עצמו.

<< דובר >> שלמה קרעי (הליכוד): << דובר >>

אבל מותר לו לא לענות לפי התקנון?

<< יור >> היו"ר ניר אורבך: << יור >>

אני לא יודע. בואו, אנחנו צריכים לבדוק את זה גם תקנונית וגם עובדתית.

<< דובר >> אורית מלכה סטרוק (הציונות הדתית): << דובר >>

מותר לו. מסתבר שמותר לו. אנחנו ביקשנו הנמקה בכתב.

<< דובר >> אורית מלכה סטרוק (הציונות הדתית): << דובר >>

אני דרשתי הנמקה בכתב לדבר הזה, ועדיין לא קיבלתי אותה. זה כרגע במגעים בין
לשכת יושב-ראש הכנסת לבין לשכת ראש הממשלה, פשוט לידיעתכם.

עכשיו ככה, אני רוצה להסביר למה טרחתי להגיע לפה בשמונה וחצי בבוקר, שזה
אומר מבחינתי גם לצאת ברבע לשבע בבוקר. וזה לא רק בגלל הידידות הגדולה
והכרת הטוב שיש לי כלפי חברי חבר הכנסת שלמה קרעי, שאני באמת מרגישה בו
שותף נאמן.

<< דובר >> שלמה קרעי (הליכוד): << דובר >>

הדדי.

<< דובר >> אורית מלכה סטרוק (הציונות הדתית): << דובר >>

הינה השאילתה, רבותיי. שאילתה שהוגשה, מועד אחרון לתשובה היה ב-23 בינואר.

בעקבות רצח יהודה דימנטמן, השם ייקום דמו, בסמוך לחומש, שאלתי את ראש
הממשלה:

  1. האם בכוונת הממשלה לעקור סופית את הישיבה מחומש?

2. אם כן, מדוע?

  3. אם לא, לשם מה הוצאו צווים חדשים, נחסמו כל הדרכים ונהרסו כל המבנים?

  4. האם בכוונת הממשלה להסדיר את הישיבה בחומש? אם לא, מדוע לא?

והתשובה היא שלא אקבל תשובה, וראש הממשלה לא מוכן לענות לשאלה הזו. פשוט
שנבין איפה אנחנו חיים, בסדר? זה בשבילך, מגן הדמוקרטיה, אז ככה נראית
הדמוקרטיה.

<< דובר >> שלמה קרעי (הליכוד): << דובר >>

הינה, אני חושב שהעמדה שלך צריכה להיות: נקיים דיון במליאה.

<< יור >> היו"ר ניר אורבך: << יור >>

עכשיו, חברת הכנסת סטרוק, רק ארבע דקות, בסדר?

<< דובר >> אורית מלכה סטרוק (הציונות הדתית): << דובר >>

לא, לא, ניר, זה לא יכול להיות.

<< יור >> היו"ר ניר אורבך: << יור >>

ארבע דקות.

<< דובר >> אורית מלכה סטרוק (הציונות הדתית): << דובר >>

לא. לא.

<< יור >> היו"ר ניר אורבך: << יור >>

כמה את צריכה? באמת.

<< דובר >> אורית מלכה סטרוק (הציונות הדתית): << דובר >>

שש.

<< יור >> היו"ר ניר אורבך: << יור >>

שש דקות, קיבלת. אבל באמת, שש דקות.

<< דובר >> אורית מלכה סטרוק (הציונות הדתית): << דובר >>

תן לדבר בלי הפסקות זה יהיה פחות מחמש.

<< יור >> היו"ר ניר אורבך: << יור >>

יתחיל ברגע שנסיים את הדיון בינינו. שש דקות זה אומר עד תשע וחמישה לפי
השעון הזה. בבקשה.

<< דובר >> אורית מלכה סטרוק (הציונות הדתית): << דובר >>

אתה סופר, יש לך שעון. אני מסבירה קודם כול למה הזמן דוחק. הזמן דוחק משום
שהוגשה עמדת מדינה בבג"ץ חומש, ובעמדת המדינה נקבעו שני דברים.

<< דובר >> סגן יושב-ראש הכנסת מנסור עבאס: << דובר >>

תודה לכם.

<< דובר >> אורית מלכה סטרוק (הציונות הדתית): << דובר >>

נקבעו שני דברים: אחד, נקבע שהמפתחות להחלטה מתי תפונה הישיבה בחומש נמסרו
באופן מלא לבני גנץ. אתם ימינה מסרתם לבני גנץ את המפתחות למקום היקר הזה.
ועוד נקבע שיהיה עדכון נוסף בתום 60 יום. אני ספרתי. ה-60 יום נגמרים, אתם
יודעים מתי? בפורים. בפורים, בפורים "אשר ישלטו אשר היהודים המה בשונאיהם".

<< דובר >> שלמה קרעי (הליכוד): << דובר >>

סימן טוב.

<< דובר >> אורית מלכה סטרוק (הציונות הדתית): << דובר >>

בפורים בני גנץ ייתן תשובה נוספת. ועד פורים, אנחנו עוד מעט יוצאים לפגרה,
הכנסת לא תהיה פה, איך נדון בזה? איך נדע מה קורה? איך נשמע תשובות? איך?
איך? אנחנו כחברי כנסת, וכשאני אומרת עכשיו אנחנו אני מתכוונת כל שלושתנו,
גם אתה, ניר, לא רוצה שהישיבה בחומש תפונה, וגם שלמה לא רוצה, וגם אני לא
רוצה. מה נעשה עד פורים? מה נעשה?

ואני רוצה להגיד, כי אני שומעת הרבה פעמים כשאני מגישה ערעורים על חומש, זה
כבר לא ערעור ראשון, לא שני, ולדעתי גם לא שלישי, אני שומעת שתמיד פינו
ופינו ופינו. אז אני רוצה להגיד שחיפשתי ומצאתי בספר הזה, שהוא ספר בהוצאה
של צבא הגנה לישראל, מה כתוב על הישיבה בחומש. חומש, אתה רואה? כתוב ככה:
היישוב היחידי שאושרה אליו כניסה חוקית לתקופה מסוימת היה חומש – אחרי
ההתנתקות – היישוב הפך למוקד עלייה לרגל, ועד היום. גם כשכבר ידוע שהכניסה
לשטח היישוב אסורה מבצעים עליות לרגל לשם, ואף יושבים לומדי תורה בהריסות
הישיבה באופן קבוע. לא אני אמרתי, צה"ל אמר. ספר של צה"ל. זאת אומרת שיכול
להיות שהולכים לעשות פה שינוי דרמטי בפורים כשכולנו נהיה בפגרה.

<< דובר >> שלמה קרעי (הליכוד): << דובר >>

שיכורים.

<< דובר >> אורית מלכה סטרוק (הציונות הדתית): << דובר >>

אולי חלקכם תהיו שיכורים, אני נזהרת מזה. ואנחנו צריכים לדון בזה עכשיו.

<< דובר >> שלמה קרעי (הליכוד): << דובר >>

למה נזהרת? זאת מצוות היום.

<< דובר >> אורית מלכה סטרוק (הציונות הדתית): << דובר >>

עכשיו גם הודלפה הקומבינה של ימינה, שבמסגרתה הציעו ליוסי דגן שהוא יסכים
ששיטת חומש תעבור לאביתר.

<< יור >> היו"ר ניר אורבך: << יור >>

לא, לא, לא, חברת הכנסת סטרוק, תחזרי בך. באמת, מה זה הקומבינה של ימינה?

<< דובר >> אורית מלכה סטרוק (הציונות הדתית): << דובר >>

זה מה שהולך בתקשורת.

<< יור >> היו"ר ניר אורבך: << יור >>

לא, אנחנו לא, זה לא קומבינה של ימינה.

<< דובר >> אורית מלכה סטרוק (הציונות הדתית): << דובר >>

זאב קם שידר את זה.

<< יור >> היו"ר ניר אורבך: << יור >>

זאת לא קומבינה של ימינה, וימינה לא יודעת מזה.

<< דובר >> אורית מלכה סטרוק (הציונות הדתית): << דובר >>

אתה מתנגד לזה, ניר?

<< יור >> היו"ר ניר אורבך: << יור >>

בוודאי.

<< דובר >> אורית מלכה סטרוק (הציונות הדתית): << דובר >>

אני שמחה מאוד לשמוע.

<< יור >> היו"ר ניר אורבך: << יור >>

מה השאלה? כל פעם מחדש.

<< דובר >> אורית מלכה סטרוק (הציונות הדתית): << דובר >>

רק בשביל זה היה שווה לי לבוא לפה בשמונה וחצי בבוקר.

<< יור >> היו"ר ניר אורבך: << יור >>

אבל כל פעם מחדש את כאילו מופתעת ושואלת אותי את השאלות האלה.

<< דובר >> אורית מלכה סטרוק (הציונות הדתית): << דובר >>

אני שמחה לשמוע, ניר.

<< יור >> היו"ר ניר אורבך: << יור >>

ואני מבקש שתחזרי בך מהמילים "קומבינה של ימינה", באמת.

<< דובר >> אורית מלכה סטרוק (הציונות הדתית): << דובר >>

אני אומרת שלרגל זה שניר אומר לי שהוא מתנגד לזה - - -

<< יור >> היו"ר ניר אורבך: << יור >>

לא לרגל זה. אני באמת מאמין לך, ואני יודע שאת אשת אמת, עכשיו אני לא יודע
מאיפה הבאת את הקומבינה של ימינה. באמת, אני לא יודע אם את יודעת.

<< דובר >> שלמה קרעי (הליכוד): << דובר >>

פרסום של זאב קם.

<< דובר >> אורית מלכה סטרוק (הציונות הדתית): << דובר >>

אני אגיד לך, זה מה שזאב קם - - -

<< יור >> היו"ר ניר אורבך: << יור >>

בסדר, אני מאוד מעריך את זאב קם, באמת אני מעריך - - -

<< דובר >> אורית מלכה סטרוק (הציונות הדתית): << דובר >>

אבל שנייה, אתה יודע מה, אני מעריכה את זאב קם.

<< יור >> היו"ר ניר אורבך: << יור >>

גם אני מאוד מעריך אותו.

<< דובר >> אורית מלכה סטרוק (הציונות הדתית): << דובר >>

אני מעריכה אותך, אין לי הכרעה בעניין הזה, אז אני משאירה את זה בסימן
שאלה.

<< יור >> היו"ר ניר אורבך: << יור >>

תודה. אז לפחות את זה אני - - -

<< דובר >> אורית מלכה סטרוק (הציונות הדתית): << דובר >>

דרך אגב, גם איילת שקד אמרה לי שהיא לא מכירה כזאת קומבינה, אבל זאב קם
התעקש שזה בא ממחוזות ימינה. תשים לב, אולי יש דברים בימינה שקורים שאתה לא
מכיר אותם.

<< יור >> היו"ר ניר אורבך: << יור >>

גם כן יכול להיות, בסדר.

<< דובר >> אורית מלכה סטרוק (הציונות הדתית): << דובר >>

יכול להיות. כמו הדבר הזה למשל. גם ראש הממשלה נראה לי מימינה, נכון.
עכשיו, תראה, אני מזכירה את מסגרת הדיון, מסגרת הדיון היא שאנחנו לא רוצים
להוריד אף נושא מסדר-היום, אנחנו שואלים אם להוסיף נושא.

<< יור >> היו"ר ניר אורבך: << יור >>

להוסיף, הבנתי.

<< דובר >> אורית מלכה סטרוק (הציונות הדתית): << דובר >>

זמן המליאה בשבועות האחרונים הצטמצם פלאים, ביום שני הלכנו הביתה מוקדם,
ביום שני שעבר הלכנו הביתה מוקדם, ביום רביעי הלכנו הביתה מוקדם. אנחנו
רוצים ללכת הביתה מוקדם הרבה פעמים.

<< יור >> היו"ר ניר אורבך: << יור >>

ראיתי שזה נתן אפשרות לחבר הכנסת גלנט גם לרוץ בחוף הים.

<< דובר >> אורית מלכה סטרוק (הציונות הדתית): << דובר >>

זמן המליאה הצטמצם פלאים, אז אני מציעה, מכיוון שאנחנו רק שלושתנו פה,
ולשלושתנו אכפת מחומש – אני מאמינה, ניר, שאכפת לך מחומש לא פחות מאשר לנו
– בוא נצביע כולנו פה אחד בעד לאפשר לשלמה - - -

<< יור >> היו"ר ניר אורבך: << יור >>

חבר הכנסת קרעי מנהל הצבעה מקבילה רק, את יודעת.

<< דובר >> שלמה קרעי (הליכוד): << דובר >>

פה אחד היא אומרת, מה זה משנה את מי אתה סופר?

<< דובר >> אורית מלכה סטרוק (הציונות הדתית): << דובר >>

אנחנו נצביע פה אחד. פה אחד לאפשר לשלמה – יש לך עוד מציעים? לא, זה רק
אתה. לאפשר לשלמה קרעי, שהוא רהוט, לדבר.

<< יור >> היו"ר ניר אורבך: << יור >>

הוא בהחלט רהוט.

<< דובר >> אורית מלכה סטרוק (הציונות הדתית): << דובר >>

יחליטו נפתלי בנט ובני גנץ מי משניהם בא לענות לו, ולפחות נדע שאנחנו את
חובתנו המינימלית כאוהבי חומש מילאנו, כמוקירי פועלם של תלמידי הישיבה
בחומש, שממש מוסרים נפש על המקום החשוב הזה, שהוא חשוב לנו. בסוף מחומש
רואים – את מה רואים, ניר? את הבית שלך רואים מחומש, לא את הבית שלי.

<< יור >> היו"ר ניר אורבך: << יור >>

את לא צריכה לשכנע אותי.

<< דובר >> אורית מלכה סטרוק (הציונות הדתית): << דובר >>

את הבית שלך. אז אני אומרת באמת, בואו נעשה סוויץ' בעלילה, בואו נאפשר
לנושא הזה לעלות למליאה. לא זכרתי את זה, ברוך השם שיש לי פה את רפאל שהאיר
את עיניי.

<< דובר >> שלמה קרעי (הליכוד): << דובר >>

כל הכבוד.

<< יור >> היו"ר ניר אורבך: << יור >>

רפאל, אין ספק שהוא עושה עבודתו נאמנה לא רק בהצגת מסמכים.

<< דובר >> אורית מלכה סטרוק (הציונות הדתית): << דובר >>

באמת כל הכבוד, רפאל. רפאל עושה עבודה נהדרת, נהדרת. אני לא נותנת לכם
לגנוב לי אותו, אבל תדעו ותראו שהוא שם לב לדבר הזה. בואו נעשה עכשיו
סוויץ' בעלילה, נעלה את הנושא. אני אומרת את זה ברצינות, ניר, נעלה את
הנושא לסדר-היום.

<< יור >> היו"ר ניר אורבך: << יור >>

אני מתייחס לזה בשיא הרצינות.

<< דובר >> אורית מלכה סטרוק (הציונות הדתית): << דובר >>

נאום קצר של שלמה, נאום של מישהו שמייצג את הממשלה.

<< יור >> היו"ר ניר אורבך: << יור >>

קצר של שלמה זה אוקסימורון, אבל בסדר.

<< דובר >> אורית מלכה סטרוק (הציונות הדתית): << דובר >>

ולפחות נדע שעשינו על זה "וי".

<< יור >> היו"ר ניר אורבך: << יור >>

חברת הכנסת סטרוק, ברשותכם, אסכם כעת את הדיון. אני מסכים עם כל מילה
שאמרת, אין מחלוקת.

<< דובר >> אורית מלכה סטרוק (הציונות הדתית): << דובר >>

יאללה.

<< יור >> היו"ר ניר אורבך: << יור >>

אין מחלוקת, באמת. עכשיו נקודתית לבקשה. אגיד ככה, היום אני אצביע נגד. האם
הממשלה החליטה על נסיגה מחומש? התשובה היא לא. חד-משמעית זה לא זה. עכשיו,
אני מבין ואני מזדהה עם הרצון להעלות את הסוגיה ולהשאיר אותה על סדר-היום.
בואו נגיד את זה ככה, ערכית עניינית אני מאוד קרוב לעמדתכם. אני חושב שסגן
יושב-ראש הכנסת שהיה פה הציע הצעה, ואני חושב שכדאי לעשות אותה.

<< דובר >> אורית מלכה סטרוק (הציונות הדתית): << דובר >>

מה? להגיש שאילתה?

<< דובר >> שלמה קרעי (הליכוד): << דובר >>

אבל עשינו אותה.

<< יור >> היו"ר ניר אורבך: << יור >>

לא, לא שאילתה.

<< דובר >> אורית מלכה סטרוק (הציונות הדתית): << דובר >>

תן את זה לנפתלי. תן לנפתלי, אולי הוא יסכים לענות לי.

<< יור >> היו"ר ניר אורבך: << יור >>

אני לא מעביר מסמכים מהכנסת לממשלה, נו, מה לעשות, זה עדיין לא. הוא אמר,
ואני רוצה לאמץ את ההמלצה שלו. זאת אומרת, זה מה שאני מציע, שלקראת שבוע
הבא תוגש הצעה עם מספר משתתפים רחב יותר. אני אומר אנחנו כוועדת כנסת, אם
הנשיאות לא תקבל גם את הבקשה הזאת אנחנו נהיה בעמדה אחרת לגבי הדבר הזה.
אז, חברת הכנסת סטרוק, בואי - - -

<< דובר >> אורית מלכה סטרוק (הציונות הדתית): << דובר >>

תקשיב, אני אגיד לך, רגע - - -

<< יור >> היו"ר ניר אורבך: << יור >>

בואי, פעם אחת תקבלי.

<< דובר >> אורית מלכה סטרוק (הציונות הדתית): << דובר >>

אני מקבלת, ניר.

<< דובר >> שלמה קרעי (הליכוד): << דובר >>

אני מקבל.

<< דובר >> אורית מלכה סטרוק (הציונות הדתית): << דובר >>

אני מקבלת את העצה שלך.

<< יור >> היו"ר ניר אורבך: << יור >>

אני רק רוצה להגיד לך משהו גם לא לפרוטוקול אחרי זה, בסדר? אתמול הייתי
בעשהאל. לא בעשהאל, סליחה.

<< דובר >> אורית מלכה סטרוק (הציונות הדתית): << דובר >>

באביגיל הייתי.

<< יור >> היו"ר ניר אורבך: << יור >>

הייתי באביגיל. למה אני אומר בעשהאל? כי הייתי בסוסיא, והגיעו אליי חבר'ה
מעשהאל בשביל לדבר איתי. הייתה להם בקשה שהופנתה אליי, ואני חושב שהם
התכוונו לשנינו. אני אחרי זה בצד אגיד לך מהי, בסדר?

<< דובר >> אורית מלכה סטרוק (הציונות הדתית): << דובר >>

מאה אחוז.

<< יור >> היו"ר ניר אורבך: << יור >>

באמת.

<< דובר >> אורית מלכה סטרוק (הציונות הדתית): << דובר >>

אבל אני עכשיו רוצה להגיד לך דבר כזה, שים לב, אני רוצה שנדייק את ההצעה
שמונחת פה על השולחן.

<< יור >> היו"ר ניר אורבך: << יור >>

אני מעדיף שלא.

<< דובר >> אורית מלכה סטרוק (הציונות הדתית): << דובר >>

רגע, לא, לא.

<< יור >> היו"ר ניר אורבך: << יור >>

אבל, חברת הכנסת סטרוק, תאמיני לי שאני רוצה לעזור לך.

<< דובר >> אורית מלכה סטרוק (הציונות הדתית): << דובר >>

אני רוצה להוסיף את התוספת שלי.

<< יור >> היו"ר ניר אורבך: << יור >>

אני רוצה לעזור לך.

<< דובר >> שלמה קרעי (הליכוד): << דובר >>

אורית, תרשי לי לומר מילה. אני רוצה לומר מילה. מה שניר אמר, מספיקה לי
ההוגנות שלו כיושב-ראש ועדת הכנסת כדי לקבל את ההצעה גם בלי לדייק אותה.

<< יור >> היו"ר ניר אורבך: << יור >>

תודה. לטובת העניין. תודה.

<< דובר >> אורית מלכה סטרוק (הציונות הדתית): << דובר >>

שלמה אמר, זאת הצעה של שלמה, אני זורמת עם שלמה. אם זה לא יקרה יש לי עוד
אופציה כידוע לך, והיא תמומש.

<< יור >> היו"ר ניר אורבך: << יור >>

בסדר, אני סומך עלייך שיש לך מספיק אופציות. אני סומך עלייך, באמת.

<< דובר >> שלמה קרעי (הליכוד): << דובר >>

אז אין צורך להצביע.

<< יור >> היו"ר ניר אורבך: << יור >>

בסדר גמור. אז תודה רבה על הדיון הזה.

<< דובר >> שלמה קרעי (הליכוד): << דובר >>

תודה, ניר.

<< דובר >> נועה בירן-דדון: << דובר >>

אם כך, אתה מושך את הערעור?

<< דובר >> שלמה קרעי (הליכוד): << דובר >>

כן.

<< יור >> היו"ר ניר אורבך: << יור >>

תודה. להתראות. יום טוב. הישיבה נעולה.

<< סיום >> הישיבה ננעלה בשעה 09:09. << סיום >>
