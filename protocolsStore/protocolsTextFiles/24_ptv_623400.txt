הכנסת העשרים-וארבע

מושב שני

פרוטוקול מס' 88

מישיבת ועדת הכנסת

יום ראשון, י"ז באדר ב' תשפ"ב (20 במרץ 2022), שעה 10:00

סדר היום:

1.  בחירת ממלא מקום ליושב ראש הכנסת בעת העדרו מהארץ.

2.  קביעת ועדות לדיון בהצעות חוק הבאות:

1.  הצעת חוק לפיקוח על ייצור הצמח ושיווקו (תיקון – חובת סימון ארץ הייצור
    של צמחים הנמכרים בתפזורת), התשפ"ב-2021 (פ/2645/24), של חברת הכנסת
    יעל רון בן משה.

2.  הצעת חוק צער בעלי חיים (הגנה על בעלי חיים) (תיקון – איסור ביצוע
    פעולות השחתה וריסון בבהמות), התשפ"ב-2022 (פ/3236/24), של חברת הכנסת
    יסמין פרידמן.

3.  הצעת חוק תובענות ייצוגיות (תיקון – מעמדם של ארגוני סביבה),
    התשפ"א-2021 (פ/2087/24), של חבר הכנסת אלון טל.

4.  הצעת חוק הבחירות לכנסת (תיקון – הצבעת אנשי צוות אוויר), התשפ"ב-2021
    (פ/2373/24), של חבר הכנסת יבגני סובה וקבוצת חברי הכנסת.

5.  הצעת חוק ההוצאה לפועל (תיקון – טלפונים ניידים ומחשבים אישיים),
    התשפ"ב-2021 (פ/2858/24), של חבר הכנסת גלעד קריב.

6.  הצעת חוק לתיקון פקודת בריאות העם (הזכות לשימור פוריות), התשפ"ב-2021
    (פ/2694/24), של חברת הכנסת שרן מרים השכל.

7.  הצעת חוק מניעת סיכון בריאותי מהפעלת פליקרים במקומות ציבוריים,
    התשפ"ב-2022 (פ/2953/24), של חברת הכנסת יוליה מלינובסקי וקבוצת חברי
    הכנסת.

3.  בקשת יושבת ראש ועדת הבריאות להעברת הצעות החוק הבאות, מוועדת החוקה,
    חוק ומשפט לוועדה שבראשותה:

    -   הצעת חוק איסור פרסום והפצת שמות נפגעים, התשפ"א-2021 (פ/1416/24),
          של חבר הכנסת יצחק פינדרוס.

    -   הצעת חוק איסור פרסום והפצת שמות נפגעים, התשפ"ב-2022 (פ/3018/24),
          של חבר הכנסת מוסי רז וקבוצת חברי הכנסת.

4.  רביזיה על החלטת הוועדה בדבר קביעת ועדה לדיון בהצעה לסדר היום בנושא:
    "תגובת ממשלת ישראל לדו"ח אמנטסטי", של חברי הכנסת יום טוב חי כלפון
    וסמי אבו שחאדה.

נכחו:

חברי הוועדה:

ניר אורבך – היו"ר

אלון טל

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

סיגל גורדון

<< נושא >> בחירת ממלא מקום ליושב ראש הכנסת בעת העדרו מהארץ << נושא >>

<< יור >> היו"ר ניר אורבך: << יור >>

בוקר טוב, שבוע טוב, אני מתכבד לפתוח את ישיבת ועדת הכנסת, היום יום ראשון,
י"ז באדר ב' תשפ"ב, 20 למרץ 2022. אני פותח בכך שבעוד זמן קצר תתקיים
הלווייתו של אחד מגדולי הדורות האחרונים שכונה שר התורה, הפך להיות מנהיג
מתוך לימוד התורה שלו, הרב קנייבסקי, זכר צדיק לברכה, בנם של קדושים,
הסטייפלר זצ"ל, בעל ה"קהילות יעקב". הרב היה ספר תורה מהלך וממנו אפשר
ללמוד דברים רבים: צניעות ופשטות, נקיות הדעת, יושר ואמת. הוא גר בדירה
קטנה וצנועה בבני ברק במשך שנים ומאותה דירה היה למעשה מפעל חסד של איש
אחד. קיבל כל אדם באשר הוא, נותן ברכה או עצה ויחד עם זאת, לא מוותר על
לימודו. הזמן שלו היה מדוד וקצוב. גאון אדיר ובעל מידות. אני מאחל לכולנו
שנלמד ממסירותו, מצניעותו ומאהבת התורה שלו. תהא נשמתו צרורה בצרור החיים
ויהיה מליץ יושר על עם ישראל.

לצערי, במעבר חד, אני מרגיש שאני חייב לעבור לחיי היומיום שלנו. כנסת ישראל
יצאה לפגרה אז יש שחושבים שנרדמנו, שיצאנו לחופש. אז חשוב לי להגיד שלא.
אומנם המליאה סגורה אבל חברי הכנסת ממשיכים לעבוד כל הזמן למען עם ישראל
ויחד עם הממשלה. העולם עובר טלטלה גדולה. התחושה היא שזאת תקופה שבעתיד עוד
ילמדו עליה בשיעורי ההיסטוריה. מגיפה, מלחמה. וכל הזמן, משום מה, עולה
השאלה, מה אנחנו עושים או עשינו בשביל הפליטים? ואני אומר לכם, שעושים
המון. ישראל עומדת בקדמת המדינות הקולטות. שרת הפנים גיבשה מתווה על מנת
לקבל פליטים בצורה הטובה ביותר. זכאי חוק השבות שבורחים מתופת המלחמה, גם
הם פליטים. הם לא פחות פליטים מפליטים אחרים. אני מדגיש, תפקידה של מדינת
ישראל היא ראשית כל להיות מקום המפלט והבית של כל יהודי באשר הוא. מדינת
ישראל נוסדה על מנת להיות בית לאומי לעם היהודי. אסור לנו לשכוח את זה.
אנחנו לא צריכים רק לאפשר לפליטים זכאי חוק השבות להגיע לישראל, מחובתנו
לדאוג להם גם לקליטת עליה בריאה וטובה. לצערי, בעבר, קליטת העלייה לא תמיד
נעשתה בצורה הטובה ביותר. הנושא של למידת השפה, המקום בו שוכנו העולים
החדשים ועוד. יש לנו משימה לאומית: לקבל עולים חדשים אבל גם לקלוט אותם
בצורה הטובה ביותר, שתצמצם פערים כמה שיותר וזה לא דבר של מה בכך. זהו
המוסר היהודי. נוסף לכך, במתווה החדש תינתן אשרת כניסה לפליטים שאינם זכאי
חוק השבות לפי קריטריונים. ופה אני רוצה להגיד דבר חשוב לכל אלה שמלינים על
כך. שרת הפנים, כמו כל אדם בעל תפקיד בעולם שעובר טלטלה, פועלת תוך כדי
תנועה. וכאשר החליטה על מתווה מסוים ולאחר מכן הבינה שהיא צריכה, גם מבחינה
משפטית, לאפשר דבר קצת אחר, היא עשתה את מה שנכון ולא מה שצועקים או יצעקו
עליה. זו איילת שקד. היא האדם הנכון במקום הנכון. אוי ואבוי לנו, אם מסיבות
של כבוד היא לא הייתה מחדשת את המתווה שלה כדי שלא יצעקו עליה.

כשבאים חברי כנסת, במיוחד מהקואליציה, שהמתווה נעשה בשיתוף איתם ויוצאים
נגדו, זה כבר ממש גובל בחוצפה ובעזות מצח. אני גם רוצה להגיד לאותם חברי
כנסת: אל תתבלבלו. גם בעניין חוק הגיור, אם זה לא יהיה בדרך של הצעת חוק
ממשלתית או בדרך של החלטת ממשלה, זה לא יהיה. לא ניתן בנושא כל כך חשוב
ומרכזי להצעת חוק פרטית לעבור. ימינה הגיעה עם השקפת עולם לקואליציה
המורכבת הזו, היא תמשיך להוביל את השקפת העולם בדרך שלה ולהילחם עליה, כמו
שכל מפלגה נלחמת על שלה. לא התבלבלנו, לא עברנו צד. אנחנו אנשי ימין,
יהודים, ישראליים ואנחנו נמשיך להילחם למען עם ישראל וארץ ישראל על פי תורת
ישראל.

כעת נעבור לסעיפים הקבועים בסדר היום ואנחנו שמחים לארח את הגברת ירדנה
מלר-הורוביץ, זה באמת תענוג גדול בשבילנו ואנחנו נעבור לסעיף הראשון: בחירת
ממלא מקום ליושב-ראש הכנסת בעת היעדרו מהארץ, בבקשה.

<< דובר >> מזכירת הכנסת ירדנה מלר-הורוביץ: << דובר >>

בוקר טוב ושבוע טוב, אני מציגה כאן את בקשתו של יושב-ראש הכנסת. יושב-ראש
הכנסת עתיד לצאת לחו"ל ביום שלישי, י"ט באדר ב', 22 במרץ 2022, ולשוב ארצה
ביום שני, ג' בניסן 4 באפריל 2022. סעיף 20א לחוק יסוד: הכנסת קובע כי –
ואני מצטטת – יצא יושב-ראש הכנסת את גבולות המדינה, ימלא את מקומו סגן
יושב-ראש הכנסת, עד שישוב היושב-ראש. סעיף 20א(ד) אומר: הסגן ליושב-ראש
שיכהן כממלא מקום של יושב-ראש הכנסת הוא הסגן שנבחר לכך על ידי ועדת הכנסת.

מכיוון שאנחנו בפגרה וגם לסגנים יש פגרה, אז התקופה שבה ייעדר יושב-ראש
הכנסת, ממלאי המקום יהיו שניים כדלהלן: סגן יושב-ראש הכנסת, חבר הכנסת
מנסור עבאס, יהיה ממלא מקום בין התאריכים י"ט ל-כ"ד באדר ב', בין ה-22 ל-27
במרץ 2022. וסגן יושב-ראש הכנסת, חבר הכנסת צבי האוזר, בין התאריכים כ"ה
באדר ב' עד ג' בניסן, 28 במרץ 2022, עד 4 באפריל 2022. זו הבקשה ובשם
היושב-ראש אני אודה אם הוועדה תאשר את זה.

<< יור >> היו"ר ניר אורבך: << יור >>

תודה רבה. אנחנו נעבור כעת להצבעה על מינוי ממלא מקום ליושב-ראש בעת היעדרו
מהארץ. מי בעד ההצעה כפי שהוצגה לנו על ידי הגברת ירדנה מלר-הןרוביץ, ירים
את ידו.

הצבעה

אושר

<< יור >> היו"ר ניר אורבך: << יור >>

הבקשה אושרה פה אחד. תודה רבה לך, גברתי.

<< דובר >> מזכירת הכנסת ירדנה מלר-הורוביץ: << דובר >>

תודה רבה. נראה לי שזאת הישיבה האחרונה של ועדת הכנסת שאני משתתפת בה, היה
לי נעים מאוד להשתתף פה, אכסניה מאוד טובה, זו שקובעת את סדרי הבית, עשית
את זאת ברוב טעם וחן והדר. תודה רבה לכם, חברי הכנסת.

<< יור >> היו"ר ניר אורבך: << יור >>

תודה רבה לך. כמו שסיכמנו, אנחנו לא מוותרים עלייך כל כך מהר. תודה רבה.

<< דובר_המשך >> מזכירת הכנסת ירדנה מלר-הורוביץ: << דובר_המשך >>

נועה וארבל, תודה רבה לכן, סייעתן, נעזרתי בכן והתייעצתי אתכן ותמיד קיבלתי
עצות טובות. תודה.

<< דובר >> נועה בירן - דדון: << דובר >>

הזכות הייתה שלנו.

<< יור >> היו"ר ניר אורבך: << יור >>

תודה, ירדנה.

<< נושא >> קביעת ועדות לדיון בהצעות החוק הבאות:

  הצעת חוק לפיקוח על ייצור הצמח ושיווקו (תיקון - חובת סימון ארץ הייצור
  של צמחים הנמכרים בתפזורת), התשפ"ב-2021, פ/2645/24 << נושא >>

2. << נושא >> הצעת חוק צער בעלי חיים (הגנה על בעלי חיים) (תיקון - איסור
ביצוע פעולות השחתה וריסון בבהמות), התשפ"ב-2022, פ/3236/24 << נושא >>

3.<< נושא >> הצעת חוק תובענות ייצוגיות (תיקון - מעמדם של ארגוני סביבה),
התשפ"א-2021, פ/2087/24 << נושא >>

4. << נושא >> הצעת חוק הבחירות לכנסת (תיקון - הצבעת אנשי צוות אוויר),
התשפ"ב-2021, פ/2373/24 << נושא >>

5. << נושא >> הצעת חוק ההוצאה לפועל (תיקון - טלפונים ניידים ומחשבים
אישיים), התשפ"ב-2021, פ/2858/24 << נושא >>

6. << נושא >> הצעת חוק מניעת סיכון בריאותי מהפעלת פליקרים במקומות
ציבוריים, התשפ"ב-2022, פ/2953/24 << נושא >>

<< יור >> היו"ר ניר אורבך: << יור >>

נעבור כעת להמשך סדר היום, סעיף ב. קביעת ועדות לדיון בהצעות החוק הבאות:

הצעת חוק לפיקוח על ייצור הצמח ושיווקו (תיקון – חובת סימון ארץ הייצור של
צמחים הנמכרים בתפזורת), התשפ"ב-2021 (פ/2645/24), של חברת הכנסת יעל רון
בן משה. המלצת הלשכה המשפטית הייתה לוועדת הכלכלה. נשמעו הצעות במליאה
להעביר את הצעת החוק גם לוועדה המיוחדת לזכויות הילד. נצביע כעת על העברת
הצעת החוק לוועדת הכלכלה.

<< דובר >> אלון טל (כחול לבן): << דובר >>

נכון לרגע זה, זאת עדיין דעתה של חברת הכנסת רון בן משה, היא מבקשת גם
להעביר לוועדת הכלכלה.

<< יור >> היו"ר ניר אורבך: << יור >>

אם כך, נצביע להעביר את הצעת החוק לוועדת הכלכלה ומיד תעדכן אותה בתוצאות
ההצבעה. מי בעד להעביר לוועדת הכלכלה, ירים את ידו.

הצבעה

אושר

<< יור >> היו"ר ניר אורבך: << יור >>

פה אחד אושר, תודה רבה, זה עובר לוועדת הכלכלה.

עוברים כעת לסעיף השני: הצעת חוק צער בעלי חיים (הגנה על בעלי חיים)
(תיקון - איסור ביצוע פעולות השחתה וריסון בבהמות), התשפ"ב-2022, פ/3236/2,
של חברת הכנסת יסמין פרידמן. המלצת הלשכה המשפטית, להעביר את זה לוועדת
החינוך, התרבות והספורט. במליאה נשמעו הצעות להעביר את הצעת החוק לוועדת
הפנים והגנת הסביבה. נצביע כעת לאשר להעביר את זה לוועדת החינוך, התרבות
והספורט. מי בעד, ירים את ידו.

הצבעה

אושר

<< יור >> היו"ר ניר אורבך: << יור >>

אושר פה אחד.

נעבור לסעיף הבא. חבר הכנסת אלון טל, אם תרצה לדבר ולהציג את זה, נשמח.
הצעת חוק תובענות ייצוגיות (תיקון - מעמדם של ארגוני סביבה), התשפ"א-2021,
פ/2087/24 , של חבר הכנסת אלון טל. המלצת הלשכה המשפטית להעביר את זה
לוועדת החוקה חוק ומשפט. נשמעו הצעות במליאה להעביר את הצעת החוק לוועדת
הכספים וועדת הכלכלה. חבר הכנסת אלון טל, בבקשה.

<< דובר >> אלון טל (כחול לבן): << דובר >>

לא תמיד אני מסכים עם ההמלצות של הלשכה המשפטית של הכנסת, אבל הפעם דייקו
ואין לי אלא לסמוך את ידי על ההחלטה הנכונה, ההמלצה הנכונה. שכן, מדובר
בחוק שהוא בטיפולו של משרד המשפטים והוא קשור לסדר דין בתביעות אזרחיות.
ולכן אין מקום ראוי יותר מוועדת החוקה חוק ומשפט, היושב-ראש הוא משפטן
מתאים ולכן אני מקווה שהוועדה גם תצביע בעד המלצה זו.

<< יור >> היו"ר ניר אורבך: << יור >>

תודה רבה לחבר הכנסת אלון טל. כעת נעבור להצבעה על מנת להעביר לוועדת החוקה
חוק ומשפט.

הצבעה

אושר

<< יור >> היו"ר ניר אורבך: << יור >>

אושר פה אחד, הועבר לוועדת החוקה חוק ומשפט.

נעבור לסעיף הרביעי: הצעת חוק הבחירות לכנסת (תיקון - הצבעת אנשי צוות
אוויר), התשפ"ב-2021, פ/2373/24, של חברי הכנסת יבגני סובה וקבוצת חברי
הכנסת. המלצת הלשכה המשפטית להעביר את זה לוועדת החוקה חוק ומשפט. נשמעו
הצעות במליאה להעביר את הצעת החוק לוועדה המיוחדת לעוברים זרים. נצביע כעת
על מנת להעביר את זה לוועדת חוקה חוק ומשפט. מי בעד ירים את ידו.

הצבעה

אושר

<< יור >> היו"ר ניר אורבך: << יור >>

אושר פה אחד.

הסעיף הבא: הצעת חוק ההוצאה לפועל (תיקון - טלפונים ניידים ומחשבים
אישיים), התשפ"ב-2021, פ/2858/24 של חבר הכנסת גלעד קריב. המלצת הלשכה
המשפטית, להעביר את זה לוועדת החוקה חוק ומשפט. נשמעו הצעות במליאה להעביר
לוועדת הכספים או לוועדה המיוחדת לעובדים זרים. נצביע כעת על מנת להעביר את
זה לוועדת החוקה חוק ומשפט. מי בעד, ירים את ידו.

הצבעה

אושר

<< יור >> היו"ר ניר אורבך: << יור >>

אושר פה אחד.

נעבור כעת להצעת חוק מניעת סיכון בריאותי מהפעלת פליקרים במקומות ציבוריים,
התשפ"ב-2022, פ/2953/24. של חברת הכנסת יוליה מלינובסקי וקבוצת חברי הכנסת.
המלצת הלשכה המשפטית להעביר את זה לוועדת הבריאות. נשמעו הצעות במליאה
להעביר את הצעת החוק לוועדה לקידום מעמד האישה. הסיכום בקואליציה, להעביר
את זה לוועדת חוקה חוק ומשפט. מי בעד, ירים את ידו.

הצבעה

אושר

<< יור >> היו"ר ניר אורבך: << יור >>

אושר פה אחד.

<< נושא >> בקשת יושבת-ראש ועדת הבריאות להעברת הצעות החוק הבאות, מוועדת
החוקה חוק ומשפט לוועדה שבראשותה: << נושא >>

הצעת חוק איסור פרסום והפצת שמות נפגעים, התשפ"א-2021 (פ/1416/24/, של חבר
הכנסת יצחק פינדרוס.

הצעת חוק איסור פרסום והפצת שמות נפגעים, התשפ"ב-2022 (פ/3018/24), של חבר
הכנסת מוסי רז וקבוצת חברי הכנסת

<< יור >> היו"ר ניר אורבך: << יור >>

נעבור לסעיף ג' על סדר היום, בקשת יושבת-ראש ועדת הבריאות להעברת הצעות
החוק הבאות, מוועדת החוקה חוק ומשפט לוועדה שבראשותה. נעבור לסעיף הראשון:
הצעת חוק איסור פרסום והפצת שמות נפגעים, התשפ"א-2021, פ/24/1416, של חבר
הכנסת יצחק פינדרוס. והצעת חוק איסור פרסום והפצת שמות נפגעים,
התשפ"ב-2022, פ/24/3018, של חבר הכנסת מוסי רז וקבוצת חברי הכנסת. המלצת
הלשכה המשפטית, להעביר את זה לוועדת החוקה חוק ומשפט. יש סיכום להעביר את
זה לוועדת הבריאות. זה בהסכמה?

<< דובר >> ארבל אסטרחן: << דובר >>

ההצעה מדברת על איסור פרסום מידע על חיילים, נפגעי פעולות איבה, שנפצעו,
נהרגו. זה יותר נושא של הגנת פרטיות. הבנתי, שרוצים לקשור את זה להצעה
שעוסקת באיחוד מוקדי חירום רפואי. שם אומנם יש חובת סודיות על מי שהגיע לתת
טיפול רפואי, אנשי מוקדי חירום וכו'. זה לא אותה מטריה, פה מדובר על חייל
שנהרג. אני לא רואה איך ההצעות יידונו ביחד, אם יש מחשבה כזאת, אלה נושאים
שונים.

<< יור >> היו"ר ניר אורבך: << יור >>

לפעמים גם אני קטונתי. פצועים, ועדת בריאות, יכול להיות שזאת הזיקה. אני
מבין שזה בהסכמה, להעביר לוועדת הבריאות. אני אצביע על שתי ההצעות יחד. מי
בעד להעביר לוועדת הבריאות, ירים את ידו.

הצבעה

אושר

<< יור >> היו"ר ניר אורבך: << יור >>

פה אחד.

<< נושא >> רביזיה על החלטת הוועדה בדבר קביעת ועדה לדיון בהצעה לסדר היום
בנושא: תגובת ממשלת ישראל לדוח אמנסטי, של חברי הכנסת יום טוב חי כלפון
וסמי אבו שחאדה << נושא >>

<< יור >> היו"ר ניר אורבך: << יור >>

נעבור כנסת לסעיף האחרון על סדר על החלטת הוועדה בדבר קביעת ועדה לדיון
בהצעה לסדר היום בנושא: תגובת ממשלת ישראל היום: רביזיה לדוח אמנסטי, של
חברי הכנסת יום טוב חי כלפון וסמי אבו שחאדה. נשמעו הצעות במליאה להעביר את
הנושא לוועדת החוץ והביטחון וועדת הכלכלה. ביום 7 במרץ, החליטה ועדת הכנסת
כי ההצעה תועבר לדיון בוועדת החוקה חוק ומשפט. חבר הכנסת יום טוב חי כלפון
הגיש רביזיה על מנת להעביר את זה לוועדת החוץ והביטחון. אני מבין שאין
התנגדות מיושב-ראש ועדת החוקה ולכן נצביע בעד להעביר את זה לוועדת החוץ
והביטחון. מי בעד הרביזיה, ירים את ידו.

הצבעה

אושר

<< יור >> היו"ר ניר אורבך: << יור >>

פה אחד, הרביזיה התקבלה. ועכשיו נצביע להעביר את זה לוועדת החוץ והביטחון.
מי בעד, ירים את ידו.

הצבעה

אושר

<< יור >> היו"ר ניר אורבך: << יור >>

אושר פה אחד. תודה רבה והמשך יום טוב. תודה, הישיבה נעולה.

<< סיום >> הישיבה ננעלה בשעה 10:20. << סיום >>
