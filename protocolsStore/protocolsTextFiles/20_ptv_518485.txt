הכנסת העשרים

מושב חמישי

פרוטוקול מס' 385

מישיבת ועדת הכנסת

יום שני, ו' בחשון התשע"ט (15 באוקטובר 2018), שעה 11:30

סדר היום:

1. סדרי הדיון בישיבת הפתיחה של המושב החמישי של הכנסת ה-20

2. מתן אישור לנשיא צ'כיה לשאת דברים במליאת הכנסת ביום 26.11.2018

3. בקשת יושבת ראש הוועדה המיוחדת לזכויות הילד למיזוג הצעות החוק הבאות:

- הצעת חוק הפיקוח על מעונות יום לפעוטות, התשע''ח-2018 (מ/1250)

-הצעת חוק הפיקוח על מעונות יום לפעוטות, התשע''ה-2015 (פ/1670/20) של
חה''כ קארין אלהרר וקבוצת חברי כנסת.

- הצעת חוק הפיקוח על מעונות יום לפעוטות, התשע''ה-2015 (פ/1800/20), של
חה''כ יפעת שאשא ביטון וקבוצת חברי כנסת.

4. בקשת יושב ראש ועדת החוקה, חוק ומשפט למיזוג הצעות החוק הבאות:

- הצעת חוק בתי המשפט (תיקון מס' 90) (מינוי מומחה מטעם בית המשפט),
התשע''ז-2017 (מ/1139).

-הצעת חוק בתי המשפט (תיקון-מינוי מומחה מטעם בית המשפט בתביעת נזיקין בשל
עבירת מין(, התשע''ז-2017 (פ/3697/20), של חה''כ איילת נחמיאס ורבין.

5. בקשת יו''ר ועדת החינוך, התרבות והספורט להעברת הצעה לדיון מהיר ''שנה
לנטו משפחה'' – מה קורה מאז בצהרונים?, של חה''כ יחיאל חיליק בר, מוועדת
החינוך, התרבות והספורט לדיון בוועדה המיוחדת לזכויות הילד.

<< הצח >>

נכחו:

חברי הוועדה:

מכלוף מיקי זוהר – היו"ר

אמיר אוחנה

ישראל אייכלר

רוברט אילטוב

דוד ביטן

יואל חסון

אחמד טיבי

שולי מועלם-רפאלי

איילת נחמיאס ורבין

פנינה תמנו

מוזמנים:

מזכירת הכנסת ירדנה מלר הורוביץ

מירב ישראלי - יועצת משפטית, לשכה משפטית

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

איה לינצ'בסקי

<< יור >> הצעת חוק הפיקוח על מעונות יום לפעוטות, התשע"ח-2018 << יור >>

<< יור >> היו"ר מכלוף מיקי זוהר: << יור >>

אני מתכבד לפתוח את ישיבת ועדת הכנסת נתחיל בבקשת יושבת-ראש הוועדה המיוחדת
לזכויות הילד למיזוג הצעות חוק הבאות: הצעת חוק הפיקוח על מעונות יום
לפעוטות, התשע"ה-2015 של חברת הכנסת יפעת שאשא ביטון וקבוצת חברי כנסת
והצעת חוק הפיקוח על מעונות יום לפעוטות, התשע"ה-2015 של חברת הכנסת קארין
אלהרר.

<< דובר >> יואל חסון (המחנה הציוני): << דובר >>

אני מבקש התייעצות סיעתית. אתה ישר צולל לעניינים באופן קר, בלי לשאול
חברים לשלומם, בלי להתעניין באנשים, ישר אתה הולך לעניינים. אבדתם את
הנשמה.

<< יור >> היו"ר מכלוף מיקי זוהר: << יור >>

התייעצות סיעתית תיערך בתום הדיון, לפני הצבעה.

<< דובר_המשך >> יואל חסון (המחנה הציוני): << דובר_המשך >>

אני מוותר.

<< יור >> היו"ר מכלוף מיקי זוהר: << יור >>

מי בעד מיזוג הצעות חוק הבאות: הצעת חוק הפיקוח על מעונות יום לפעוטות,
התשע"ה-2015 של חברת הכנסת יפעת שאשא ביטון וקבוצת חברי כנסת והצעת חוק
הפיקוח על מעונות יום לפעוטות, התשע"ה-2015 של חברת הכנסת קארין אלהרר?

הצבעה

בעד – רוב

נגד – אין

נמנעים – אין

מיזוג הצעות החוק אושר.

<< יור >> היו"ר מכלוף מיקי זוהר: << יור >>

ההחלטה נתקבלה.

סדרי הדיון בישיבת הפתיחה של המושב החמישי של הכנסת ה-20.

<< יור >> היו"ר מכלוף מיקי זוהר: << יור >>

הנושא הבא, סדרי הדיון בישיבת הפתיחה של המושב החמישי של הכנסת ה-20. ישנו
מכתב שקיבלתי ממזכירת הכנסת, אשמח שתפרטי לחברים.

<< דובר >> ירדנה מלר הורביץ: << דובר >>

בוקר טוב, כנס מוצלח ובהצלחה לכולם. אנחנו פותחים את הכנס היום ויש על סדר
היום גם את הודעת ראש הממשלה וגם הצעות אי-אמון. סעיף לתקנון 20ג' אומר שאם
יש דיון והצעות אי-אמון והודעת ראש הממשלה, יתקיים דיון משולב. בוועדת
ההסכמות שהייתה הבוקר סוכם בין הקואליציה לאופוזיציה להמליץ שהוועדה תחליט
על 4 דקות לכל נציג סיעה בדיון המשולב. לאחר מכן, בתום הדיון, תהיה הצבעה
על דברי הודעת ראש הממשלה ועל הצעות אי האמון. אשמח אם תאשרו את זה.

<< דובר >> דב חנין (הרשימה המשותפת): << דובר >>

כדי להבין את ההקשר הכללי של הדיון, מה דובר בוועדת ההסכמות? מהו הצפי
הכללי איך נראים דיוני המליאה היום?

<< דובר >> ירדנה מלר הורביץ: << דובר >>

אני רק צופה בוועדת ההסכמות ואני מניחה שבישיבה של סיעות האופוזיציה ידווחו
לכם.

<< דובר >> דב חנין (הרשימה המשותפת): << דובר >>

השאלה מה צפוי לנו הערב? מה מסגרת הדיון?

<< דובר >> ירדנה מלר הורביץ: << דובר >>

נפתח עם דברי יושב ראש הכנסת, דברי הנשיא, ראש ממשלה, ראש אופוזיציה. אני
מניחה שזה ייקח עד שעה. לאחר מכן ינמקו את הצעות אי האימון. כל הצעת
אי-אמון על פי התקנון היא 10 דקות, זה 40 דקות לארבע הצעות. לאחר מכן
תשובתו של השר יריב לוין, זה יכול גם לקחת שעה.

לפני ההצבעות תצהיר אמונים חברת הכנסת ניבין אבו רחמון. תברך אותה חברת
הכנסת עאידה תומא סלימאן. יושב ראש הכנסת ינצל את המליאה המלאה ויזכיר
דברים לזכרם של שני חברי כנסת שהלכו לעולמם, חבר הכנסת אורי אבנרי וחבר
הכנסת אבי דואן זכרם לברכה. אז תתקיימנה ההצבעות ואני מניחה שזה יתקיים
לקראת השעה 20:00, 20:30.

לאחר מכן יש דיון על העברת סמכויות. כמה שירשמו – ידברו. זה דיון אישי.
לאחר מכן תתחיל חקיקה. כמה ידברו בקריאות הראשונות, זה תלוי.

<< דובר >> דב חנין (הרשימה המשותפת): << דובר >>

תודה על המידע. ראינו את סדר היום, השאלה שלי, האם יש עוד סעיפים שלא נמצאו
בטיוטת סדר היום שצפויים להגיע למליאה?

<< דובר >> ירדנה מלר הורביץ: << דובר >>

לנו אמרו שיכולות להיות הצעות חוק כאלה ואחרות ואם כן, צריך יהיה לקבל
פטור, צריך לסיים דיונים בוועדה כדי להכין הסתייגויות. כמובן שנפעל בהתאם
לתקנון.

<< יור >> היו"ר מכלוף מיקי זוהר: << יור >>

מי בעד?

הצבעה

בעד – רוב

נגד – אין

נמנעים – אין

ההצעה נתקבלה.

<< יור >> היו"ר מכלוף מיקי זוהר: << יור >>

ההצעה התקבלה.

מתן אישור לנשיא צ'כיה לשאת דברים במליאת הכנסת ביום 26.11.2018

<< יור >> היו"ר מכלוף מיקי זוהר: << יור >>

הנושא הבא, מתן אישור לנשיא צ'כיה לשאת דברים במליאת הכנסת ביום
26.11.2018. מי בעד? מי נגד? מי נמנע?

הצבעה

בעד – רוב

נגד – אין

נמנעים – אין

ההחלטה נתקבלה.

<< דובר >> אחמד טיבי (הרשימה המשותפת): << דובר >>

אני מבקש רביזיה.

<< יור >> היו"ר מכלוף מיקי זוהר: << יור >>

נרשמה רביזיה מפי חבר הכנסת אחמד טיבי.

פניית יושב ראש ועדת החינוך, התרבות והספורט בדבר טענת נושא חדש בעת הדיון
בהצעת חוק הקולנוע (תיקון מס' 5), התשע"ח-2018 (מ/1241)

<< יור >> היו"ר מכלוף מיקי זוהר: << יור >>

הנושא הבא, טענת נושא חדש. ועדת החינוך פנתה אלינו לגבי טענות נושא חדש
שעלו בדיון שלה. נמצאים כאן הטוענים, אנא נמקו את הצעתכם.

<< דובר >> דב חנין (הרשימה המשותפת): << דובר >>

אדוני היושב-ראש, אני יודע שלוועדה הזאת מגיעות טענות של נושא חדש בדרך
שגרה. הרבה פעמים מתייחסים לטענות של נושא חדש כסוג של תרגיל פרלמנטרי,
לגיטימי, אבל בעיקר תרגיל פרלמנטרי, אך לא זהו המקרה הפעם.

להבדיל ממקרים אחרים, שבהם טענה של נושא חדש נטענת כסוג של תרגיל פרלמנטרי,
במקרה שלנו אנחנו עוסקים באמת במשהו שהוא לא רק נושא חדש, אלא אפילו נושא
חדש מהפכני. על מה מדובר? בהצעת החוק שהוועדה אישרה בראשותו של חבר הכנסת
מרגי שנמצא אתנו כאן, נקבע בין היתר שחלוקת תמיכות לקולנוע תעשה על פי אמות
מידה שוויוניות. זה נוסח החוק שאושר בוועדה. שרת התרבות מבקשת להסתייג
ולמחוק את המילה "אמות מידה שוויוניות".

המחיקה הזאת, אדוני היושב-ראש, אינה מחיקה טכנית. אמנם נטען מפי נציגי השרה
שאין צורך באמירה הזאת "אמות מידה שוויוניות" כי ממילא יש נהלים שמחייבים
אמות מידה שוויוניות. אפילו נטען שההסתייגות הזו מקורה במשרד המשפטים ולא
במשרד התרבות. עשיתי בירור עם נציגות משרד המשפטים שהיו בדיון והן הכחישו
מכל וכל שיש להם קשר להסתייגות הזאת. הן אומרות שההסתייגות הזאת איננה שלהם
ואיננה על דעתם.

יותר מזה, אדוני היושב-ראש, המילים "אמות מידה שוויוניות" בהצעת החוק אינן
מילים מיותרות. כיוון שבהצעת החוק הזו ישנו מהלך שעוד לא נעשה ואין לגביו
נהלים של תמיכה במטרות מסחריות. מדובר למשל על מפיק פרטי שיכול לקבל עד 20%
מתקציבי הקולנוע, זו תמיכה מסחרית. תמיכה מסחרית, אני לא מכיר לגביה נהלים
קיימים כלשהם באיזשהו פורום. נמצאת אתנו היועצת המשפטית של הוועדה ואני
מבקש שנשמע את חוות דעתה בעניין.

<< יור >> היו"ר מכלוף מיקי זוהר: << יור >>

נשמע גם את חוות דעתה של היועצת המשפטית לוועדה וגם את חוות דעתו של היועץ
המשפטי לכנסת ומשם נכריע.

<< דובר_המשך >> דב חנין (הרשימה המשותפת): << דובר_המשך >>

אני רק רוצה לומר למען הסדר וההגינות שאנחנו כרגע נמצאים בהידברות עם יושב
ראש הוועדה.

<< יור >> היו"ר מכלוף מיקי זוהר: << יור >>

נמק בבקשה את שתי הטענות.

<< דובר_המשך >> דב חנין (הרשימה המשותפת): << דובר_המשך >>

את ההערה השנייה ינמק חבר הכנסת יוסי יונה. רק אומר ביחס לטענה הראשונה,
למען הסדר, אני מאוד מקווה שבמסגרת הידברות שיש לנו עם יושב ראש הוועדה,
אולי ההסתייגות הרעה הזאת תתבטל, אבל יש סכנה שהיא לא תתבטל לכן אני מציע
שוועדת הכנסת תקבע שמדובר בנושא חדש כדי להקל עלינו את ההידברות בינינו, כי
אם ייקבע עכשיו שזה נושא חדש, אז אנחנו צועדים צעד אחד קדימה בהידברות שיש
בין האופוזיציה לבין הקואליציה בוועדה הזאת.

<< דובר >> יוסי יונה (המחנה הציוני): << דובר >>

לגבי הטענה השנייה, החשיבה שלנו היא שהסעיף יכול להביא לשינויים בהיקף
התקציב שאותו אנחנו מאשרים. לכן הבקשה שלנו שהסעיף הזה לא יבוא לביטוי.
אדוני היושב-ראש, על אף שהנושא שאתה מעלה לסדר היום הוא בהחלט יותר מרתק
ומעניין, נחזור לעניין הנושא החדש ונפתור את עצמנו מדיון בוועדה בנושא
המחנה הציוני. נימקתי את התנגדותי.

<< יור >> היו"ר מכלוף מיקי זוהר: << יור >>

היועצת המשפטית בבקשה.

<< דובר >> מירב ישראלי: << דובר >>

לגבי פנייתו של חבר הכנסת דב חנין, צריך להבחין בין הטענות המשפטיות לגופו
של עניין, כפי שעלו בוועדה בעד ונגד הסעיף ובין השאלה שדנים כאן, האם זה
נושא חדש או לא. מבחינה משפטית, לגבי נושא חדש, לפי הוראות התקנון בסעיף
נושא חדש לא מדובר בנושא חדש, מדובר בשני הנושאים במסגרת הנושא של הצעת
החוק.

<< דובר >> דב חנין (הרשימה המשותפת): << דובר >>

גברתי יכולה להתייחס לגופה של הטענה שלנו?

<< דובר_המשך >> מירב ישראלי: << דובר_המשך >>

התייחסתי לגופה של הטענה בוועדה. אני אגיד שהתיקון הזה נכנס בעקבות הערה
שלי, אבל עדיין אי אפשר לומר שזה נושא חדש. אלה שני מישורים שונים.

<< דובר_המשך >> דב חנין (הרשימה המשותפת): << דובר_המשך >>

אם מותר לי לפרש את היועצת המשפטית של הוועדה, היא אומרת שמדובר במהות חדשה
במשפט הישראלי אבל לא בנושא חדש מבחינה פורמלית.

<< דובר_המשך >> מירב ישראלי: << דובר_המשך >>

זה נכון במידה מסוימת.

<< דובר_המשך >> דב חנין (הרשימה המשותפת): << דובר_המשך >>

לדעתי אם זה מהות חדשה במשפט הישראלי, כדאי שגם יהיה נושא חדש.

<< דובר_המשך >> מירב ישראלי: << דובר_המשך >>

בחקיקה ראשית בלבד.

<< יור >> היו"ר מכלוף מיקי זוהר: << יור >>

מי בעד טענת נושא חדש ירים את ידו?

הצבעה

בעד – 6

נגד – 8

נמנעים – אין

ההצעה לא נתקבלה

<< יור >> היו"ר מכלוף מיקי זוהר: << יור >>

6 הצביעו בעד, 8 נגד. הצעה לנושא חדש לא נתקבלה.

<< דובר >> דב חנין (הרשימה המשותפת): << דובר >>

אני מבקש רביזיה.

<< יור >> היו"ר מכלוף מיקי זוהר: << יור >>

הצבעה ודיון על רביזיה תהיה ב-12:30.

<< דובר >> אחמד טיבי (הרשימה המשותפת): << דובר >>

אני מסיר את בקשתי לרביזיה לגבי נשיא צ'כיה לאחר שהשתכנעתי.

<< יור >> היו"ר מכלוף מיקי זוהר: << יור >>

תודה לכולם ישיבה זו נעולה.

<< סיום >> הישיבה ננעלה בשעה 11:55. << סיום >>
