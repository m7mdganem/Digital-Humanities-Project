הכנסת העשרים-ושלוש

מושב ראשון

פרוטוקול מס' 65

מישיבת ועדת הכנסת

יום שלישי, י"א בתשרי התשפ"א (29 בספטמבר 2020), שעה 13:35

סדר היום:

<< נושא >> פניית יושב ראש ועדת החוקה, חוק ומשפט בדבר טענת נושא חדש בעת
הדיון בהצעת חוק סמכויות מיוחדות להתמודדות עם נגיף הקורונה החדש (הוראת
שעה) (תיקון מס' 2), התשפ"א–2020 (מ/1366)-רביזיה. << נושא >>

נכחו:

חברי הוועדה:

איתן גינזבורג – היו"ר

עוזי דיין

בועז טופורובסקי

מתן כהנא

אופיר כץ

אוסנת הילה מארק

טלי פלוסקוב

חברי הכנסת:

אוסאמה סעדי

ייעוץ משפטי:

ארבל אסטרחן

מנהל/ת הוועדה:

נועה בירן - דדון

רישום פרלמנטרי:

יפעת קדם

<< נושא >> פניית יושב ראש ועדת החוקה, חוק ומשפט בדבר טענת נושא חדש בעת
הדיון בהצעת חוק סמכויות מיוחדות להתמודדות עם נגיף הקורונה החדש (הוראת
שעה) (תיקון מס' 2), התשפ"א–2020 (מ/1366). << נושא >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת. רביזיה שהגיש חבר הכנסת מתן כהנא על
טענת נושא חדש שהוגשה. בקשה, חבר הכנסת כהנא.

<< דובר >> מתן כהנא (ימינה): << דובר >>

תודה, אדוני היושב-ראש. אנחנו מצביעים עכשיו על רביזיה על הסתייגות שהליכוד
הגיש ומשך. אני רוצה להזכיר לכל המכובדים שנמצאים כאן, היועצת המשפטית של
ועדת חוקה אמרה בצורה הכי ברורה שהנושא הזה אינו נושא חדש בשום דרך שהיא.
החלטת הוועדה זה תעלול פוליטי כדי להשתיק את חברי הכנסת. שוב הליכוד וכחול
לבן עוסקים בפגיעה בדמוקרטיה. כל מי שמצביע בעד הדבר הזה כנושא חדש פשוט
משתיק את חברי הכנסת ופוגע בדמוקרטיה.

אתה בעצמך, אדוני היושב-ראש, אמרת שהחוק הזה הוא חוק שאין בו צורך, שהתקנות
נותנות מענה לכל מה שצריך. התקנות יכולות להגדיר סגר, יכולות גם להגביל
הפגנות. מה שאנחנו הולכים להצביע עליו בכנסת זה טרלול שנובע אך ורק מחוסר
האמון המהותי בין הליכוד וכחול לבן בתוך הממשלה.

אני רוצה להצביע על חבריי בליכוד שכל הזמן בוכים וצועקים "מרה-מרה" על
מערכת המשפט ועל העריצות המשפטית של היועץ המשפטי, ושכל פעם אומרים לנו:
"איפה אתם הייתם בכל הזמן הזה". אז הנה, שוב פעם אנחנו רוצים להביא פה משהו
שירסן את מערכת הייעוץ המשפטי, כמו שאנחנו מאמינים, כמו שהליכוד טוען שהוא
מאמין, אבל שוב פעם הליכוד משתפן ומתנהג כאסקופה נדרסת בפני כחול לבן ומושך
את ההסתייגויות האלו. רק אנחנו, ימינה, נשארים כאן כדי להגן על עקרונות
הימין. אחר כך שוב פעם אוסנת מארק תצעק שאנחנו היינו כל הזמן, אבל בפועל,
כשהליכוד כאסקופה נדרסת בפני כחול לבן מושכים את ההסתייגויות שלהם, לנו
נשאר להגן על הממשלה מפני העריצות המשפטית.

<< דובר >> בועז טופורובסקי (יש עתיד-תל"ם): << דובר >>

מותר להם להתקפל. ככה זה בקואליציה.

<< יור >> היו"ר איתן גינזבורג: << יור >>

מי בעד הרביזיה, ירים את ידו? מי נגד, מי נמנע?

הצבעה

לא אושרה.

<< יור >> היו"ר איתן גינזבורג: << יור >>

אני קובע שהרביזיה לא התקבלה. הישיבה נעולה.

<< סיום >> הישיבה ננעלה בשעה 13:40. << סיום >>
