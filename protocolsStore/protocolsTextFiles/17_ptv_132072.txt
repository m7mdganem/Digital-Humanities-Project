הכנסת השבע-עשרה נוסח לא מתוקן

מושב ראשון

פרוטוקול מס' 20

מישיבת ועדת הכנסת

שהתקיימה ביום שני, ז' בתמוז התשס"ו – 3 ביולי 2006 – בשעה 10:00

סדר היום: א. קביעת מסגרת הדיון להצעות להביע אי-אמון בממשלה:

1.  דו"ח ועדת שמידט על נוער בסיכון (יהדות
    התורה-איחוד-לאומי-מפד"ל)(המועמד להרכיב את הממשלה הינו חבר-הכנסת יעקב
    ליצמן)

2.  תוכנית ההתכנסות (הליכוד) (המועמד להרכיב את הממשלה הינו חבר-הכנסת
    בנימין נתניהו)

3.  ליקוי במערכת ההסברה של מדינת ישראל (ישראל ביתנו) (המועמד להרכיב את
    הממשלה הינו חבר-הכנסת אביגדור ליברמן)

4.  כניסת כוחות צה"ל לרצועת עזה (רע"מ-תע"ל) (המועמד להרכיב את הממשלה
    הינו חבר-הכנסת אברהים צרצור)

5.  כניסת צה"ל לרצועת עזה (חד"ש) (המועמד להרכיב את הממשלה הינו חבר-הכנסת
    מוחמד ברכה)

6.  פלישת כוחות צה"ל לעיר עזה (בל"ד) (המועמד להרכיב את הממשלה הינו
    חבר-הכנסת ג'מאל זחאלקה)

ב. בקשות חברי כנסת להקדמת הדיון בהצעות חוק, לפני הקריאה הטרומית:

 1. הצעת חוק הבזק (תיקון מס' 13)(תיקון – המשך שידורי חדשות מקומיות

  ותוכניות מקומיות בענייני היום), התשס"ו-2006 (פ/700/17), הצעת חברי
  הכנסת גדעון סער ושלי יחימוביץ'

  2. הצעת חוק הדיור הציבורי (זכויות רכישה)(תיקון – הוראות שונות),
  התשס"ו-2006 (פ/581/17) של חברי הכנסת רן כהן ויורם מרציאנו

ג. בקשת הממשלה להקדמת הדיון הצעת חוק בתי המשפט (תיקון מס' 43)(כללי אתיקה
לשופטים), התשס"ו-2006

נכחו:

חברי הוועדה: רוחמה אברהם – היו"ר

גלעד ארדן

אורי אריאל

זהבה גלאון

יצחק גלנטי

נסים זאב

נאדיה חילו

אחמד טיבי

אסתרינה טרטמן

אביגדור יצחקי

יעקב מרגי

יורם מרציאנו

אפרים סנה

גדעון סער

מאיר פרוש

ראובן ריבלין

יצחק אהרונוביץ'

חיים אמסלם

דב חנין

רן כהן

עתניאל שנלר

אריה האן, מזכיר הכנסת

דוד לב, סגן מזכיר הכנסת

מוזמנים: יואב ארבל, לשכה משפטית, משרד הרווחה

ייעוץ משפטי: ארבל אסטרחן

מנהלת הוועדה: אתי בן-יוסף

רשמת פרלמנטרית: הדס דויטש

 

א. קביעת מסגרת הדיון להצעות להביע אי-אמון בממשלה:

  א. דו"ח ועדת שמידט על נוער בסיכון (יהדות
  התורה-איחוד-לאומי-מפד"ל)(המועמד להרכיב את הממשלה הינו חבר-הכנסת יעקב
  ליצמן)

  ב. תוכנית ההתכנסות (הליכוד) (המועמד להרכיב את הממשלה הינו חבר-הכנסת
  בנימין נתניהו)

  ג. ליקוי במערכת ההסברה של מדינת ישראל (ישראל ביתנו) (המועמד להרכיב את
  הממשלה הינו חבר-הכנסת אביגדור ליברמן)

  ד. כניסת כוחות צה"ל לרצועת עזה (רע"מ-תע"ל) (המועמד להרכיב את הממשלה
  הינו חבר-הכנסת אברהים צרצור)

  ה. כניסת צה"ל לרצועת עזה (חד"ש) (המועמד להרכיב את הממשלה הינו
  חבר-הכנסת מוחמד ברכה)

  ו. פלישת כוחות צה"ל לעיר עזה (בל"ד) (המועמד להרכיב את הממשלה הינו
  חבר-הכנסת ג'מאל זחאלקה)

היו"ר רוחמה אברהם:

בוקר טוב, אני מתכבדת לפתוח את הישיבה.

  הנושאים שיש לנו על סדר היום - קביעת מסגרת לדיון בארבע הצעות אי-אמון,
  הנושא

הראשון שהגישו סיעת יהדות התורה-איחוד-לאומי-מפד"ל זה הנושא של דוח ועדת
שמידט על נוער בסיכון. המועמד להרכיב את הממשלה הינו חבר-הכנסת יעקב ליצמן.

  הנושא השני, תוכנית ההתכנסות, של הליכוד, המועמד להרכיב את הממשלה הינו
  חבר-

הכנסת בנימין נתניהו.

הנושא השלישי, ליקוי במערכת ההסברה של מדינת ישראל, של ישראל ביתנו, המועמד
להרכיב את הממשלה הינו חבר-הכנסת אביגדור ליברמן.

  הנושא הרביעי, כניסת כוחות צה"ל לרצועת עזה, של רע"מ-תע"ל, המועמד להרכיב

את הממשלה הינו חבר-הכנסת אברהים צרצור.

הנושא החמישי, כניסת צה"ל לרצועת עזה, של חד"ש, המועמד להרכיב את הממשלה
הינו חבר-הכנסת מוחמד ברכה.

הנושא הששי, פלישת כוחות צה"ל לעיר עזה, של בל"ד, המועמד להרכיב את הממשלה
הינו חבר-הכנסת ג'מאל זחאלקה.

חבריי חברי הכנסת, הצעתי כבשאר השבועות שהחלטנו עליהם היא הצגת הנושא במשך
עשר דקות ושלוש דקות לכל חבר כנסת. מי בעד? מי מתנגד? מי נמנע?

הצבעה

בעד – 13

דיון משולב, עשר דקות להצגת הנושא ושלוש דקות לסיעה

היו"ר רוחמה אברהם:

13 הצביעו בעד, לפיכך אני קובעת שהדיון יהיה דיון משולב, עשר דקות להצגת
הנושא ושלוש דקות לסיעה.

ב. בקשות חברי כנסת להקדמת הדיון בהצעות חוק, לפני הקריאה הטרומית:

2. הצעת חוק הדיור הציבורי (זכויות רכישה)(תיקון – הוראות שונות),
התשס"ו-2006 (פ/581/17) של חברי הכנסת רן כהן ויורם מרציאנו

היו"ר רוחמה אברהם:

אני מבינה, חבר הכנסת רן כהן, שמשכת את הצעתך בנושא של חוק הדיור הציבורי,
ואתה מבקש להעביר אותו למחר.

רן כהן:

אכן.

היו"ר רוחמה אברהם:

ועל-פי הצעתו ובקשתו של יושב-ראש הקואליציה, אנו מעבירים את נושא חוק הדיור
הציבורי למחר.

ב. בקשות חברי כנסת להקדמת הדיון בהצעות חוק, לפני הקריאה הטרומית:

1. הצעת חוק הבזק (תיקון מס' 13)(תיקון – המשך שידורי חדשות מקומיות

ותוכניות מקומיות בענייני היום), התשס"ו-2006 (פ/700/17), הצעת חברי הכנסת
גדעון סער ושלי יחימוביץ'

היו"ר רוחמה אברהם:

הנושא של הצעת חוק הבזק (תיקון מס' 13)(תיקון – המשך שידורי חדשות מקומיות
ותוכניות מקומיות בענייני היום), בבקשה. אם יימשך הרעש בקרב עוזרי חברי
הכנסת, אבקש לא להכניס עוזרים. אני מבקשת מחברי הכנסת ועל אחת כמה וכמה
מהעוזרים.

הצעת החוק של חברי הכנסת ושלי יחימוביץ', חבר הכנסת סער, אתה מוזמן להציג
את הנושא, בבקשה.

גדעון סער:

הנושא הוא פשוט מבחינת התכלית שלו, והוא שלפי המצב הנוכחי, ב-31 בדצמבר, אם
לא נעשה פעולה כלשהי ככנסת, לא יהיו יותר חדשות מקומיות בכבלים. אני מדבר
גם על הערוץ הערבי, גם על חמשת הערוצים האזוריים. כל הנושא הזה הוסדר עד 31
בדצמבר 2006, ומפה גם הדחיפות, כי אם לא נעביר את זה במושב הזה בקריאה
הטרומית, אין שום סיכוי בעולם, וזה נושא סבוך, שהכנסת הזאת תסיים להשלים את
הנושא הזה עד 31 בדצמבר. לכן מה שנדרש לעשות במושב הזה זה קריאה טרומית,
ולכן נדרש הפטור.

אני רוצה להבהיר, יחד עם זאת, יש בהחלט השגות מצד חברות הכבלים שאומרים:
למה אנו צריכים לשאת לבד בעלות, האם צריכים להיות גורמי שידור נוספים, האם
צריך לפתור את זה על דרך של הפחתת תמלוגים, כל מיני דברים שעולים, שאני
פתוח לגביהם, אני חושב שצריך להגיע להסדר ראוי, גם לא אעמוד על כך שההסדר
יהיה הסדר לתקופה שקבועה בהצעת החוק, יכול להיות הסדר לתקופה מצומצמת יותר,
אבל הדבר החשוב ביותר מבחינתנו כרגע, אני רוצה גם להסביר מדוע; יש נושאים
אשר המדיה הארצית לא עוסקת בהם. ערוץ 1 וערוץ 2 לא יעסקו במה שחברת הכנסת
חילו ואני ראינו ביום ראשון בשכונת יפו ד', שהולכים שם לפגוע במקום הירוק
היחידי שיש לרווחת תושבי השכונה ושורת נושאים מקומיים בכל אזור ואזור.

לכן הדבר הזה של החדשות המקומיות הוא דבר שחייבים לקיימו, הוא נותן את הדגש
לפריפריה לנושאים שאינם במרכז סדר היום המדיני-ביטחוני, ובאשר לכל הנושא של
מה צריכה להיות הפלטפורמה הנכונה ביותר הממונית, אני מציע שהדיון יתקיים
לגופו, אם הוא יעבור, ואני מאמין שהוא יעבור.

ראובן ריבלין:

נדמה לי שמשרד התקשורת ומנכ"ל משרד ראש הממשלה באותה עת קבעו את התאריך 31
בדצמבר כתאריך שבו תהיה נקודת בחינה לראות את ההמשך.

גדעון סער:

לכן אני אומר, כרגע לא הוגש איזה הסדר, לא לממשלה ולא לכנסת, אלטרנטיבי,
שאומר איך מטפלים בבעיה. כלומר אנו ככנסת צריכים להחליט, האם אנו רוצים לתת
לדבר הזה לגווע או לא.

היו"ר רוחמה אברהם:

השאלה, האם משרד התקשורת יציע פתרון לבעיה- -

גדעון סער:

היתה לי גם שיחה בשבוע שעבר עם יושב-ראש מועצת הכבלים והלווין, אם היה הסדר
רגולטורי, אם הממשלה היתה מביאה הצעת חוק, בהחלט הייתי שוקל אותה. זה לא
נושא פוליטי. מבחינתי, זה נושא ערכי, שיהיו חדשות מקומיות בטלוויזיה. על זה
אעמוד. כל הדברים האחרים ניתנים לדיון, ועמדת הגורמים המקצועיים היא בהחלט
חשובה. אני רוצה להדגיש שעד היום הגורמים המקצועיים לא עשו דבר, עד שאנו
מגיעים למצב שבו אם נחכה למושב הבא, נחזור במחצית השנייה של אוקטובר, זה
נושא מורכב, להעביר ארבע קריאות או להעביר את כל ההליך בזמן קצר, זה גם
מושב של תקציב החוק הסדרים, זה יהיה קשה ביותר, אם לא בלתי-אפשרי.

היו"ר רוחמה אברהם:

אביגדור יצחקי, בבקשה.

אביגדור יצחקי:

בשבוע שעבר לא נכחתי פה, הנושא הונח על סדר היום. ביקשתי מחבר הכנסת סער
לדחות את הבקשה ליום שני הנוכחי, תוך הבטחה שאם לא תהיה לנו עמדה של ועדת
שרים לחקיקה, אבל ועדת שרים לחקיקה כדי לקבוע עמדה צריכה קודם כל פטור
מחובת הנחה, מסתבר, כך שהבטחתי לגדעון סער בעינה קיימת.

יחד עם זאת, אני כבר אומר שבשיחה ארוכה שהיתה לי אתמול עם שר התקשורת, משרד
התקשורת מתכוון לעשות את כל הפעולות הנדרשות כדי שהדבר הזה יקרה, ויחד עם
זה יש הבנה עם חבר הכנסת סער, שהוא לא מעלה את זה ביום רביעי הקרוב לקריאה
טרומית כדי לאפשר לממשלה גם כן לעשות את מה שהיא חייבת לעשות. אני גם אומר
שוועדת השרים לחקיקה עוד לא קבעה את עמדתה, ולכן אנו לא יכולים להבטיח דבר
בנושא תמיכתנו בקריאה הטרומית. יכול להיות שיהיה מצב שבו נאפשר פטור מחובת
הנחה כי הנושא דחוף, אבל אין שום הבטחה לזה שנתמוך בקריאה הטרומית. אני
חושב שהסדר מהסוג הזה וקיום הבטחה על-ידי גורמי קואליציה במקרה הזה הוא
נכון, ולכן אני מציע להצביע בעד הפטור מחובת הנחה לפי ההסברים שהסברתי.

ראובן ריבלין:

אני רוצה להמליץ בפני חברי הכנסת ליזום חקיקה פרטית בעניין זה, במקביל לכך,
גם אם היא תהיה, שכן הממשלה לפעמים יכולה להיות בלחצים כאלה ואחרים והיא
מושכת את החוק, כך שתעמוד הצעת חוק בפני עצמה מטעם חברי הכנסת, ובנושא
השידור הציבורי הדבר הזה חשוב. העבר מוכיח את התועלת, חבר הכנסת פורז
במקביל לחוק הבזק שהונח על-ידי הממשלה עשה את החוק שלו, כך שאי-אפשר היה
לעשות דברים שהיו בניגוד לדעתם של חברי הכנסת על-ידי משיכת חוק.

היו"ר רוחמה אברהם:

תודה רבה, אני עוברת להצבעה. מי בעד לתת פטור מחובת הנחה?

הצבעה

בעד – 13

הבקשה להקדמת הדיון, לפני הקריאה הטרומית, בהצעת חוק הבזק (תיקון מס'
13)(תיקון – המשך שידורי חדשות מקומיות ותוכניות מקומיות בענייני היום),
התשס"ו-2006 (פ/700/17), נתקבלה.

היו"ר רוחמה אברהם:

תודה, אני קובעת שהצעתך קיבלה פטור מחובת הנחה.

ג. בקשת הממשלה להקדמת הדיון הצעת חוק בתי המשפט (תיקון מס' 43)(כללי אתיקה
לשופטים), התשס"ו-2006

היו"ר רוחמה אברהם:

אני עוברת לנושא הבא, בקשת הממשלה להקדמת הדיון הצעת חוק בתי המשפט (תיקון
מס' 43)(כללי אתיקה לשופטים), התשס"ו-2006. חבר הכנסת יצחקי, תציג את
העניין, בבקשה.

אביגדור יצחקי:

לא נמצא פה יושב-ראש ועדת חוקה, אבל יש יוזמה מקבילה גם של הממשלה וגם של
ועדת החוקה, בית המשפט העליון החל בכתיבתם של כללי אתיקה לשופטים, ואני
חושב שזה אולי אחד הדברים החשובים ביותר במדינת ישראל, אבל מאחר שלעתים
כללי אתיקה לא יכולים להיות כתובים על-ידי מי שמכהנים, כי הם גם צריכים
לדאוג לאינטרסים שלהם, רוצים לנצל את ההזדמנות שנשיא בית המשפט העליון
עדיין מכהן בתפקידו תקופה מסוימת, ולהטיל עליו להשלים. אגב, למיטב ידיעתי,
לא הוא כתב אותם, אלא כתב אותם דווקא השופט חשין, כך שהערבובייה הזאת
חשין-ברק יכולה להיות מעניינת גם בנושא כללי האתיקה.

מאחר שכל יום דחוף, כי יש יום לסיום עבודתו של נשיא בית המשפט העליון, ואני
מאמין שהוא לא יעסוק בזה אחרי זה, ומאחר שאנו רוצים שכללי האתיקה האלה
יחייבו את כל שופטי ישראל, כמובן, לאחר שיאושרו גם בוועדת החוקה, חוק
ומשפט, אנו מבקשים לתת פטור מחובת הנחה כדי שהנושא יעלה עוד היום, כי כל
יום וכל שעה פה חשובים. צריך לזכור שאנו יוצאים לפגרה, והיינו מאוד רוצים
לסיים את העניין הזה מהר ככל האפשר. אני יכול לומר שגם הנציג הבכיר של
האופוזיציה חושב שזה ראוי, ולכן אני מציע לאשר את זה.

היו"ר רוחמה אברהם:

מי בעד? מי מתנגד? מי נמנע?

הצבעה

בעד – 16

בקשת הממשלה להקדמת הדיון הצעת חוק בתי המשפט (תיקון מס' 43)(כללי אתיקה
לשופטים), התשס"ו-2006, נתקבלה.

היו"ר רוחמה אברהם:

בעד – 16. בקשת הממשלה התקבלה.

תודה רבה, שבוע עבודה פורה ומלא עשייה.

הישיבה ננעלה בשעה 10:30.
