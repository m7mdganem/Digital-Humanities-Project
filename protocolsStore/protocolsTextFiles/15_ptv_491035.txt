פרוטוקולים/ועדת הכנסת/3473

ירושלים, ו' באב, תשס"א

26 ביולי, 2001

הכנסת החמש-עשרה נוסח לא מתוקן

מושב שלישי

פרוטוקול מס' 217

מישיבת ועדת הכנסת

יום שלישי, כ"ו בתמוז התשס"א (17.7.2001), שעה 08:00

נכחו:

חברי הוועדה:

אפי אושעיה – מ"מ היו"ר

מיכאל איתן

  בנימין אלון

  זאב בוים

  יגאל ביבי

  יצחק גאגולה

  משה גפני

  עבד-אלמאלכ דהאמשה

  נעמי חזן

  שאול יהלום

אופיר פינס-פז

  יאיר פרץ

מוזמנים:

שר התקשורת ראובן ריבלין

יצחק וקנין – סגן שר העבודה, הרווחה והבריאות

חבר הכנסת נסים זאב

חבר הכנסת אברהם פורז

חברת הכנסת נחמה רונן

אנה שניידר – היועצת המשפטית לכנסת

דוד לב – סגן מזכיר הכנסת

  אתי בנדלר – יועצת משפטית

יועצת משפטית:

ארבל אסטרחן

מנהלת הוועדה:

אתי בן-יוסף

קצרנית:

חנה אלטמן

סדר היום:

1. שחרור הצעת חוק הבזק (תיקון - הגבלות של מישדרים למבוגרים),
התשס"א-2001, מחובת הנחה מוקדמת בקריאה טרומית;

2. פניית יו"ר ועדת הכלכלה בדבר טענה של חריגה מגדר נושא הצעות חוק הבזק
(תיקונים מס' 24 ו-26), הנדונה בוועדה – הצבעות;

3. פניית יו"ר ועדת הכלכלה בדבר טענה של חריגה מגדר נושא הצעות חוק הבזק
(תיקונים מס' 24 ;ו-26), הנדונות בוועדה – רוויזיה;

שחרור הצעת חוק הבזק (תיקון - הגבלות של מישדרים למבוגרים), התשס"א-‏2001

מחובת הנחה מוקדמת בקריאה טרומית

---------------------------------------------------------------------

היו"ר אפי אושעיה:

בוקר טוב, אני מתכבד לפתוח את ישיבת ועדת הכנסת. כפי שקבענו, הבוקר נצביע
על פניית יושב ראש ועדת הכלכלה בדבר טענה של חריגה מגדר נושא הצעת חוק הבזק
(תיקונים מס' 24 ו-26). כאמור, אני מעמיד להצבעה - - -

אברהם פורז:

אדוני יושב ראש הישיבה, אני מבקש אותך לחכות עוד מספר דקות עד ההצבעה כדי
שהחברים שרוצים להשתתף בה יגיעו לכאן, על מנת שההצבעה לא תתקבל ברוב מקרי.

משה גפני:

עם כל הכבוד, יושב ראש הישיבה הזמין אותנו לשעה שמונה כדי להצביע ואני מבקש
לקיים עכשיו את ההצבעה.

אברהם פורז:

עד שכל החברים יגיעו אני מבקש לומר מילים אחדות. ועדת הכנסת סוברנית להחליט
שכל נושא הוא נושא חדש או לא חדש ומשעה שהיא תחליט שהנושא הוא לא נושא חדש
– חובתה של ועדת הכלכלה לטפל בו בין אם יושב ראש הוועדה אוהב זאת או לא.

כדי למנוע אי הבנות אני מבקש להסביר שכאשר אמרתי שאני כאילו אקפיא את החוק
עד חודש אוקטובר, לא התכוונתי שבאופן מכוון אני אסכל את הליכי החקיקה - - -

היו"ר אפי אושעיה:

אתמול הסברת לנו מפורשות שנושא שידורי הלוויין - - -

אברהם פורז:

לא רק זה; גם עניין הלוויין וגם עניין המין שאני קורא לו: ארוטיקה - - -

נחמה רונן:

זאת איננה ארוטיקה אלא פורנוגרפיה.

קריאות:

- - -

אברהם פורז:

טילפן אליי מישהו שיש לו זיכיון על ערוץ פלייבוי, שהוא קנה אותו בסכום נכבד
של כסף. האם אני יכול לשלול ממנו את הזכות שיש לו מבלי - - -

קריאות:

- - -

אברהם פורז:

אם יוחלט שמדובר על נושא חדש, הוועדה תצטרך להיכנס לעובי הקורה כדי לבדוק
את כל המאטריה, לקיים דיונים ולהגיע להחלטות לכן החוק לא יוכל להיגמר בשבוע
הבא.

היו"ר אפי אושעיה:

חבר הכנסת אברהם פורז הבהיר לנו שהוא לא איים בהקפאת החוק אלא הדגיש
שיצטרכו לדון בו לעומק ואילו אני מבקש להבהיר עכשיו את עמדתי אחרי שלמדתי
את הנושא. לגבי שידורי הלוויין, מדובר על עמדה אישית, התרשמתי שמדובר על
עניין שאפשר להגיע לגביו להבנה למרות שיש לו היבטים רחבים מאד עם משמעויות
גדולות למדיי אבל הוא, בהחלט, נושא חדש משום שהוא לא מופיע בחוק המקורי.

בקשר לערוצי הפורנוגרפיה, התרשמתי שגם בהצעת החוק המקורית, כשמדובר על
תוכן, הנושא הזה נכלל, זה נושא ערכי ואפשר להכניס לגביו מגבלות טכניות
שתפתורנה את הבעיה שדיברנו עליה. לכן אני רואה בנושא הזה, שלא כמו בנושא
הראשון – נושא לא חדש - - -

שר התקשורת ראובן ריבלין:

בקשר לכך - צריך לקחת בחשבון את הצעתו של חבר הכנסת מיקי איתן.

היו"ר אפי אושעיה:

ההצעה של חבר הכנסת מיקי איתן יכולה, בהחלט, לעזור, גם הצעתה של חברת הכנסת
נחמה רונן, אבל על כל אלה ידונו בוועדת הכלכלה.

אני מודיע לכם שכל עוד אני מכהן כיושב ראש הוועדה במהלך שבוע זה, אם תונח
על שולחן הכנסת הצעת חוק - - -

מיכאל איתן:

היא כבר הונחה.

קריאות:

- - -

היו"ר אפי אושעיה:

ברגע שנקבל את הבקשה נכנס את ועדת הכנסת לאלתר וניתן פטור מחובת הנחה.

מיכאל איתן:

היא כבר הונחה.

היו"ר אפי אושעיה:

אם כך בישיבה שתתקיים היום בשעה עשר - - -

מיכאל איתן:

אני אהיה אז בסיור.

היו"ר אפי אושעיה:

אני אייצג אותך.

רשות הדיבור ליועצת המשפטית לכנסת, גב' אנה שניידר.

אנה שניידר:

מבחינה פרוצדורלית אם הוועדה מחליטה שהעניין הפורנוגרפי איננו נושא חדש,
ניתן לדעתי לשלב את הצעתו של חבר הכנסת מיקי איתן - - -

שר התקשורת ראובן ריבלין:

אפשר לעשות זאת במקביל.

אנה שניידר:

אפשר לשלב את הצעתו של חבר הכנסת מיקי איתן בתוך הצעת החוק בלי לעבור את כל
הפרוצדורה - - -

קריאות:

- - -

יגאל ביבי:

גם ההצעה שלנו הונחה.

מיכאל איתן:

אני מודיע מראש שאם העניין הזה יעבור במסגרת החוק אין בכך שום צורך אבל
יכולות להתעורר כל מיני בעיות שהפיתרון שלהן יהיה שהן תהיינה בנפרד,
לדוגמה, - - -

קריאות:

- - -

היו"ר אפי אושעיה:

רשות הדיבור לשר התקשורת.

שר התקשורת ראובן ריבלין:

אני מציע, אדוני יושב ראש הישיבה, שנעבוד בשני מסלולים כדי לא לתת בידי צד
אחד ייתרון כזה או אחר.

אני מקווה שבזמן הקרוב ביותר יושב ראש ועדת הכלכלה ימצה את הדיון בו תבואנה
לכלל ביטוי הצעות שונות, יכול להיות שגם ההצעה של חבר הכנסת איתן שהונחה על
שולחן הכנסת.

כרגע אין הצעות אחרות. ההצעה שהונחה על שולחן הכנסת מדברת על איזשהו מצב
שבו כתוצאה מניסיון פרוצדורלי וכתוצאה מניסיון פוליטי, כתוצאה מרצון של צד
זה או אחר להשיג ייתרון על ידי כך שלא ידונו בנושא ההסתייגויות בגלל שאלה
זו או אחרת, - הכנסת תהיה סוברנית להמשיך לדון בעניין זה.

אני מציע לוועדה, מתוך כוונה שכל הצדדים, כל אחד על פי גישתו, יוכלו לקדם
את העניין ולהביא אותו לכלל הכרעה בכנסת עצמה, שיהיו שני מסלולים; אחד
לוועדה וכמובן חבר הכנסת איתן ישמח מאד אם יקבלו את זה כהסתייגות ויכניסו
זאת לגוף החוק. אנחנו עוד רחוקים מזה מרחק רב.

ננסה, בהסכמת כל הוועדה, לשחרר את הנושא מחובת הנחה בכנסת, זה לא נותן שום
ייתרון של צד זה או אחר.

היו"ר אפי אושעיה:

חברי הכנסת, אני מעמיד להצבעה את ההצעה הראשונה המחייבת את שר התקשורת
להעניק רישיון לתאגידי חינוך ותרבות - - -

שר התקשורת ראובן ריבלין:

הם מוותרים על זה.

אברהם פורז:

אני מבקש שזה יהיה נושא חדש. אם הם מושכים – אין כל בעיה.

קריאה:

אנחנו מוותרים.

יצחק גאגולה:

אני לא מושך את ההצעה.

קריאות:

- - -

היו"ר אפי אושעיה:

אני מעמיד להצבעה את ההצעה המחייבת את שר התקשורת להעניק רישיון לתאגידי
חינוך ותרבות להעביר שידורים חיים באמצעות לוויין מנקודת מקור אחת לנקודות
קליטה רבות קבועות בתנאים המפורטים בסעיף - - -

שר התקשורת ראובן ריבלין:

המסתייגים מוותרים.

היו"ר אפי אושעיה:

שיורידו זאת בהצבעתם.

קריאות:

- - -

אברהם פורז:

אם המציעים מודיעים שהם חוזרים בהם מההצעה - - -

היו"ר אפי אושעיה:

חבר הכנסת יגאל ביבי, האם אתה מוכן להסיר את הצעתך?

יגאל ביבי:

כן.

היו"ר אפי אושעיה:

חבר הכנסת גאגולה?

יצחק גאגולה:

מסיר.

היו"ר אפי אושעיה:

חבר הכנסת נחום לנגנטל?

יגאל ביבי:

הוא ביקש אותי להודיע שהוא מסיר.

שאול יהלום:

הוא לא נמצא.

היו"ר אפי אושעיה:

חבר הכנסת יצחק וקנין, האם אתה מסיר?

יצחק וקנין:

מסיר.

היו"ר אפי אושעיה:

אם כך ההצעה לא תועלה לדיון והיא הוסרה מסדר היום.

נצביע עתה על ההצעה השנייה הקובעת איסור בחוק הבזק על בעל רישיון לשדר
שידורי מין (שידורים המוגדרים על ידי המציעים פורנוגרפיים) במסגרת משדרי
ערוץ כשהפרת איסור זה תהווה עבירה פלילית שעונשה 5 שנות מאסר, וכו'.

נצביע על השאלה אם מדובר על נושא חדש כן או לא? מי שהוא בעד ההכרה בנושא
הזה כנושא חדש – יצביע בעד, ומי שחושב שמדובר על נושא ישן – יצביע נגד.

כאמור, אני מעמיד להצבעה את ההכרה בסעיף שהקראתי כרגע, כנושא חדש.

הצבעה

בעד – 4

נגד – 9

נמנעים - 2

קריאה:

חבר הכנסת דהאמשה, מה אתך?

עבד אלמאלכ דהאמשה:

אני נמנע.

היו"ר אפי אושעיה:

תוצאות ההצבעה: 4 בעד, 9 נגד, 2 נמנעים – חברי הכנסת דהאמשה ואושעיה - - -

נעמי חזן:

אני מבקשת רוויזיה.

היו"ר אפי אושעיה:

חברת הכנסת נעמי חזן ביקשה רוויזיה והיא תתקיים בשעה שמונה וחצי.

(הישיבה הופסקה בשעה 08:15 וחודשה בשעה 08:30)

שחרור הצעת חוק הבזק (תיקון – הגבלות של מישדרים למבוגרים), התשס"א-‏2001

מחובת הנחה מוקדמת בקריאה טרומית

----------------------------------------------------------------------------

היו"ר אפי אושעיה:

חברי הכנסת, אני מתכבד לחדש את הישיבה.

בהמשך לישיבה שקיימנו אתמול, שבה חבר הכנסת מיקי איתן פירט את האפשרות
הטכנית לחסימת ערוצים, אנחנו מבקשים פטור מחובת הנחה - - -

יגאל ביבי:

גם הצעת החוק שלנו.

היו"ר אפי אושעיה:

על כל השאר נדון בשעה עשר.

היות וחבר הכנסת איתן צריך לצאת לסיור, אני מעמיד עכשיו את הבקשה לפטור
מחובת הנחה מוקדמת על שולחן הכנסת את הצעת החוק בקריאה טרומית.

הצבעה

הבקשה אושרה.

פניית יו"ר ועדת הכלכלה בדבר טענה של חריגה מגדר נושא

הצעות חוק הבזק (תיקונים מס' 24 ו-26), הנדונות בוועדה - הצבעה על הרוויזיה

היו"ר אפי אושעיה:

חברי הכנסת, אני מעמיד להצבעה את הבקשה לרוויזיה בקשר להצעת החוק לאסור
בחוק הבזק על בעל רישיון לשידורים לשדר שידורי מין, וכו'.

הצבעה

בעד – 2

נגד – רוב

הבקשה אושרה.

היו"ר אפי אושעיה:

הבקשה לרוויזיה התקבלה.

אני מודה לכם. הישיבה נעולה.

הישיבה ננעלה בשעה 08:40
