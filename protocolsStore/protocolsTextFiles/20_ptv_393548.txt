הכנסת העשרים

מושב רביעי

פרוטוקול מס' 290

מישיבת ועדת הכנסת

יום שני, י"ז בחשון התשע"ח (06 בנובמבר 2017), שעה 11:00

סדר היום:

1. הקמת ועדה משותפת לוועדת החוקה, חוק ומשפט ולוועדת הכספים לפי סעיף
113(ג) לפקודת המיסים (גבייה) (קביעת הוצאות מרביות).

2. דיון בהמלצות הוועדה הציבורית לקביעת שכר ותשלומים אחרים לחברי הכנסת
בנושא:גילום מס בשל שדרוג רכב לצורכי מיגון.

נכחו:

חברי הוועדה:

יואב קיש – היו"ר

יואב בן צור

יואל חסון

רועי פולקמן

חברי הכנסת:

רחל עזריה

מוזמנים:

חשב הכנסת חיים אבידור

ייעוץ משפטי:

ארבל אסטרחן

מ"מ מנהל/ת הוועדה:

נועה בירן-דדון

רישום פרלמנטרי:

אסתר מימון

דיון בהמלצות הוועדה הציבורית לקביעת שכר ותשלומים אחרים לחברי הכנסת
בנושא: גילום מס בשל שדרוג רכב לצורכי מיגון.

היו"ר יואב קיש:

אנחנו פותחים את הדיון. סעיף א' בסדר-היוםאני דוחה. נודיע מתי נדון בו
מחדש. יושב אתנו חשב הכנסת, שלום גם לך.

חשב הכנסת חיים אבידור:

שלום וברכה.

היו"ר יואב קיש:

אנחנו נדון בהמלצות הוועדה הציבורית לקביעת שכר ותשלומים אחרים לחברי הכנסת
בנושא: גילום מס בשל שדרוג רכב לצורכי מיגון. בבקשה, החשב. תציג לנו את
העניין.

חשב הכנסת חיים אבידור:

התקבלה בוועדת הכספים החלטה שרכבים ממוגנים שנוסעים בהם נושאי משרה, צריך
להתאים את שווי השימוש שלהם כך ששווי השימוש יחול רק עבור הרכב הרגיל,
הסטנדרטי, שבו נוסעים נושאי משרה מקבילים.

בנושא הזה יש שני פרמטרים: יש פרמטרים על הרכב המשודרג ויש פרמטר שנובע
מרכיב הביטחון. לכל אחד יש מחיר מסוים שמייקר את הרכב.

מס הכנסה אמר שעבור הרכיב שבא לשקף את נושא הביטחון שזו העלות של שריון
הרכב, בגינו הנוסע ברכב לא צריך לשלם מס ולמעשה אין צורך לחייב בשווי שימוש
על הדבר הזה. אבל שדרוג הרכב נעשה היות שלא כל רכב ורכב אפשר לשריין, ואז
למעשה נושא המשרה נוסע ברכב שהוא לכאורה משודרג אבל לא לצרכים שלו, אלא
בגלל שדרישות הרכב דורשות לנסוע ברכב יותר יקר ויותר משודרג. ביקשו בנושא
הזה שמס הכנסה יפטור את תשלום המס על הרכיב הזה.

בדיון שהיה בוועדת הכספים מס הכנסה לא הביע נכונות לנושא הזה, ואז קיבלו
החלטה זמנית שהנושא הזה יגולם. אבל היתה התנגדות לגילום הזה כי למעשה
מטילים על נושא המשרה מעין הכנסה נוספת שהוא לא מבקש אותה או לא צריך אותה.

היו"ר יואב קיש:

מה הפתרון?

חשב הכנסת חיים אבידור:

אמרו למס הכנסה שעד סוף השנה הם צריכים לבוא עם פתרון לרכב הזה. ולמעשה עשו
הוראת שעה עד סוף השנה שניתן לגלם לנושא המשרה את הרכיב הזה של שדרוג הרכב.

על מנת להטיל את המצב ליושב-ראש הכנסת עם נושאי המשרה בממשלה, באה ועדה
ציבורית והמליצה לוועדת הכנסת שבשלב זה עד סוף השנה נפעל באותה דרך, קרי,
נגלם עליהם את השדרוג ומעל השדרוג זה יהיה פטור ממס.

היו"ר יואב קיש:

אני רוצה להגיד שני דברים. ראשית, מדובר בהמלצה שהגיעה מהוועדה הציבורית
לוועדת הכנסת. שנית, מדובר בהמלצה זהה להמלצת ועדת הכספים שמטפלת בנושאי
המשרה. ולכן אני לא רואה סיבה שלא לאשר את זה.

תקראי בבקשה ואז נצביע.

ארבל אסטרחן:

מדובר בהוראת שעה שתחול מ-1 בינואר 2017 עד 31 בדצמבר 2017, ובתקופה הזאת
יתווסף סעיף להחלטת שכר חברי הכנסת, שיאמר כך:

  -------------------------------------------------------------------------
                      "גילום מס בשל  21ב.   (א) מס הכנסה המוטל על יושב ראש
                      הכנסה הנובעת          הכנסת או על ראש האופוזיציה בשל
                      משדרוג רכב            הכנסה הנובעת משדרוג רכב שהכנסת
                      לצורכי מיגון          מעמידה לרשות מי מהם לצורכי
                                            מיגון יהיה על חשבון הכנסת.
  -------------- ---- -------------- ------ -------------------------------

  -------------------------------------------------------------------------

ולעניין זה "הכנסה הנובעת משדרוג רכב" – זה חלק ההכנסה ששווה להפרש החיובי
שבין אלה:

  ------------------------------------------------------------------------------
                                                     (1) שווי השימוש המזערי ברכב
                                                     שאפשר להעמיד לרשות יושב ראש
                                                     הכנסת או ראש האופוזיציה,
                                                     בידי הכנסת, שאפשר להתקין בו
                                                     אמצעי מיגון לפי הנחיות
                                                     גורמי הביטחון;
  -------------- ---- ---- ---- ---- ---- ---------- ---------------------------
                                                     (2) שווי השימוש המרבי ברכב
                                                     שאפשר להעמיד לרשות רוב חברי
                                                     הכנסת בידי הכנסת;

                                          "שווי      
                                          השימוש" –  
                                          כמשמעותו   
                                          בתקנות מס  
                                          הכנסה."    
  ------------------------------------------------------------------------------

כלומר, יושב-ראש הכנסת וראש האופוזיציה ירשמו שווי שימוש כמו יתר חברי
הכנסת. הם ישלמו מיסוי כמו יתר חברי הכנסת, למרות שבפועל עומד לרשותם רכב
משודרג יותר שניתן להם לצורכי המיגון.

היו"ר יואב קיש:

בצדק. תודה רבה לארבל היועצת המשפטית. הגיעו לפה חבר הכנסת יואב בן צור,
חבר הכנסת יואל חסון וחבר הכנסת רועי פולקמן. אנחנו מצביעים עכשיו על אישור
המלצות הוועדה הציבורית בנושא: גילום מס בשל שדרוג רכב לצורכי מיגון, כפי
שהוקרא והוסבר על-ידי החשב והיועצת המשפטית של הוועדה. מי בעד, שירים את
ידו.

יואב בן צור (ש"ס):

זה יהיה רטרואקטיבית?

ארבל אסטרחן:

כן, מינואר 2017.

היו"ר יואב קיש:

מי נגד? מי נמנע?

הצבעה

בעד – פה אחד

נגד – אין

נמנעים – אין

המלצות הוועדה הציבורית לקביעת שכר ותשלומים אחרים לחברי הכנסת בנושא:
גילום מס בשל שדרוג רכב לצורכי מיגון, אושרו.

היו"ר יואב קיש:

ההצעה התקבלה. תודה.

הקמת ועדה משותפת לוועדת החוקה, חוק ומשפט ולוועדת הכספים לפי סעיף 113(ג)
לפקודת המיסים (גבייה) (קביעת הוצאות מרביות)

היו"ר יואב קיש:

אנחנו עוברים לנושא הבא על סדר היום, וזה הקמת ועדה משותפת לוועדת החוקה,
חוק ומשפט ולוועדת הכספים לפי סעיף 113(ג) לפקודת המיסים (גבייה) (קביעת
הוצאות מרביות).

הוועדה תהיה בת שישה חברים, שלושה מכל ועדה, לפי ההרכב הבא: מטעם ועדת
החוקה, חוק ומשפט – חבר הכנסת ניסן סלומינסקי, שיכהן כיושב-ראש הוועדה, חבר
הכנסת אורי מקלב, חברת הכנסת רויטל סוויד. מטעם ועדת הכספים – חבר הכנסת
יצחק וקנין, מיקי מכלוף זוהר ומיקי רוזנטל.

רועי פולקמן (כולנו):

ועדה למה?

היו"ר יואב קיש:

זו ועדה משותפת לוועדת החוקה, חוק ומשפט ולוועדת הכספים לפקודת המיסים,
לצורך אישור תקנות. מישהו רוצה להתייחס?

קריאה:

אני רוצה להבין את הסעיף, שמישהו יסביר אותו.

יואל חסון (המחנה הציוני):

אפשר להבין מה אתם עושים פה?

היו"ר יואב קיש:

כן. בבקשה, ארבל. תסבירי.

ארבל אסטרחן:

אני לא יודעת מה התקנות שרוצים להביא לוועדה, אבל יש הוראה בפקודת המסים
(גבייה) שאומרת שלשר האוצר יש כמה עניינים שבהם הוא יכול להתקין תקנות, אחד
מהם זה האגרות והמשימות בעד כל פעולה שעל-פי פקודה זו, לרבות בדבר הוצאות
סבירות שבהן ניתן לחייב סרבן בשל אמצעי אכיפה שננקטו לפי פקודה זו וקביעת
סכומים מרבים להוצאות כאמור. ואז כתוב: תקנות לפי סעיף זה טעונות אישור
ועדה משותפת של ועדת החוקה וועדת הכספים.

קריאה:

אם לא, אז אי-אפשר להעביר תקנות?

ארבל אסטרחן:

רק בעניינים האלה, לפי פקודת המיסים (גבייה).

היו"ר יואב קיש:

חברים, מישהו רוצה להתייחס התייחסות עניינית לנושא הוועדה?

יואל חסון (המחנה הציוני):

באופן יוצא דופן נתמוך בהצעה...

היו"ר יואב קיש:

פולקמן?

רועי פולקמן (כולנו):

אין לי מה להגיד.

היו"ר יואב קיש:

בן צור.

יואב בן צור (ש"ס):

אין.

היו"ר יואב קיש:

אני מעלה להצבעה את ההחלטה על הקמת ועדה משותפת, כפי שקראתי. מי בעד, שירים
את ידו.

הצבעה

בעד – פה אחד

ההצעה בדבר הקמת ועדה משותפת לוועדת החוקה, חוק ומשפט ולוועדת הכספים לפי
סעיף 113(ג) לפקודת המיסים (גבייה) (קביעת הוצאות מרביות), נתקבלה.

היו"ר יואב קיש:

פה אחד. ההחלטה התקבלה. זה יעלה במליאה.

הישיבה נעולה. תודה רבה.

הישיבה ננעלה בשעה 13:39.
