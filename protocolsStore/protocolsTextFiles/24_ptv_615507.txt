הכנסת העשרים-וארבע

מושב שני

פרוטוקול מס' 49

מישיבת ועדת הכנסת

יום שלישי, י' בטבת התשפ"ב (14 בדצמבר 2021), שעה 12:00

סדר היום:

<< נושא >> 1. המלצת יושב ראש הכנסת וסגניו בדבר מועדי הכנסים במושב השני
ופתיחת המושב השלישי של הכנסת ה-24 << נושא >>

<< נושא >> - המשך דיון.

2. ערעורם של חברי הכנסת שלמה קרעי, אורית סטרוק ומאיר פורש על החלטת
הנשיאות שלא לאשר דחיפות הצעתם לסדר היום בנושא "מינוי שי ניצן לרקטור
הספריה הלאומית בניגוד לחוק ולתפקיד חדש שנתפר במיוחד בשבילו". << נושא >>

<< נושא >> 3. קביעת ועדת לדיון בהצעות החוק הבאות:

<< נושא >>

<< הצח >> א. הצעת חוק התכנית הכלכלית (תיקוני חקיקה ליישום המדיניות
הכלכלית לשנות התקציב 2017 ו-2018) (תיקון מס' 4) (הארכת תוקף הוראת מעבר),
התשפ"ב-2021 << הצח >> (מ/1470).

ב. << הצח >> הצעת חוק חומרי נפץ (תיקון מס' 5), התשפ"ב-2021 << הצח >>
(מ/1473).

ג. << הצח >> גג הצעת חוק שירות ביטחון (תיקון מס' 7 והוראת שעה) (שירות
במשטרה ושירות מוכר) (תיקון מס' 17), התשפ"ב-2021 << הצח >> (מ/1482).

נכחו:

חברי הוועדה:

ניר אורבך – היו"ר

עידית סילמן – מ"מ היו"ר

אחמד טיבי

יצחק פינדרוס

חברי הכנסת:

זאב בנימין בגין

איתמר בן גביר

אלון טל

אורית מלכה סטרוק

מאיר פרוש

שלמה קרעי

שמחה רוטמן

מוזמנים:

מזכירת הכנסת ירדנה מלר הורוביץ

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הילה מליחי

<< נושא >> ערעורם של חברי הכנסת שלמה קרעי, אורית סטרוק ומאיר פורש על
החלטת הנשיאות שלא לאשר דחיפות הצעתם לסדר היום בנושא "מינוי שי ניצן
לרקטור הספרייה הלאומית בניגוד לחוק ולתפקיד חדש שנתפר במיוחד בשבילו" <<
נושא >>

<< יור >> היו"ר ניר אורבך: << יור >>

בוקר טוב, אני מתכבד לפתוח את ישיבת ועדת הכנסת. היום יום שלישי, עשרה
בטבת, יום הקדיש הכללי, תשפ"ב, 14 בדצמבר 2021. אנחנו נתחיל, על פי בקשתה
של מזכירת הכנסת לחכות לה עם הסעיף הראשון, בסעיף השני: ערעורם של חברי
הכנסת שלמה קרעי, אורית סטרוק ומאיר פורש על החלטת הנשיאות שלא לאשר דחיפות
הצעתם לסדר היום בנושא "מינוי שי ניצן לרקטור הספרייה הלאומית בניגוד לחוק
ולתפקיד חדש שנתפר במיוחד בשבילו". חבר הכנסת אחמד טיבי, אתה תנמק את - - -

<< דובר >> נועה בירן - דדון: << דובר >>

אולי נשמע קודם את המערערים.

<< דובר >> שלמה קרעי (הליכוד): << דובר >>

אני רוצה שהיועצת המשפטית תהיה כאן, אדוני. חשוב לנו שתהיי בהאזנה. יש כאן
שאלות שאני רוצה לשמוע את חוות דעתך. אפשר לפתוח? תודה, אדוני יושב-הראש.
אולי אני אגיד את השאלות שחשוב לי לשמוע את ארבל לגביהן, ואז אני אדבר לגבי
הנושא. שאלה טכנית קודם כל, לגבי הצעה לסדר, האם יש קווים מנחים בנשיאות
הכנסת? כי כאן הגשנו את - -

<< דובר >> ארבל אסטרחן: << דובר >>

הצעה דחופה.

<< דובר >> שלמה קרעי (הליכוד): << דובר >>

- - ההצעה הדחופה לסדר, נציגי שלוש סיעות באופוזיציה. זאת אומרת, זו לא
הצעה שהגיש אחד, אלא הגישו שלושה אנשים שמייצגים שלוש סיעות באופוזיציה,
בשם הסיעות שלהם אגב. והאם אושרו הצעות דחופות לסדר אחרות שהגיש אדם אחד?
זאת אומרת, מי קובע את העדיפות? האם אין מניעה לפסול בגלל אג'נדה את ההצעה
הדחופה לסדר? לא נותנים עדיפות למספר חברי כנסת, למספר סיעות, שדורשים את
הבקשה הזו? זו שאלה שאני אשמח לשמוע מה הקריטריונים שם.

מכאן אני רוצה לעבור לנושא עצמו. אדוני, יש כאן ממש שערורייה שאי אפשר
לעבור עליה לסדר היום, והדיון הזה הוא דיון שנדרש בדחיפות, אי אפשר לדחות
אותו. יש כאן מינוי, ג'וב שתפרו לפרקליט המדינה לשעבר, שי ניצן, לרקטור
הספרייה הלאומית בניגוד לחוק. בניגוד לחוק. גם אם זה היה בחוק, שאלנו הרבה
שאלות ולא קיבלנו תשובות עליהן: מה היה התהליך, מה היה המכרז, איך בדיוק
הגיעו לזה? אבל אני אספר את הסיפור. פרקליט המדינה, שי ניצן, נתפר עבורו
ג'וב – רקטור הספרייה הלאומית. התפקיד הזה, אדוני, הוא תפקיד פסול. ארבל,
הוא פסול חוקית גם. חשוב שאת תאמרי את חוות דעתך בעניין. יש חוק – מתוקף
חוק הספרייה הלאומית, התשס"ח-2007, לחברת הספרייה הלאומית יש דירקטוריון
שממנה את המנהל הכללי, והוא רשאי להחליט שלחברה יהיה גם מנהל אקדמי. החוק
מאפשר לדירקטוריון למנות שני תפקידים. - - - הוא צריך לקבוע את תפקידו –
מנהל כללי ומנהל אקדמי, בחוק. ואכן לספרייה יש מנהל כללי, אורן וינברג, בעל
רקע עשיר בעולם הספרנות והספריות. ויש לה גם מנהל אקדמי, פרופ' אלחנן
ריינר, פרופ' להיסטוריה של עם ישראל.

אבל בחוק אין זכר לרקטור. ולמרות זאת, למרות שבחוק אין הסמכה לדירקטוריון
למנות רקטור ולתפור תפקיד כזה, הקים הדירקטוריון ועדת איתור למשרה הזאת
ומינה רקטור על פי המלצתה. אבל הדירקטוריון הזה לא הוסמך בחוק לעשות את
הדבר הזה. זאת אומרת שללא קשר לזהות הממונה – שגם הוא מאוד בעייתי ולא קשור
בכלל, ואין לו שום כישורים ולא שום דבר שקשור לקבוע בספרייה הלאומית
–המינוי הזה הוא מינוי פסול.

<< דובר >> אורית מלכה סטרוק (הציונות הדתית): << דובר >>

הוא קרא המון ספרים.

<< דובר >> שלמה קרעי (הליכוד): << דובר >>

הוא כתב המון כתבי אישום תפורים. פורסם, אדוני, כי הוקמה ועדת איתור והמכרז
לתפקיד פורסם, אבל ניסינו אני וחבריי למצוא את התיעוד הזה לאותה ועדת
איתור, לאותו מכרז, מה פורסם, מה היו תנאי המכרז, מי היו המתמודדים – אבל
שום דבר. מה היה מספר הפונים, מה היו כישוריהם – כלום, אין שום דבר, זה
כאילו אנחנו מדינה בתוך מדינה שבה כשמדובר בחברי הפרקליטות, מערכת אכיפת
החוק, להם הכול מותר, אצלם אפשר לעשות הכול במחשכים, ואף אחד לא יודע וזה
עובר בשתיקה. מה שכן ידוע, שהוועדה איתרה את שי ניצן, עד לאחרונה פרקליט
המדינה, ששמו הולך לפניו בהקשרים שאין להם שום דבר עם עולם הספריות. אמרו
עליו הילה גרסטל וד"ר מאיה פורמן, ד"ר חן קוגל, והיועץ המשפטי לממשלה בעצמו
שאמר שהוא תופס אותו בגרון ושהוא תופר לו תיקים. אני לא מצליח להבין איך
דבר כזה קורה, שאדם שאין לו שום קשר עם העולם הזה, תופרים לו תיק בניגוד
לחוק, שהחוק בכלל לא מסמיך את הדירקטוריון לתפור תפקיד כזה של רקטור
הספרייה הלאומית. למינוי יש השלכות תקציביות, ולעניין הזה הוא מקבל, חוץ
מהפנסיה התקציבית שלו של עשרות אלפי שקלים בשנה, פה עוד עשרות אלפי שקלים
בשנה לתפקיד שנתפר בניגוד לחוק, בניגוד לכללים תקינים. ואני חושב שאסור לנו
לעבור לסדר-היום, אדוני, בפרט – אני אוסיף את הדבר האחרון – שלא הבנו
בהסכמים הקואליציוניים על מה סיעת תקווה חדשה הכניסה הגדלה בתקציב של
הספרייה הלאומית. מה עם הפריפריה, העניים, החלשים, החולים, משרד הבריאות,
משרד החינוך?

<< דובר >> אחמד טיבי (הרשימה המשותפת): << דובר >>

יש קשר?

<< דובר >> שלמה קרעי (הליכוד): << דובר >>

אני שואל שאלת תם. לא צריך לבדוק את העניין הזה? העלאה מ-48 מיליון שקל
תקציב ל-70 ומשהו מיליון שקל תקציב – זה מופיע בהסכמים הקואליציוניים של
תקווה חדשה.

<< דובר >> אורית מלכה סטרוק (הציונות הדתית): << דובר >>

מה אתה אומר? הכפילו כמעט את התקציב.

<< יור >> היו"ר ניר אורבך: << יור >>

לא בונים פה בניין חדש?

<< דובר >> שלמה קרעי (הליכוד): << דובר >>

בונים בניין חדש, נכון, אבל עושים הרבה דברים במדינת ישראל, שום דבר מזה לא
נכנס להסכמים קואליציוניים של מפלגה שהיא לא מנהלת את המדינה. לכן יש פה
הרבה תמיהות, הרבה דברים שאסור לנו לעבור עליהם לסדר היום, ואני מבקש לאשר
את הדיון הזה אדוני.

<< יור >> היו"ר ניר אורבך: << יור >>

חבר הכנסת קרעי, תודה רבה. ארבל, לפני שאת עונה, ברשותכם – זה תלוי בהסכמת
חברת הכנסת סטרוק כמובן – חבר הכנסת פרוש ביקש לנמק עכשיו.

<< דובר >> אורית מלכה סטרוק (הציונות הדתית): << דובר >>

כן, בוודאי. בוודאי.

<< יור >> היו"ר ניר אורבך: << יור >>

חבר הכנסת פרוש, תנמק ואחר כך ארבל תענה לחבר הכנסת קרעי ונעבור הלאה.

<< דובר >> מאיר פרוש (יהדות התורה): << דובר >>

את הנושא אני מכיר לעומק כתוצאה משיחות עם חבר הכנסת קרעי, שהוא חי ונושם
ומנסה כלפי חוץ להוציא את הכאב שיש לו. אם אני לא טועה, אני ראיתי גם דברים
שהנשיאות החליטה שחבר כנסת אחד ביקש. אז אני לא רוצה לומר שאני חולק על כל
שיטת ההחלטות בנשיאות, - - - נציגות ו- - - הצבעות, אתמול כי זה חלק
מהתוצאה שהאופוזיציה מאוד פגועה מההתנהלות של הקואליציה. אני לא רואה למה
הנושא הזה, עם כל הנימוקים של חבר הכנסת קרעי – הספקתי לשמוע אותו כאן, אבל
אני מכיר את הטיעונים האלה – לומר שהדבר הזה לא צריך לקבל סדר-יום. לכן אני
מבקש לערער על ההחלטה של הנשיאות, ואני מבקש שהוא ייכלל.

<< יור >> היו"ר ניר אורבך: << יור >>

חבר הכנסת פרוש, תודה רבה.

<< דובר_המשך >> מאיר פרוש (יהדות התורה): << דובר_המשך >>

אני כמציע מערער, אבל את ההצבעות יעשה החבר הקבוע בוועדה.

<< יור >> היו"ר ניר אורבך: << יור >>

בסדר גמור. ארבל תתייחס למה שביקש חבר הכנסת קרעי, ואז חברת הכנסת סטרוק
תדבר.

<< דובר >> ארבל אסטרחן: << דובר >>

תקנון הכנסת מותיר לנשיאות הכנסת שיקול דעת רחב בקביעה מהן ההצעות הדחופות
לסדר שיאושרו בכל שבוע. ההנחיה של סעיף 54 היא שאם נושא ההצעה הוא בעל
חשיבות או דחיפות מיוחדת, ואז יש כמה מגבלות, למשל: לא יאושרו יותר מחמישה
נושאים, או שאם יש באותו שבוע הצעה לסדר או שאילתה דחופה אי אמון באותו
נושא – זאת אומרת שיכול להיות נושא מאוד חשוב, אבל הוא כבר נדון בדרך אחרת,
אז לא יאשרו אותו כהצעה דחופה, או שאישרו דיון מהיר. אלה בגדול הדברים.
הרבה פעמים העובדה שהרבה ח"כים הציעו הצעה מלמדת על החשיבות שלה, ח"כים
מסיעות שונות כמובן, כי ח"כים מאותה סיעה לא יכולים. הנשיאות יכולה להחליט
שנושא שגם ח"כ אחד חשב עליו הוא נושא דחוף. אם אני מסתכלת על ההצעות של
השבוע, למשל, הנושא הראשון ברשימה שהונח בפני הנשיאות, נושא הקטל בדרכים
ביהודה ושומרון שהגישו שלושה ח"כים – לא אושר. ויש עוד. יש הרבה מאוד הצעות
של ח"כים בודדים ששתיים מהן אושרו.

אני לא חושבת שאי פעם הייתה איזושהי הנחייה או מחשבה או אמירה שהצעה שח"כ
אחד מגיש – יש פחות סיבות לנשיאות לחשוב שהיא חשובה או דחופה. אגב, אתה
אומר זה מטעמי ומטעם סיעת הליכוד, אבל זה לא ככה, הצעה דחופה היא - - -

<< דובר >> שלמה קרעי (הליכוד): << דובר >>

מה את אומרת, ארבל, שהנשיאות – שיש לה רוב מסוים לקואליציה – יכולה למנוע
מאתנו, חברי כנסת, להעלות נושאים לסדר-היום?

<< דובר >> אורית מלכה סטרוק (הציונות הדתית): << דובר >>

היא עושה את זה כל הזמן.

<< דובר >> ארבל אסטרחן: << דובר >>

אם הנשיאות הייתה אומרת אנחנו לא בוחרים הצעות של ח"כים מהאופוזיציה, היה
מקום לבחון את הנושא.

<< דובר >> שלמה קרעי (הליכוד): << דובר >>

לא, נושאים שלא רוצים לדבר עליהם, רוצים לסתום לכם את הפה בנושא הזה.

<< דובר >> ארבל אסטרחן: << דובר >>

אתם כמובן יכולים להגיש הצעה רגילה, אז אין פה עניין לסתום את הפה.

<< דובר >> אחמד טיבי (הרשימה המשותפת): << דובר >>

לדבר עשר דקות?

<< דובר >> ארבל אסטרחן: << דובר >>

כן, נכון, זה נותן יותר זמן דיבור. זאת אומרת, יש לחברי הכנסת כלים רבים
ומשמעותיים להעלות נושאים.

<< דובר >> שלמה קרעי (הליכוד): << דובר >>

גם הצעה רגילה, וזה לא שמאשרים כל הצעה.

<< דובר >> ארבל אסטרחן: << דובר >>

לא צריך לאשר.

<< דובר >> אורית מלכה סטרוק (הציונות הדתית): << דובר >>

זו המכסה שלך.

<< דובר >> ארבל אסטרחן: << דובר >>

זה פשוט יורד מהמכסה, זה ההבדל. זה גם עולה באותו שבוע ויש יותר זמן לדבר.
לכן בסופו של דבר יש מכסה מוגבלת, הנשיאות יושבת וחושבת מה נראה לה הכי
חשוב. בסוף זה גם לא סיעתי – הסתכלתי על מה שאושר היום. לשלושה ח"כים
מהליכוד כן אושרו הצעות דחופות שהם הגישו: קטי שטרית, קרן ברק וגילה
גמליאל.

<< דובר >> שלמה קרעי (הליכוד): << דובר >>

לא אמרתי שזה סיעתי, אמרתי שזה נושאי, זה מהותי.

<< דובר >> ארבל אסטרחן: << דובר >>

לא, אמרת מטעמנו ומטעם הסיעה.

<< דובר >> שלמה קרעי (הליכוד): << דובר >>

אני אומר שזה מהותי, העניין הזה לסתום פיות בנושאים שלא רוצים שנדבר עליהם.

<< דובר >> ארבל אסטרחן: << דובר >>

אז נשמע את נציג הנשיאות. למה יש סתימת פיות? איך זה סתימת פיות? יש המון
נושאים שלא אושרו. נראה שיש פה עשרות נושאים שלא אושרו.

<< דובר >> שלמה קרעי (הליכוד): << דובר >>

ארבל, תמיד כשמדברים על דברים האלה, אתם מתייחסים בסבירות, כמה חברי כנסת.
תמיד אמרו לנו – אני זוכר, בתקופות קודמות – שמתייחסים למספר חברי הכנסת
שהגישו.

<< דובר >> ארבל אסטרחן: << דובר >>

לעיתים זה מעיד על החשיבות והדחיפות, אבל הנשיאות יכולה לחשוב שבעיניה יש
משהו יותר דחוף. אני פשוט לא רואה פה משהו שהוא כל כך בוטה, שיש פה איזושהי
חריגה מדברים שהיו מקובלים בכנסת.

<< יור >> היו"ר ניר אורבך: << יור >>

ארבל, תודה רבה. חברת הכנסת סטרוק, בבקשה.

<< דובר >> אורית מלכה סטרוק (הציונות הדתית): << דובר >>

תודה רבה, אדוני היושב-ראש. אני אגיד לך למה אני החלטתי לערער על ההחלטה
הזו, למה בכלל החלטתי להצטרף להצעה של ידידי, חבר הכנסת קרעי, להגיש את
הבקשה. אתה יודע, אני כבר הרבה זמן לא הגעתי אליך לוועדה עם ערעור על
החלטה. במקרה הזה אני באמת חושבת שחייבים לערער ואני חושבת שהנושא חייב
להגיע לבחינה של הכנסת, משום ש – תסלח לי על המילה הקשה. תסלח לי, ניר, על
המילה הקשה, אבל אני חושבת שמדובר כאן בשחיתות. סליחה, אני מתנצלת על המילה
הקשה, אבל מדובר כאן בשחיתות, ותפקידנו ככנסת לוודא שלא נעשים מעשי שחיתות
במינויים מהסוג הזה.

עכשיו אני רוצה לקחת את עצמנו אחורה, ברשותך ניר, לספטמבר 2012. עד ספטמבר
2012 כיהן שי ניצן כמשנה לפרקליט המדינה לתפקידים מיוחדים. זה היה תפקידו.
במסגרת התפקיד הזה הוא התעמר קשות באנשי ימין, מתנחלים, מפגיני ימין, ניהל
כלפיהם מערכת שלמה של אכיפה בררנית במסגרת צוות מיוחד לאכיפת החוק, שהוא
המציא אותו יש מאין. אני אסביר. אני אסביר. בשנת 1998 נחשפו קיומם של נהלים
מיוחדים לאכיפת החוק על מתנחלים ואנשי ימין, ונחשף קיומו של צוות שאמור
לטפל במיוחד בהחמרת האכיפה על פלח האוכלוסייה הזה. הממשלה בשנת 1998 קיימה
דיון בנהלים האלה, שהיו סודיים. הם היו כל כך סודיים שאפילו היועץ המשפטי
דאז, אליקים רובינשטיין, לא קיבל עליהם מידע מהגברת טליה ששון, שהייתה
מופקדת עליהם, ורק לאחר שחשפנו את הנהלים, הנהלים האלה הובאו לממשלה
והממשלה קיימה בהם דיון. הממשלה, ניר, קיבלה החלטה בשנת 1998. החלטה שהיא
קיבלה הייתה החלטה מאוד ראויה. היא קיבלה החלטה שצריך שיהיה צוות לאכיפת
חוק בסוגיות אכיפה והמרדה כלל ארצי, כלל מגזרי, על כל מי שיש נגדו חשדות על
הסתה והמרדה, ולא על מגזר מסוים. הגיע שי ניצן ופשוט דילג מעל החלטת הממשלה
הזו, לקח את הצוות הזה והפך אותו מחדש לצוות שעוסק אך ורק באכיפה על
מתנחלים ועל אנשי ימין.

בשנת 2012 הוא סיים את תפקידו. קודם סיום תפקידו, אדוני היושב-ראש, ניסה שי
ניצן להתקבל לשלושה תפקידים אחרים שהיו פנויים בפרקליטות המדינה. הוא הגיש
מועמדות והוא לא התקבל לאף אחד מהם. והנה, ערב סיום תפקידו – ממש ערב סיום
תפקידו – קיבלנו מידע שהולכים לתפור לו תפקיד מיוחד. תפקיד מיוחד שלא היה
קיים עד אז במשרד המשפטים, תפקיד של משנה ליועץ המשפטי לממשלה לתפקידים
מיוחדים. לא היה תפקיד כזה אז. וחבר הכנסת יריב לוין הגיש על זה בקשה לדיון
מהיר בוועדה לביקורת המדינה, והיה דיון בוועדה לביקורת המדינה. והגיע שר
המשפטים דאז, יעקב נאמן, ודנו בנושא הזה. הוועדה לביקורת המדינה ראתה
בחומרה רבה את העובדה שהולכים לתפור תפקיד מיוחד, חליפה ליתום – חליפה
ליתום – לשי ניצן, שהוא לא יישאר בלי תפקיד, כי הוא ניסה להגיש מועמדות
לתפקיד אחד, לתפקיד שני, לתפקיד שלישי, ולא הצליח, אז כדי שיהיה לו תפקיד
בכיר, תופרים לו חליפה ליתום.

היה דיון בוועדה לביקורת המדינה, אני מדברת על קיץ 2012 – אין לי כרגע את
התאריך המדויק, אבל אני זוכרת היטב – מי שישב בראש הוועדה היה חבר הכנסת
אורי אריאל. והוועדה ראתה בחומרה את הדבר הזה. וחיכינו לראות מה יהיה. ואז
בספטמבר 2012, ביום חמישי אחד, פתאום מקבלים שרי הממשלה הודעה שיש מינוי
חדש שהולך לבוא לממשלה ביום ראשון. מחמישי לראשון, בלי שום התראה מוקדמת,
בלי כלום, וזה מינוי לתפקיד המיוחד הזה. והגיע היועץ המשפטי דאז, וינשטיין,
לישיבת הממשלה והסביר לחברי הממשלה שהוא פשוט לא יכול להמשיך בתפקידו אם שי
ניצן לא יהיה לצדו, ולכן מעכשיו יהיה תפקיד חדש – משנה ליועץ המשפטי לממשלה
לתפקידים מיוחדים. לא היה תפקיד כזה קודם לכן, הוא הומצא, חליפה ליתום,
עבור שי ניצן. ווינשטיין הפעיל את מלוא כובד משקלו כדי שהמינוי הזה –
הקריטי והחשוב, עם חוות דעת שצורפה למה חייבים כזה משנה ואי אפשר בלעדיו,
ויש המון נושאים שאי אפשר לדון בהם בלי זה, חייבים את זה. והממשלה אישרה.
הממשלה אישרה. תפקיד שלא היה קודם, מועמד אחד ויחיד, וינשטיין לא יכול בלי
זה.

שי ניצן נכנס לתפקיד הזה, ועכשיו נשאלת השאלה כמה זמן הוא תפקד בתפקיד. כמה
זמן אתם חושבים?

<< יור >> היו"ר ניר אורבך: << יור >>

חברת הכנסת סטרוק, אנחנו עוברים עכשיו שנה-שנה?

<< דובר >> שלמה קרעי (הליכוד): << דובר >>

זה מאוד מעניין.

<< דובר >> אורית מלכה סטרוק (הציונות הדתית): << דובר >>

לא, אנחנו לקראת הסוף.

<< דובר >> שלמה קרעי (הליכוד): << דובר >>

תקשיב עד הסוף. תקשיב לסוף. אני כבר מנחש שהתפקיד הזה נסגר כשהוא יצא
מהמינוי.

<< דובר >> אורית מלכה סטרוק (הציונות הדתית): << דובר >>

זה מפליא. זה מפליא. תאמין לי שכל – אני אסביר לך משהו, ניר.

<< יור >> היו"ר ניר אורבך: << יור >>

אני סקרן, אבל אנחנו בסוף 2012 כרגע.

<< דובר >> אורית מלכה סטרוק (הציונות הדתית): << דובר >>

תקשיב, אני אגיד לך משהו. יש דברים שאנחנו כחברי כנסת - - -

<< דובר >> יצחק פינדרוס (יהדות התורה): << דובר >>

ניר, אני בטוח שתיתן גם לחברי ועדה אפשרות להתבטא.

<< דובר >> איתמר בן גביר (הציונות הדתית): << דובר >>

אנחנו רוצים לספר על שנת 2000.

<< יור >> היו"ר ניר אורבך: << יור >>

ככל שיותיר לנו הזמן.

<< דובר >> אורית מלכה סטרוק (הציונות הדתית): << דובר >>

אני אגיד לך משהו, ניר. אני רוצה להגיד משהו מאוד רציני. מאוד רציני. אנחנו
כחברי כנסת אחראיים לכך שלא תהיה פה שחיתות. זה תפקידנו.

<< יור >> היו"ר ניר אורבך: << יור >>

אני חושב שאין מחלוקת, חברת הכנסת סטרוק. כל המחלוקת היא בסופו של דבר על
דחיפות העניין, זו המחלוקת.

<< דובר >> אורית מלכה סטרוק (הציונות הדתית): << דובר >>

אני רוצה להגיע לפואנטה. דחיפות העניין היא עצומה, כי עושים שוב את אותו
דבר.

<< יור >> היו"ר ניר אורבך: << יור >>

בוודאי. יש פה 40 נושאים - - -

<< דובר >> אורית מלכה סטרוק (הציונות הדתית): << דובר >>

ניר, אני רוצה לשאול אותך, כמה זמן לדעתך, להערכתך, כמה זמן שירת שי ניצן
בתפקיד הקריטי שבלעדיו אי אפשר היה לנהל את ענייני המשפטים של מדינת ישראל?
כמה זמן?

<< דובר >> שלמה קרעי (הליכוד): << דובר >>

שנה וחצי?

<< דובר >> אורית מלכה סטרוק (הציונות הדתית): << דובר >>

הלוואי. שנה וחודש. מספטמבר 2012 ועד נובמבר 2013, בדיוק שנה וחודש, כי אז
הייתה ועדת איתור לבחירת פרקליט המדינה החדש במקום משה לדור. וראה זה פלא,
ועדת האיתור, שאמורה להשיג לממשלה מספר מועמדים שהממשלה תבחר ביניהם,
הצליחה להצביע רק על מועמד אחד. תנחש איך קראו לו – שי ניצן. רק אחד. רק
אחד. וחברי ממשלה, שחלקם היו מאוד מאוד מזוהים עם הימין, ומאוד הפריע להם
למנות את שי ניצן, עם הרקורד האיום שלו כלפי הימין, לתפקיד פרקליט המדינה
היו אנוסים. ועדת האיתור אנסה אותם.

<< יור >> היו"ר ניר אורבך: << יור >>

סליחה שאני קוטע אותך.

<< דובר_המשך >> אורית מלכה סטרוק (הציונות הדתית): << דובר_המשך >>

אני מסיימת.

<< יור >> היו"ר ניר אורבך: << יור >>

אני לא מגביל בזמן, אבל את פורסת לנו מסכת של עשר שנים עם ממשלות שונות.

<< דובר >> אורית מלכה סטרוק (הציונות הדתית): << דובר >>

לא עשר שנים, אני פורסת מסכת - - -

<< יור >> היו"ר ניר אורבך: << יור >>

מסוף 2012. בואי נתקדם.

<< דובר >> אורית מלכה סטרוק (הציונות הדתית): << דובר >>

אנחנו נתקדם.

<< דובר >> שלמה קרעי (הליכוד): << דובר >>

היא מראה לך שזו מתפרה שיטתית.

<< יור >> היו"ר ניר אורבך: << יור >>

חבר הכנסת קרעי, בסדר, עשר שנים – אני לא יודע מי ועדות האיתור שם היו.
אגב, בלי להביע דעה - - -

<< דובר >> אורית מלכה סטרוק (הציונות הדתית): << דובר >>

ניר, תן לי רגע. אל תביע דעה. תן לי שנייה, אני פורסת בפניך עובדות כי בכול
זאת, יש לי פרופסורה בנושא הזה.

<< יור >> היו"ר ניר אורבך: << יור >>

מאה אחוז, אבל חברת הכנסת סטרוק, אני אומר בכבוד: בואי נגיע לנקודה. אני
רוצה לאפשר גם לחברי הכנסת - - -

<< דובר >> אחמד טיבי (הרשימה המשותפת): << דובר >>

תשלימי את ההקדמה וגשי לנושא.

<< דובר >> אורית מלכה סטרוק (הציונות הדתית): << דובר >>

בזמן שאתה אומר לי בואי נגיע לנקודה, כבר הייתי מגיעה לנקודה חמש פעמים. מה
שאני אומרת, שי ניצן עבר מתפקיד לתפקיד. חברי הממשלה נאנסו לאשר אותו משום
שלא הייתה להם אופציה אחרת. הכתבת המדינית של גלי צה"ל דאז, אילאיל שחר
דיווחה בגלי צה"ל – ויש לי את ההקלטה – שחברי ממשלה אמרו לה שהם מפחדים
להצביע נגד המינוי מחשש שייתפר להם תיק. כך אמרו חברי ממשלה לאילאיל שחר,
שהם מפחדים להצביע נגד המינוי של שי ניצן בנובמבר 2013 מחשש שייתפר להם
תיק. הוא מונה לתפקיד פרקליט המדינה. ועכשיו תנחש מה קרה לתפקיד הקריטי שאי
אפשר היה בלעדיו.

<< דובר >> שלמה קרעי (הליכוד): << דובר >>

שתפרו לו לפני זה.

<< יור >> היו"ר ניר אורבך: << יור >>

הוא לא מאויש עד היום.

<< דובר >> אורית מלכה סטרוק (הציונות הדתית): << דובר >>

מה קרה לתפקיד הזה? הוא נותר בלתי מאויש. פתאום לא היה בו צורך. יש לנו,
אדוני היושב-ראש, חברה משותפת. חברתנו המשותפת, שרת המשפטים לשעבר איילת
שקד - - -

<< יור >> היו"ר ניר אורבך: << יור >>

חברת הכנסת סטרוק, סליחה, אני נותן לך עד 12:26.

<< דובר >> אורית מלכה סטרוק (הציונות הדתית): << דובר >>

מעולה. אני גומרת לפני. כשחברתנו המשותפת איילת שקד כיהנה כשרת המשפטים,
זכיתי להיות הרבה במשרד המשפטים לצדה, לעזור לה בכל מיני דברים ועניינים.
ואז גיליתי את נבכי הקליקה. את נבכי הקליקה שקיימת במשרד המשפטים. אני
אומרת לך בוודאות שלאדם הבכיר ביותר בקליקה הזאת קראו שי ניצן. ועכשיו
אנחנו רואים איך שוב נתפר לו תיק שאף אחד לא צריך, שלא קיים בכלל בחוק של
הספרייה הלאומית, ששואב כספים של המדינה ללא צורך, ממש ללא צורך. ואתה יודע
מה, ניר? בעוד שנה ומשהו פתאום יסתבר לך שזו הייתה רק מקפצה לתפקיד הבא,
כדי שבינתיים הוא יחיה לו בנחת ועם משכורת שמנה.

אם יש לנו כחברי כנסת איזשהו תפקיד למנוע שחיתות, פה התפקיד הזה מונח. ולכן
הנושא הזה חייב לעלות לדיון בכנסת, הוא לא יכול להיות מופקר. אנחנו לא
יכולים לאטום עיניים, אוזניים ופה ולהגיד לא ראינו, לא שמענו, לא ידענו. זו
שחיתות.

<< יור >> היו"ר ניר אורבך: << יור >>

תודה רבה. עמדת במילה שלך. חבר הכנסת אחמד טיבי, סגן יושב-ראש הכנסת, אנא
הצג בבקשה את עמדת הנשיאות.

<< דובר >> אחמד טיבי (הרשימה המשותפת): << דובר >>

תודה רבה אדוני. האמת, זה תרגיל יפה, שלמה. לא אישרו להם הצעה דחופה של
שלוש דקות, ופה הרצאה של עשר דקות כל אחד. זו השיטה היעילה ביותר לשלוח מסר
לציבור. כל נציגי הציונות הדתית פה, למרות ששי ניצן גם הוא נציג של הציונות
הדתית, או בן לציונות הדתית.

<< דובר >> אורית מלכה סטרוק (הציונות הדתית): << דובר >>

היה מת.

<< דובר >> איתמר בן גביר (הציונות הדתית): << דובר >>

בערך כמו שאתה נציג הציונות הדתית, זה אותו רעיון.

<< דובר >> אחמד טיבי (הרשימה המשותפת): << דובר >>

בן לציונות הדתית. בן.

<< דובר >> אורית מלכה סטרוק (הציונות הדתית): << דובר >>

היה מת.

<< דובר >> איתמר בן גביר (הציונות הדתית): << דובר >>

בערך כמו שאתה נציג הציונות הדתית, זה אותו רעיון. אותו קו מחשבתי.

<< דובר >> אחמד טיבי (הרשימה המשותפת): << דובר >>

לא, הגזמת.

<< דובר >> אורית מלכה סטרוק (הציונות הדתית): << דובר >>

הוא אויב הציונות הדתית מספר 1.

<< דובר >> אחמד טיבי (הרשימה המשותפת): << דובר >>

לא זה מה שהוא אמר על עצמו לפחות.

<< דובר >> אורית מלכה סטרוק (הציונות הדתית): << דובר >>

אני אומרת מה שאנחנו אומרים.

<< דובר >> אחמד טיבי (הרשימה המשותפת): << דובר >>

האמת היא שכאשר מובאות בפני הנשיאות מספר הצעות, היא מחליטה מה מתאים יותר,
מה דחוף יותר, כי זו הצעה דחופה לסדר-היום. והנושאים שנבחרו הם נושאים
ראויים, אנחנו רואים את חמשת הנושאים. אגב, הוחלט על ארבעה והוסיפו את
הרביעית או את החמישית כי היא דחופה יותר וחשובה בעיני הנשיאות. ולכן
הנשיאות לא החליטה שהנושאים שלכם לא חשובים. היא לא החליטה. או שלנושא אין
ערך פרלמנטרי. היא החליטה שאלה הם הנושאים שהשבוע היא רוצה לדון בהם, ולכן
היא לא קיבלה את ההצעה שלכם, ולכן חבר הכנסת קרעי וחבריו, הגשתם ערעור
ונתתם פה הרצאה של עשר דקות כל אחד, אפילו חזרתם עשר שנים אחורה למינוי של
שי ניצן.

<< דובר >> שלמה קרעי (הליכוד): << דובר >>

מה עמדתך האובייקטיבית, אדוני?

<< דובר >> אורית מלכה סטרוק (הציונות הדתית): << דובר >>

לא, שלמה, רק שנייה, אני רק רוצה - - -

<< יור >> היו"ר ניר אורבך: << יור >>

לא, לא, לא, חבר הכנסת - - -

<< דובר >> אחמד טיבי (הרשימה המשותפת): << דובר >>

אני מייצג את הנציגות.

<< דובר >> אורית מלכה סטרוק (הציונות הדתית): << דובר >>

זה רק דקה. ברבע דקה משהו שלמדתי פה מארבל. אנחנו הבנו פה מארבל בדיונים
קודמים שאנחנו לא באים להאשים את הנשיאות, אלא ועדת הכנסת יכולה להחליט
להוסיף נושא.

<< דובר >> אחמד טיבי (הרשימה המשותפת): << דובר >>

בהחלט. בהחלט. זה נכון. זה נכון. אבל הייתה החלטה שיהיו רק ארבעה נושאים,
ובאופן חריג השבוע הוסיפו חמישי.

<< דובר >> שלמה קרעי (הליכוד): << דובר >>

אז תקעתם את ועדת הכנסת גם.

<< דובר >> אחמד טיבי (הרשימה המשותפת): << דובר >>

אתה משתמש בוועדת הכנסת בצורה יעילה. בצורה יעילה.

<< דובר >> אורית מלכה סטרוק (הציונות הדתית): << דובר >>

זה לא נכון.

<< דובר >> שלמה קרעי (הליכוד): << דובר >>

היא הקריאה שיש רק חמישה נושאים - - -

<< דובר >> ארבל אסטרחן: << דובר >>

אגב, ועדת הכנסת יכולה להוסיף.

<< דובר >> אחמד טיבי (הרשימה המשותפת): << דובר >>

אגב, חבר הכנסת קרעי, הייתי בהרבה ערעורים כאן בשנים האחרונות, זו פעם
ראשונה שאני רואה ערעור שנמשך יותר מחצי שעה בגלל נדיבות היושב-ראש. אולי
בגלל שגם הוא ציונות דתית.

<< יור >> היו"ר ניר אורבך: << יור >>

כן, יש בזה משהו. חבר הכנסת טיבי, אני מבטיח שאם אתה תגיע לערער ותרצה את
מכסת הזמן שלך, אתה תקבל.

<< דובר >> אחמד טיבי (הרשימה המשותפת): << דובר >>

אני חושב שהנושא ברור, והנימוקים בדיוק מה שאמרתי.

<< יור >> היו"ר ניר אורבך: << יור >>

חבר הכנסת טיבי, תודה רבה. לפני שנעבור להצבעה, חבר הכנסת איתמר בן גביר
וינעל את הדוברים - - -

<< דובר >> יצחק פינדרוס (יהדות התורה): << דובר >>

שאלתי אם תיתן רשות דיבור לחברי ועדה גם.

<< יור >> היו"ר ניר אורבך: << יור >>

אין בעיה. ברשותך, חבר הכנסת רוטמן, אתה תסיים. חבר הכנסת בן גביר, חבר
הכנסת פינדרוס ואחר כך חבר הכנסת רוטמן. אני לא מגביל בזמן, אבל אני
מבקש - - - את המהות הבנו.

<< דובר >> איתמר בן גביר (הציונות הדתית): << דובר >>

אני אקצר. אני שומע את הדברים, אדוני היושב-ראש. אני שומע כאן את הדברים
מטעם נשיאות הכנסת, אני מתקשה להבין. מתקשה להבין את הקטנוניות ואת הרעיון
לחסום איזשהו דיון שהוא כל כך חשוב, שהוא כל כך מהותי, על אדם, שאין מה
לעשות, שנוי במחלוקת. אורית הזכירה כאן מקצת שבחו של האדם, אני יכול להוסיף
– אני נכנסתי באמצע של הדברים של אורית – שני נתונים שחשוב לדעת: אחד, כל
המעצרים של ילדות בגוש קטיף, ניר, ההנחיה לבקש מעצר עד תום ההליכים לילדות
בנות 12 שחוסמות כביש, זה שי ניצן. 53 כתבי אישום נגדי, שמתוכם 46 זיכויים
– 46 זיכויים – זה שי ניצן. במדינה נורמלית, אחד כזה – היו שולחים אותו
הביתה. רק אצלנו הבן אדם הפך להיות פרקליט מדינה.

אני חושב שכאשר לוקחים את העובדה שהמינוי שלו כל כך שנוי במחלוקת, כל כך
בעייתי, גם כל כך לא מקצועי – מה הקשר בין שי ניצן לבין הספרייה הלאומית?
באמת, באמת. אין שום קשר ואין שום תחילת הבנה למה הוא קשור. האנשים שם הם
מינויים מקצועיים. מה הוא? מה ההסמכה שלו? מה הוא למד כדי שהוא יכהן בתפקיד
כזה?

<< דובר >> אורית מלכה סטרוק (הציונות הדתית): << דובר >>

הוא למד איך לתפור לעצמו חליפה ליתום.

<< דובר >> איתמר בן גביר (הציונות הדתית): << דובר >>

לתפור תיקים. ולכן העניין הזה, אדוני, לתת חופש ביטוי. במאמרה של פרופ' להב
– אהרון ברק תמיד ציטט את זה, הנשיא אהרון ברק: טול מהאדם את חופש הביטוי,
ולקחת ממנו את התכלית ואת המהות לחיים שלו. וחופש הביטוי משתרע על כולם. על
כולם. בפרשת לוי נגד מפקד המחוז הדרומי אמר בית המשפט העליון: חופש הביטוי
הוא לא רק החופש של ילדים עם זרי פרחים להלך ברחובה של עיר. חופש הביטוי זה
גם החופש להציג דברים שהם שנויים במחלוקת, אפילו אם הם מקוממים, אפילו אם
הם מרגיזים. כאן האמת היא שאני לא מוצא משהו מרגיז. אני חושב שיש כאן כמעט
קונצנזוס בין כל מי שנמצא כאן שהמינוי הוא שנוי במחלוקת. אבל באמת אני לא
מבין למה לחסום את הדיון הכול כך חשוב הזה.

<< יור >> היו"ר ניר אורבך: << יור >>

חבר הכנסת בן גביר, תודה רבה. חבר הכנסת פינדרוס, בבקשה.

<< דובר >> יצחק פינדרוס (יהדות התורה): << דובר >>

אני רוצה לנסות בקצרה. כיוון שאני חבר ועדה, אני חייב להישאר להצבעה, אז
אני רוצה לעשות את זה בקצרה בשביל שההצבעה תהיה מהר. א', אני חושב שהדיון
כאן וההתנהלות הזאת, כמו שאמר אחמד טיבי, שמעלים דברים בוועדת הכנסת מכיוון
שבנשיאות הן לא מאושרות, היא חלק ממה שאנחנו עוברים פה בתקופה האחרונה.
חוסר הייצוג של סיעות בתוך נשיאות הכנסת – זה זועק לשמיים. אז בסוף סיעות
מרגישות שהן לא יכולות להתבטא, אז הן באות להתבטא בתוך ועדת הכנסת, כי אם
לא, הן היו מתבטאות בנשיאות.

כבוד יושב-ראש הכנסת הנכבד, ויושב-ראש ועדת הכנסת, אתם האנשים האמונים על
כבודה של הכנסת – תעשו לזה סוף. תעשו למשחק הזה סוף, לסוג ההתנהלות הזה,
שסיעות מרגישות לא מיוצגות, ובצדק, כי הן לא מיוצגות. סיעות מרגישות שהן לא
נמצאות ולא יכולות להתבטא במקומות שהן צריכות להתבטא, אז הן מוצאות תרגילים
כאלה ואחרים, זאת האמת. אפשר לטייח את זה, אפשר לעשות את האמת, כמו שאמר –
אבל זו האמת. בסוף מרגישים שלא יכולים להתבטא. זה אחת.

שתיים, יש פה דברים שאני חושב שהם ברורים. איך מחברים את כל חלקי הפאזל?
אני לא יודע. אבל היינו עדים אתמול – נכנס הנציג שלהם לפה, שאני מכבד אותו
מאוד. תקווה לישראל ממנה מיד ושם ומטה את נציגי המפלגה, ועושים את זה בצורה
מקצועית וטובה. וכאן יש דבר מעניין: הם גם הכניסו את זה להסכם הקואליציוני,
הם גם שר המשפטים, הם גם שר החינוך, וגם מינו מישהו שיש לו איזשהו הקשר
לחונטה המשפטית שתמיד דאגה שמי שהם לא רוצים ביקרו, תהיה לו בדיקה של כתב
אישום – ראה ערך נאמן, חיים רמון, וכולי וכולי. וגם שי ניצן, כבר העיד האיש
שאמון על החוק במדינת ישראל, מנדלבליט, שהוא איש שיודע להחזיק אנשים קצר
איפה שצריך. איך בסוף כל זה מסתדר יחד? אני לא חושב שצריך על זה דיון
במליאה, אני חושב שכל ילד יכול להבין איך הכול מסתדר ביחד. איך בסוף מפלגה
מכניסה את התקציב של הספרייה הלאומית להסכם הקואליציוני, איך בדיוק שר
החינוך ממנה מישהו שקשור למשרד המשפטים, והוא לא קשור למפלגה. ואתה רואה
שהוא בצורה קונסיסטנטית – אתמול הציג חבר הכנסת ארבל במליאה עד מספר 50 איך
כולם סודרו ברשימה בצורה מסודרת, ופתאום בזבזו תפקיד כזה בכיר על מי שהוא
לא מהמפלגה.

<< דובר >> אחמד טיבי (הרשימה המשותפת): << דובר >>

זה היה בוסו, נא לתת את הקרדיט.

<< דובר >> יצחק פינדרוס (יהדות התורה): << דובר >>

בוסו, עשה את זה יפה, נכון? אתה היית יושב-ראש.

<< יור >> היו"ר ניר אורבך: << יור >>

לא ארבל, בוסו.

<< דובר >> יצחק פינדרוס (יהדות התורה): << דובר >>

עשה את זה בצורה מוכשרת. עד 50, ופתאום מבזבזים תפקיד על מישהו שהוא לא
במפלגה. אני מזכיר לכם שהילה שי וזאן עדיין ללא תפקיד. אז כנראה שהיו פה
עוד דברים שלא צריך להיות גאון גדול להבין אותם. מנדלבליט כבר הסביר.
מנדלבליט כבר הסביר בדיוק איך זה עובד. תודה.

<< דובר >> שמחה רוטמן (הציונות הדתית): << דובר >>

התבלבלו פשוט בין שי וזאן לשי ניצן.

<< דובר >> אורית מלכה סטרוק (הציונות הדתית): << דובר >>

אדוני היושב-ראש, המינוי הזה יותר מסריח מבואש. יותר מסריח מבואש.

<< יור >> היו"ר ניר אורבך: << יור >>

אני רק רוצה להגיד לך דבר אחד, הדיון כרגע הוא לא על מהות ההחלטה, על מהות
המינוי של שי ניצן, זה לא - - -

<< דובר >> שלמה קרעי (הליכוד): << דובר >>

ודאי שכן.

<< יור >> היו"ר ניר אורבך: << יור >>

זו לא הערכאה, זה רק בוחן אם הדבר הזה היה צריך להיות מאושר כהצעה דחופה
לסדר. אנחנו עושים את זה - - -

<< דובר >> שלמה קרעי (הליכוד): << דובר >>

אבל אנחנו מסבירים את הדחיפות.

<< דובר >> אורית מלכה סטרוק (הציונות הדתית): << דובר >>

הדיון הוא אם ועדת הכנסת מוסיפה נושא.

<< יור >> היו"ר ניר אורבך: << יור >>

חברת הכנסת סטרוק, בסדר.

<< דובר >> שמחה רוטמן (הציונות הדתית): << דובר >>

סקרתם מה הנושאים האחרים שכן אושרו?

<< יור >> היו"ר ניר אורבך: << יור >>

כן, בוודאי.

<< דובר >> אורית מלכה סטרוק (הציונות הדתית): << דובר >>

אם ועדת הכנסת מוסיפה נושא, כך ארבל לימדה אותנו.

<< דובר >> שלמה קרעי (הליכוד): << דובר >>

לא, לא סקרנו.

<< יור >> היו"ר ניר אורבך: << יור >>

אה, סקרנו שאלת? לא סקרנו. חבר הכנסת רוטמן - - -

<< דובר >> שמחה רוטמן (הציונות הדתית): << דובר >>

כן, כי הרי בסופו של דבר הדיון - - -

<< יור >> היו"ר ניר אורבך: << יור >>

רגע אחד. רגע אחד. רגע אחד, תאמין לי, אני אתן לך זמן. אנחנו כבר כמעט חצי
שעה בדיון הזה. אנחנו יכולים לקיים דיון שלם, אגב, חבר הכנסת פינדרוס, גם
על סתימת הפיות של האופוזיציה. אני אומר רק תדע לך שההצעות הדחופות שאושרו
לסדר, גם של אייכלר וגם של יעקב אשר.

<< דובר >> יצחק פינדרוס (יהדות התורה): << דובר >>

לא, אמרתי - - - בנשיאות. אני לא אמרתי - - - אופוזיציה.

<< יור >> היו"ר ניר אורבך: << יור >>

רגע אחד. אנחנו יכולים לקיים פה דיון עומק על כלל הדברים, אבל כרגע אני כן
רוצה לקבוע את גבולות הגזרה של הדיון נכון לעכשיו. חבר הכנסת רוטמן, בבקשה.

<< דובר >> שמחה רוטמן (הציונות הדתית): << דובר >>

האמת היא שכאשר – מותר לספר את הסודות מהחדר, שהצעה דחופה שלך דחקה את
ההצעה הדחופה שלי? שני נביאים נתנבאו בסגנון אחד בקשר - - -

<< דובר >> אורית מלכה סטרוק (הציונות הדתית): << דובר >>

אנחנו הגשנו את אותה בקשה ושמחה ויתר לי. תראה מה זה.

<< יור >> היו"ר ניר אורבך: << יור >>

אתם כבר נביאים? עד עכשיו חשבתי שאתם רק מלאכים.

<< דובר >> שמחה רוטמן (הציונות הדתית): << דובר >>

לא, התכוונתי לשלמה קרעי ואורית סטרוק, אני לא יודע מה אתה רוצה ממני.
ודחקה – גם אני רציתי מאוד להציע את ההצעה הזאת, אבל כך יצא, זכתה אורית
ממפלגתי, ושלמה מהליכוד. כל העוסקים עם הציבור יהיו עוסקים לשם שמיים שזכות
אבותם מסייעתם. אבל אני חושב שכשהגשתם את ההצעה לא ידעתם שזה יהיה יום כל
כך מתאים לדון בזה. אני חושב, בניגוד לחבריי, שתפקידו של שי ניצן הוא שנמוך
לעומת מה שמגיע לו. צריך להקים את בית מורשת המשרד לבט"פ, ולהעמיד בראשו את
שי ניצן כי הספרייה הלאומית זה קטן עליו. בית מורשת המשרד לבט"פ. כי מי
שיצר והמציא את האכיפה הבררנית כנגד מתיישבי יהודה ושומרון, וספציפית אני
חושב שהיה לו פוקוס, הייתה לו נקודה חמה בלב – או נקודה קרה בלב, תקרא לזה
איך שאתה רוצה – עם היישוב היהודי בחברון. מי שהמציא את הנהלים המיוחדים
לאכיפה כנגד מתיישבי יהודה ושומרון וכנגד מתנחלים בכלל, ולאחר מכן כנגד
מפגיני ההתנתקות, ולאחר מכן – זה גם דבר שאנחנו גילינו לאחרונה בעקבות
חשיפה של רגבים, שרק במגזר היהודי ביהודה ושומרון יש בניינים ומבנים
שמסכנים את שלום האזור. זה דבר שקיים רק אצל היהודים, אצל ערבים זה לא
קיים, במסגרת האכיפה המפלה, הבררנית, המוטה. מי שיש לו מניות זהב בנושא הוא
שי ניצן.

והנה תראו, הקואליציה היפה והמוצלחת הזאת מצליחה גם לתת לו משרה חשובה וגם
שמורשתו תמשיך כאשר השר לבט"פ אוחז בשולי גלימתו ונותן לזה את הגיבוי.
ואדוני יושב-ראש הוועדה, אתם מתגמלים היטב את מי שפוגע במתנחלים.

<< יור >> היו"ר ניר אורבך: << יור >>

מה זאת אומרת אתם מתגמלים?

<< דובר >> שמחה רוטמן (הציונות הדתית): << דובר >>

אתם. אתם.

<< יור >> היו"ר ניר אורבך: << יור >>

מה זה אתם?

<< דובר_המשך >> שמחה רוטמן (הציונות הדתית): << דובר_המשך >>

אני אגיד מי זה אתם. אתם הקואליציה. אתה חבר בקואליציה, בפעם האחרונה
שבדקתי. אתם, מפלגת ימינה, ואתה גם, מתגמלים היטב את מי שפוגע במתנחלים. כי
האדם שחתום - - -

<< יור >> היו"ר ניר אורבך: << יור >>

עוד פעם, תסביר לי איך זה בדיוק מגיע ואיך זה נוגע לקואליציה? איך? אין
אפילו קשר נסיבתי.

<< דובר >> שמחה רוטמן (הציונות הדתית): << דובר >>

אני אומר, כאשר - - -

<< דובר >> שלמה קרעי (הליכוד): << דובר >>

בוודאי שכן, זה מופיע בהסכמים הקואליציוניים שלכם.

<< יור >> היו"ר ניר אורבך: << יור >>

- - - של סקירה, שאגב, על מהות הסקירה אני בכלל לא חולק - - -

<< דובר >> שמחה רוטמן (הציונות הדתית): << דובר >>

אני עונה. אני עונה. אני עונה. אני עונה. כאשר אדם שלא ראוי לשאת באף משרה
ציבורית במדינת ישראל – האמת היא שכן יש לו מנית יסוד בקואליציה ובממשלה
הזאת, הוא ומנדלבליט, צריך לתת קרדיט.

<< יור >> היו"ר ניר אורבך: << יור >>

הבנתי, אז עכשיו אתה כורך דברים שלא מן העניין - - -

<< דובר >> שמחה רוטמן (הציונות הדתית): << דובר >>

לא, שנייה, אני עונה לך. ניר, אני עונה. ניר, אני עונה לך.

<< יור >> היו"ר ניר אורבך: << יור >>

חבר הכנסת רוטמן, אני מבקש שתתמקד בנושא. עזוב עכשיו את הפוליטיקה, סליחה
שאני אומר לך את זה.

<< דובר >> שמחה רוטמן (הציונות הדתית): << דובר >>

אני עונה לך. כאשר אדם כזה מקבל תפקיד והכנסת לא דנה בנושא ולא מבינה איך
קרה כפשע הזה במדינת ישראל, זה שיתוף פעולה עם משהו שלא תקין ולא צריך
להיות. עניין עמר בר לב – אני מקשר אותו כי אני אומר הקשר בין רדוף מתנחלים
והשג ג'וב, שי ניצן זה עבד לו, עמר בר לב, זה עובד לו. והדבר הזה לא צריך
לעבור בשתיקה. אני חייב לומר, ובזה אני אסיים, וזה ממש משפט אחרון – 467
קולות בעפרה, 663 באלון שבות, זה אתם, מפלגת ימינה. אבל זה עוד כלום, כי
באריאל 1,519 קולות הלכו למפלגה של ליברמן, 900 לימינה, 812 לתקווה חדשה.
זה מהבחירות האחרונות.

<< דובר >> אחמד טיבי (הרשימה המשותפת): << דובר >>

שמחה, מה זה שייך?

<< יור >> היו"ר ניר אורבך: << יור >>

וכל זה כי דחו את ההצעה הדחופה לסדר-היום? איך אתה מגיע לזה?

<< דובר >> שלמה קרעי (הליכוד): << דובר >>

תן לו להשלים משפט, תפסיק לצנזר אותו.

<< דובר >> שמחה רוטמן (הציונות הדתית): << דובר >>

אני מסיים את המשפט.

<< יור >> היו"ר ניר אורבך: << יור >>

לא, מה זה תן לו - - - תאמין לי שאני נותן. אין ועדה שנותנת לדבר יותר
ממני, אבל חבר הכנסת רוטמן, עוד פעם טסת לכיוונים שהם - - -

<< דובר >> שמחה רוטמן (הציונות הדתית): << דובר >>

ניר, אבל אני אומר לך מה המסר שעובר. מאחר ודיברו לפניי אנשים מוכשרים
וסקרו את הסוגיה מכל צדדיה, הדלתה שאני מוסיף, אני אומר דבר בעתו, מה טוב.
כאשר דנים לתת פרס לרודף מתנחלים אחד ובאותו יום רודף מתנחלים אחר יושב
במשרד לבט"פ, ו-137 הקולות שהוא קיבל באריאל מנצחים את 1,519 הקולות של
ליברמן, את 900 הקולות של ימינה, ואת 812 הקולות של תקווה חדשה, אני חושב
שאתם זקוקים לחשבון נפש. אני חושב שהנושא של מינוי שי ניצן, רודף המתנחלים
הידוע, לתפקיד הזה זקוק לתשומת לבה של הכנסת דווקא ביום זה. תודה רבה,
אדוני היושב-ראש.

<< יור >> היו"ר ניר אורבך: << יור >>

תודה רבה. הצלחת גם להכניס ציוץ שירוץ עכשיו ברשתות, אני מודה לך, וזה בסדר
גמור. עכשיו לגופו של עניין, לפני שאנחנו עוברים להצבעה, אני רוצה להדגיש,
אני מניח שבחלק גדול מהדברים המהותיים שאתם אמרתם אין לכם מחלוקת איתי, אבל
זה לא לב העניין בכלל וזה לא הנושא. חברת הכנסת סטרוק, את מגיעה לפה בכל
פעם, ומה שאת מציעה זה הכי דחוף בעולם. לפעמים מקבלים - - -

<< דובר >> אורית מלכה סטרוק (הציונות הדתית): << דובר >>

סליחה, תבדוק בבקשה מתי בפעם האחרונה הייתי פה.

<< יור >> היו"ר ניר אורבך: << יור >>

לא, לא, לא, לא, זה לא ויכוח. זה לא ויכוח, עכשיו אני אומר את עמדתי. זה לא
ויכוח.

<< דובר >> שלמה קרעי (הליכוד): << דובר >>

ניר, קודם כל, זו בקשה שלי, וזו פעם ראשונה שאני מגיע לכאן, למיטב זיכרוני,
עם בקשה כזאת.

<< יור >> היו"ר ניר אורבך: << יור >>

חבר הכנסת קרעי, חבר הכנסת קרעי, אני מתייחס לדברים שחברת הכנסת סטרוק
אמרה, לא על ההצעה. דקה אחת אני מסיים ואנחנו עוברים להצבעה. כל הצעה פה
היא דחופה. אגב, יש פה 40 הצעות דחופות שכל מי שהגיש אותן בטוח שהיא דחופה.
מה לעשות שמקבלים מספר מאוד מצומצם של הצעות לסדר. אף אחד לא אומר שהנושא
הזה לא חשוב. אף אחד לא אומר שהנושא הזה לא מהותי, ואני מצטער, חבר הכנסת
רוטמן, שלקחת את זה למחוזות הכי רחוקים שיש - -

<< דובר >> שמחה רוטמן (הציונות הדתית): << דובר >>

אני לא חושב.

<< יור >> היו"ר ניר אורבך: << יור >>

- - ויצאת עם ציוץ טוב. אני מודה, יהיה לך ציוץ טוב עכשיו. אני מודה. אני
מודה.

<< דובר >> שמחה רוטמן (הציונות הדתית): << דובר >>

אל דאגה, אנחנו דואגים לציוצים, אבל זו חלוקת עבודה – עמר בר לב עושה ואתם
מצייצים, אז גם אני צריך לצייץ.

<< יור >> היו"ר ניר אורבך: << יור >>

אני מדבר עכשיו, עמר בר לב הוא לא כרגע הדיון. ולעמר בר לב אני כבר
התייחסתי.

<< דובר >> שלמה קרעי (הליכוד): << דובר >>

אבל אף אחת מ-40 ההצעות לא הגישה ערעור. יש לך ערעור אחד, תקבל אותו, מה
קשה לך?

<< יור >> היו"ר ניר אורבך: << יור >>

הדיון פה – אני חייב להגיד שחבר הכנסת אחמד טיבי ענה בטוב טעם מדוע יש
הצעות שמקבלים ואף אחד לא עשה - - -

<< דובר >> אורית מלכה סטרוק (הציונות הדתית): << דובר >>

הוא ענה בטוב טעם. אני לא צוחקת, הוא ענה בטוב.

<< דובר >> שלמה קרעי (הליכוד): << דובר >>

רגע, אף פעם לא אישרת כאן הצעה נוספת?

<< יור >> היו"ר ניר אורבך: << יור >>

אני אישרתי הצעה. אל תגיד לי שלא אישרתי.

<< דובר >> שלמה קרעי (הליכוד): << דובר >>

יפה, אז מה הבעיה?

<< יור >> היו"ר ניר אורבך: << יור >>

אגב, גם הצעות שחברת הכנסת סטרוק הביאה. הבעיה עכשיו – אני אגיד לך מה
הבעיה. כי לא שכנעתם, לפחות אותי, שיותר דחוף כרגע לדון בזה מאשר שאר
הערעורים, או חלק גדול מהערעורים - - -

<< דובר >> שלמה קרעי (הליכוד): << דובר >>

לא ניסינו לשכנע שזה יותר דחוף כי הם לא הגישו בכלל. עצם זה שהם לא הגישו
זה אומר שהם לא חושבים שזה כזה חשוב.

<< יור >> היו"ר ניר אורבך: << יור >>

זה נושא חשוב, מהותי, ואתם יודעים מה, גם יצא בדיוק – כמו שאמר חבר הכנסת
רוטמן – בזמן שהשר עמר בר לב אמר את מה שאמר. נו שוין, אז מה?

<< דובר >> שמחה רוטמן (הציונות הדתית): << דובר >>

אז זה נהיה דחוף. זה נהיה דחוף.

<< יור >> היו"ר ניר אורבך: << יור >>

לא, זה לא דחוף. זה לא משכנע שזה דחוף.

<< דובר >> אורית מלכה סטרוק (הציונות הדתית): << דובר >>

ניר, שנייה.

<< יור >> היו"ר ניר אורבך: << יור >>

חברת הכנסת סטרוק, לא, לא, לא.

<< דובר >> אורית מלכה סטרוק (הציונות הדתית): << דובר >>

אני רוצה רק שאלה אחת. זה ייקח לי רבע דקה לשאול.

<< יור >> היו"ר ניר אורבך: << יור >>

התשובה היא לא. סיימנו את הדיון. לא, עוד רבע ועוד רבע. מי בעד לקבל את
הערעור לקבל את ידו בבקשה?

<< דובר >> שלמה קרעי (הליכוד): << דובר >>

בעד – תצביעי.

<< יור >> היו"ר ניר אורבך: << יור >>

לא, חבר הכנסת קרעי, אנחנו מנהלים פה גם הצבעה - - - במקביל לתקנון - -

<< דובר >> שלמה קרעי (הליכוד): << דובר >>

אתם תדרסו את הזכויות שלנו, ואנחנו נצביע בעד.

<< יור >> היו"ר ניר אורבך: << יור >>

- - שהוא לא התקנון של הכנסת, עם הממשלה החלופית, הכול טוב.

<< דובר >> שלמה קרעי (הליכוד): << דובר >>

תעשו מה שאתם רוצים, אנחנו בעד.

<< יור >> היו"ר ניר אורבך: << יור >>

בסדר גמור. מי בעד?

<< דובר >> אורית מלכה סטרוק (הציונות הדתית): << דובר >>

חבל שאתה לא נותן לי לשאול עוד שאלה ברבע דקה.

<< יור >> היו"ר ניר אורבך: << יור >>

לא, חברת הכנסת סטרוק, בסוף את יצאת עם חבל – 12:45, יעיד פה חבר הכנסת
טיבי, שיש לו קצת יותר ניסיון ממני, שאני לא חושב שאי פעם היה דיון כזה
ארוך על ערעור.

<< דובר >> אורית מלכה סטרוק (הציונות הדתית): << דובר >>

אתה אמרת לי עד 12:26, ונשארה לי דקה, אני מבקשת רגע.

<< יור >> היו"ר ניר אורבך: << יור >>

הכול זה הכי חשוב. חברת הכנסת סטרוק, אנחנו נסיים את ההצבעה. אנחנו באמצע
ההצבעה.

<< דובר >> אורית מלכה סטרוק (הציונות הדתית): << דובר >>

אבל רגע, נותרה לי דקה ואני מבקשת רבע דקה.

<< יור >> היו"ר ניר אורבך: << יור >>

מי נגד הערעור – ירים את ידו בבקשה.

<< דובר >> נועה בירן - דדון: << דובר >>

שלושה מתנגדים ואחד בעד.

<< יור >> היו"ר ניר אורבך: << יור >>

מי נמנע?

הצבעה

בעד קבלת הערעור – 1

נגד – 3

נמנעים – אין

הערעור לא התקבל.

<< יור >> היו"ר ניר אורבך: << יור >>

ההצעה נדחתה ברוב קולות.

<< דובר >> אורית מלכה סטרוק (הציונות הדתית): << דובר >>

עכשיו תן לי את רבע הדקה שלי. דחית את ההצעה, תן לי את רבע דקה.

<< יור >> היו"ר ניר אורבך: << יור >>

אם ירדנה תסכים, אני נותן לך רבע דקה.

<< דובר >> אורית מלכה סטרוק (הציונות הדתית): << דובר >>

ירדנה תסכים, אני בטוחה.

<< דובר >> שמחה רוטמן (הציונות הדתית): << דובר >>

אני מתלבט אם לבקש רביזיה, כי נראה לי שצריך עוד קצת הנמקה. אורית, את לא
רוצה רביזיה?

<< יור >> היו"ר ניר אורבך: << יור >>

אז חברת הכנסת סטרוק, אנחנו עוברים לסעיף הראשון, אני מתנצל.

<< דובר >> אורית מלכה סטרוק (הציונות הדתית): << דובר >>

רביזיה? כן, אני רוצה רביזיה, נכון.

<< נושא >> המלצת יושב ראש הכנסת וסגניו בדבר מועדי הכנסים במושב השני
ופתיחת המושב השלישי

של הכנסת ה-24 << נושא >>

<< יור >> היו"ר ניר אורבך: << יור >>

אנחנו עוברים לסעיף א', המלצת יושב ראש הכנסת וסגניו בדבר מועדי הכנסים
במושב השני ופתיחת המושב השלישי של הכנסת ה-24. למעשה זה המשך דיון מהחודש
שעבר. הייתה הצעה אחת, חבר הכנסת פרוש הציע הצעה אחרת. אנחנו פנינו
ליושב-ראש הכנסת, שהתייעץ עם הנשיאות, ואת תוצאות הבקשה של חבר הכנסת פרוש
אנחנו נקבל עכשיו. אני רוצה, ירדנה, שתציגי בבקשה את המועדים המוצעים.

<< דובר >> אורית מלכה סטרוק (הציונות הדתית): << דובר >>

אתה יכול להגיד בבקשה באיזו שעה הרביזיה?

<< דובר >> מזכירת הכנסת ירדנה מלר הורוביץ: << דובר >>

צוהריים טובים. ההצעה שהוצגה על ידי זו הצעה שלפי התקנון יושב-ראש הכנסת
קיים התייעצות עם סגניו, עם נשיאות הכנסת, ועל פי התקנון ההמלצה הזו של
הנשיאות הובאה בפני השולחן המכובד הזה. ההצעה מייתרת את שבוע חנוכה כי כבר
קיימנו אותו. זה באשר לנעילה של הכנס הנוכחי, כנס החורף, מועד פתיחת כנס
הקיץ ונעילתו בקיץ. הובאו לכאן הצעות שונות. השולחן המכובד הזה יחליט.

<< דובר >> מאיר פרוש (יהדות התורה): << דובר >>

מהם התאריכים? אני לא רואה אותם פה.

<< יור >> היו"ר ניר אורבך: << יור >>

חבר הכנסת פרוש העלה את ההצעה - - -

<< דובר >> מזכירת הכנסת ירדנה מלר הורוביץ: << דובר >>

היה ב-10 בנובמבר.

<< יור >> היו"ר ניר אורבך: << יור >>

נכון, ב-10 בנובמבר, העלה את ההצעה שהנשיאות דנה בהצעה הזאת וכרגע את
מעבירה לנו את זה להצבעה. אני כמובן מעלה את זה כרגע להצבעה.

<< דובר >> מאיר פרוש (יהדות התורה): << דובר >>

רק תגיד את התאריך. למען הפרוטוקול, מה ההצעה החדשה.

<< דובר >> מזכירת הכנסת ירדנה מלר הורוביץ: << דובר >>

כפי הצעת היושב-ראש?

<< יור >> היו"ר ניר אורבך: << יור >>

כן.

<< דובר >> אורית מלכה סטרוק (הציונות הדתית): << דובר >>

ניר, אתה יכול להגיד לנו מתי הרביזיה?

<< יור >> היו"ר ניר אורבך: << יור >>

הרביזיה ב-13:20.

<< דובר >> אורית מלכה סטרוק (הציונות הדתית): << דובר >>

נהדר. תודה רבה.

<< יור >> היו"ר ניר אורבך: << יור >>

כנס החורף נפתח ביום ראשון, כ"ז בתשרי התשפ"ב, 3 באוקטובר 2021. הוא
יסתיים, בעזרת השם, ביום ראשון, ב' בניסן תשפ"ב, 13 במרץ 2022.

<< דובר >> ארבל אסטרחן: << דובר >>

התאריך העברי לא נכון.

<< יור >> היו"ר ניר אורבך: << יור >>

לא, סליחה. סליחה, סליחה, זה לפני פורים.

<< דובר >> מזכירת הכנסת ירדנה מלר הורוביץ: << דובר >>

זה יהיה סוף אדר. זה יהיה סוף אדר ב'.

<< יור >> היו"ר ניר אורבך: << יור >>

י"ב אדר א' התשפ"ב, 13 במרץ 2022, זה יום ראשון. אני אקריא גם את התאריכים
הבאים: כנס הקיץ 2022 ייפתח, בעזרת השם, ביום ראשון, ז' באייר תשפ"ב, 8
במאי 2022, ויסתיים, בעזרת השם, ביום ראשון, ג' באב תשפ"ב, 31 ביולי 2022.
כמובן את שבוע חנוכה כבר עברנו. פגרת חג השבועות ביום ראשון, ו' בסיון - -
-

<< דובר >> שמחה רוטמן (הציונות הדתית): << דובר >>

מתי מתחיל הכנס?

<< יור >> היו"ר ניר אורבך: << יור >>

על מה אתה מדבר? ב-ז' באייר.

<< דובר >> מזכירת הכנסת ירדנה מלר הורוביץ: << דובר >>

יום שני הראשון מיד אחר יום העצמאות.

<< יור >> היו"ר ניר אורבך: << יור >>

חג השבועות חל השנה ב-ו' בסיון, חבר הכנסת רוטמן, יום ראשון, תשפ"ב, 5
ביוני 2022. המושב השלישי של הכנסת ה-24, בעזרת השם, ייפתח ביום ראשון, כ"ח
בתשרי תשפ"ג, 23 באוקטובר 2022. מי בעד המועדים הללו – ירים את ידו.

הצבעה

בעד – פה אחד

אושר פה אחד.

<< יור >> היו"ר ניר אורבך: << יור >>

פה אחד. קיבלנו את המועדים המומלצים. תודה רבה, ירדנה.

<< נושא >> קביעת ועדות לדיון בהצעות החוק הבאות: << נושא >>

<< נושא >>1. הצעת חוק התכנית הכלכלית (תיקוני חקיקה ליישום המדיניות
הכלכלית לשנות התקציב 2017 ו-2018) (תיקון מס' 4) (הארכת תוקף הוראת מעבר),
התשפ"ב-2021, מ/1470 << נושא >>

<< יור >> היו"ר ניר אורבך: << יור >>

אני עובר כרגע לסעיף ג': קביעת ועדות לדיון בהצעות החוק הבאות: הצעת חוק
התכנית הכלכלית (תיקוני חקיקה ליישום המדיניות הכלכלית לשנות התקציב 2017
ו-2018) (תיקון מס' 4) (הארכת תוקף הוראת מעבר), התשפ"ב-2021, מ/1470.
המלצת הלשכה המשפטית להעביר את זה לוועדת הכלכלה. כמו כן, נשמעו הצעות
במליאה להעביר את הצעת החוק לוועדת הכספים.

נצביע על הסעיף הזה. מי בעד להעביר לוועדת הכלכלה – ירים את ידו.

הצבעה

בעד – פה אחד

ההצעה להעביר את הצעת החוק לדיון בוועדת הכלכלה נתקבלה פה אחד.

<< יור >> היו"ר ניר אורבך: << יור >>

פה אחד.

<< נושא >> 2. הצעת חוק חומרי נפץ (תיקון מס' 5), התשפ"ב-2021, מ/1473 <<
נושא >>

<< יור >> היו"ר ניר אורבך: << יור >>

סעיף 2. הצעת חוק חומרי נפץ (תיקון מס' 5), התשפ"ב-2021, מ/1473. המלצת
הלשכה המשפטית להעביר את זה לוועדת החוץ והביטחון. כמו כן, נשמעו הצעות
במליאה להעביר את הצעת החוק לוועדה המיוחדת לזכויות הילד. מי בעד להעביר את
זה לחוץ וביטחון – ירים את ידו.

הצבעה

בעד – פה אחד

ההצעה להעביר את הצעת החוק לדיון בוועדת החוץ והביטחון נתקבלה פה אחד.

<< יור >> היו"ר ניר אורבך: << יור >>

פה אחד.

<< נושא >> הצעת חוק שירות ביטחון (תיקון מס' 7 והוראת שעה) (שירות במשטרה
ושירות מוכר) (תיקון מס' 17), התשפ"ב-2021, מ/1482 << נושא >>

<< יור >> היו"ר ניר אורבך: << יור >>

סעיף 3. הצעת חוק שירות ביטחון (תיקון מס' 7 והוראת שעה) (שירות במשטרה
ושירות מוכר) (תיקון מס' 17), התשפ"ב-2021, מ/1482. המלצת הלשכה המשפטית
היא להעביר לוועדת החוץ והביטחון. כמו כן, נשמעו הצעות במליאה להעביר את
הצעת החוק לוועדת המדע.

מי בעד להעביר לוועדת החוץ והביטחון – ירים את ידו.

<< דובר >> זאב בנימין בגין (תקווה חדשה): << דובר >>

לא הבנתי, סליחה, אדוני היושב-ראש.

<< יור >> היו"ר ניר אורבך: << יור >>

הסעיף השלישי, להעביר את זה לוועדת החוץ - - -

<< דובר >> יצחק פינדרוס (יהדות התורה): << דובר >>

אני דווקא ביקשתי ועדה אחרת, לא יודע למה זה לא נרשם.

<< דובר >> זאב בנימין בגין (תקווה חדשה): << דובר >>

זה שירות במשטרה, אז אולי המקום המתאים הוא ועדת ביטחון הפנים החדשה.

<< דובר >> ארבל אסטרחן: << דובר >>

צריך לומר שעברו שתי הצעות חוק אתמול – אחת לגבי המשטרה ואחת לגבי השב"ס.
השב"ס עבר ישירות מהמליאה לחוץ וביטחון. אלו שתי הצעות שקשורות זה לזה,
איפה אפשר לשים חיילים - - -

<< דובר >> יצחק פינדרוס (יהדות התורה): << דובר >>

אני גם בשב"ס הערתי שצריך להעביר את זה למעמד האישה.

<< דובר >> זאב בנימין בגין (תקווה חדשה): << דובר >>

כתובה המילה ביטחון, אבל מי שיוצב בעניין זה – למשטרה, זה לשירות בתי
הסוהר.

<< דובר >> ארבל אסטרחן: << דובר >>

זה היכן ישרתו חיילים.

<< דובר >> זאב בנימין בגין (תקווה חדשה): << דובר >>

אז איך זה - - -

<< דובר >> ארבל אסטרחן: << דובר >>

כי זו תפיסה איפה יכולים לשרת חיילים.

<< יור >> היו"ר ניר אורבך: << יור >>

חבר הכנסת בני בגין, יש סיכום בין יושב-ראש ועדת החוץ והביטחון ליושבת-ראש
ועדת ביטחון הפנים שזה יעבור לחוץ וביטחון. זה מסוכם בין שני ראשי הוועדות.

<< דובר >> יצחק פינדרוס (יהדות התורה): << דובר >>

אני ביקשתי במליאה על שניהם להעביר את זה למעמד האישה. אני חושב שבעקבות
הפרשייה של הסוהרות, דבר כזה צריך להיות נידון שם, ולדעת שהן מוגנות, בפרט
שהקואליציה לא נותנת לבדוק את זה, אז צריך לבדוק שהן יהיו מוגנות.

<< יור >> היו"ר ניר אורבך: << יור >>

אני חולק על דבריך כי יש בדיקה של הקואליציה.

<< דובר >> יצחק פינדרוס (יהדות התורה): << דובר >>

אני ראיתי שהקואליציה הצביעה נגד הבדיקה.

<< יור >> היו"ר ניר אורבך: << יור >>

אם אתה רוצה, אני אביא לך חומרים. יש בדיקה. יש בדיקה. אומנם לא כמו
שהאופוזיציה רצתה, בוועדת חקירה פרלמנטרית, אבל יש בדיקה.

<< דובר >> יצחק פינדרוס (יהדות התורה): << דובר >>

אין בעיה, אבל תגידו מה, לא הודעתם מה. תביאו הצעה של הקואליציה - - -

<< יור >> היו"ר ניר אורבך: << יור >>

הודיעו. סגן השר סגלוביץ' עמד והסביר, גם לא כל כך הקשיבו.

<< דובר >> יצחק פינדרוס (יהדות התורה): << דובר >>

הסביר שמה, שעוד פעם הפרקליטות תבדוק את זה. - - -

<< יור >> היו"ר ניר אורבך: << יור >>

לא, לא, יש שם בדיקה שלפי מה שהתרשמנו, היא בדיקה רצינית.

<< דובר >> יצחק פינדרוס (יהדות התורה): << דובר >>

- - -. אם זו הייתה הבת שלי, לא הייתי רגוע.

<< יור >> היו"ר ניר אורבך: << יור >>

מי בעד להעביר לוועדת החוץ והביטחון – ירים את ידו. שלושה בעד. מי נגד?
אחד.

הצבעה

בעד – 3

נגד – 1

נמנעים – אין

ההצעה להעביר את הצעת החוק לדיון בוועדת החוץ והביטחון נתקבלה.

<< יור >> היו"ר ניר אורבך: << יור >>

ברוב קולות ההצעה עוברת לוועדת החוץ והביטחון. אני נועל כרגע את הישיבה.
רביזיה בשעה 13:20. תודה רבה.

<< הפסקה >> (הישיבה נפסקה בשעה 12:55 ונתחדשה בשעה 13:20.) << הפסקה >>

<< נושא >> רביזיה << נושא >>

<< יור >> היו"ר עידית סילמן: << יור >>

אנחנו פותחים את הישיבה. י' בטבת תשפ"ב, רביזיה, על סדר-היום: ערעורם של
חברי הכנסת שלמה קרעי, אורית סטרוק ומאיר פורש על החלטת הנשיאות שלא לאשר
דחיפות הצעתם לסדר-היום בנושא "מינוי שי ניצן לרקטור הספרייה הלאומית
בניגוד לחוק ולתפקיד חדש שנתפר במיוחד בשבילו". זאת אומרת, בנשיאות לא
העבירו את זה להצעה דחופה לסדר. ועדת הכנסת דחתה את הערעור. חברת הכנסת
אורית סטרוק, תנמקי.

<< דובר >> אורית מלכה סטרוק (הציונות הדתית): << דובר >>

אני רוצה בבקשה לנמק את הרביזיה שלי. קודם כל אפתח ואדייק, כי לצערי, לא
עשיתי את זה בפעם הקודמת, ואז נאלצתי לעשות את זה בקריאות ביניים. אז אני
קודם כל רוצה שנדייק את המסגרת, וזה מאוד חשוב, גברתי היושבת-ראש, משום
שהמסגרת היא לא שאנחנו אומרים לנשיאות הכנסת את לא היית בסדר, או שאנחנו
מטיחים בה האשמות כאלה ואחרות, זה לא האירוע. האירוע הוא, כפי שלמדתי כאן,
ואני מודה על כך מאוד מאוד לארבל, שלוועדת הכנסת יש פררוגטיבה, למרות החלטת
הנשיאות להכניס עוד נושא. זה דבר ראשון, פשוט שנבין את המסגרת, זה מאוד
מאוד חשוב.

<< יור >> היו"ר עידית סילמן: << יור >>

זה חשוב בלי קשר.

<< דובר_המשך >> אורית מלכה סטרוק (הציונות הדתית): << דובר_המשך >>

ולמה זה חשוב? כי זה סוג של אינסטנציה נוספת שאתה יכול להביא בפניה את הדבר
ולהסביר למה זה כל כך חשוב. דבר שני שאני רוצה לומר, שלמרות שיושב-ראש
הוועדה הקבוע, ניר אורבך, אמר – ואני מאמינה לו שכך הוא הרגיש – שאני תמיד
באה עם ערעורים, אני אומרת לך, גברתי, שאני לא תמיד באה עם ערעורים. אני
מכירה את הכלי של הערעור, ואני משתמשת בו מאוד במשורה ולא בכל פעם. בכל
שבוע אני מגישה הצעות דחופות לסדר, ולא בכל פעם שלא מקבלים – אני מבינה
שהנשיאות לא יכולה לקבל את כולם, אין בכלל מציאות כזאת. אני לא מערערת על
ימין ועל שמאל.

מכאן אני מגיעה לנושא של הרביזיה. את לא היית כאן, אז אני אחזור בקצרה על
הדברים כדי לא להלאות. מה שאנחנו טענו כאן – אני אומרת ממש בקליפת האגוז,
פרסתי את זה באריכות בדיון עצמו. מה שאנחנו טוענים זה שהמינוי הזה של שי
ניצן הוא מינוי שתפור כחליפה ליתום לתפקיד שלא היה ולא נברא, ולא קיים
בחוק, ומישהו החליט לתפור תפקיד במיוחד עבורו ולמלא את כיסיו – סליחה –
במשכורת שמנה, ולייצר לו איזשהו תפקיד בכיר שממנו הוא יוכל להתקדם הלאה.
אני פירטתי, ואני לא אחזור על הפירוט, שכך היה עם שי ניצן, עם אותו אדם, גם
לפני כעשר שנים. הדברים גם רשומים בפרוטוקולים של הכנסת ושל הממשלה
וידועים, פירטתי אותם כאן, אני לא אחזור על זה.

מה שאני אומרת, גברתי, שכחברי כנסת, אחד התפקידים הכי חשובים שלנו, אפילו
יותר חשוב מתפקיד החקיקה, זה לפקח. לפקח על עבודת הממשלה, לוודא שהמדינה
שלנו לא הופכת להיות מדינה מושחתת. ואני מתרשמת – ולא רק אני, היו פה גם
חבר הכנסת שלמה קרעי, חבר הכנסת פרוש, חבר הכנסת פינדרוס וחבר הכנסת רוטמן,
וכולנו מתרשמים שיש כאן משהו מסריח. אמרתי את זה קודם בדיון בקריאת ביניים,
אני אומרת את זה עכשיו בצורה מסודרת: יש כאן משהו שמסריח יותר מהבואש
שמשתמשים בו נגד המפגינים, שגם הוא כדאי שיחלוף מן העולם. יש כאן משהו מאוד
מסריח, שלוקחים אדם שמעולם לא הייתה מומחיותו בתחום הזה של ספריות, ואדם
שיש לו כוח בלתי רגיל – על זה אני כן אחזור, על הנקודה הזו אני כן אחזור
כדי שאת תביני, גברתי היושבת-ראש, כי בסופו של יום גם את צריכה להרים את
אצבעך בעניין הזה.

ב-2013 כשהמינוי של שי ניצן כפרקליט המדינה הובא לממשלה, הוא הובא כמועמד
יחיד מטעם ועדת האיתור. זאת אומרת, לא אפשרו לממשלה שום אופציה אחרת, אז
כתבת גלי צה"ל דאז, היום היא ברשת ב', אילאיל שחר, אמרה בשידור, ויש לי את
ההקלטה, ששרים בממשלה אמרו לה שהם מצביעים בעד המינוי הזה משום שהם מפחדים
שאם הם לא יצביעו בעד המינוי הזה, יתפרו להם תיק. אנחנו גם שמענו דברים
דומים, קשים – קשים מאוד – בהקלטות של היועץ המשפטי לממשלה מנדלבליט, שאמר
ששי ניצן מחזיק אותו בגרון. זאת אומרת, אנחנו מדברים על אדם רב כוח שמקבל
תפקיד שלא היה ולא נברא ונוצר במיוחד בשבילו. מרפדים את כיסיו בכסף
ומייצרים לו מקפצה לעתיד. זה מסוג הדברים, גברתי, איך אומרים? זה במשמרת
שלנו. זה במשמרת שלך, זה במשמרת שלי, זה במשמרת של חבר הכנסת בגין שנכנס
לכאן, זה במשמרת שלנו לוודא שאין פה שחיתות.

<< יור >> היו"ר עידית סילמן: << יור >>

חברת הכנסת סטרוק, למעט לאשר דחיפות ההצעה לסדר-היום בנושא, יש לך איזשהו
רעיון אחר שאת יכולה לחשוב עליו?

<< דובר >> אורית מלכה סטרוק (הציונות הדתית): << דובר >>

עכשיו בדיוק קלעת לעניין של מה שרציתי לומר. אני רציתי להציע – אני לא רוצה
לכפות. אני לא רוצה לכפות על הוועדה להצביע משהו שלא מתאים לה, אבל אני כן
חושבת שהנושא הזה חייב לבוא לדיון כאן בכנסת. אגב, אני אמרתי לחבר הכנסת
קרעי – הוא היוזם, אני רק הצטרפתי אליו – שיכול להיות שבכלל היה רצוי לדון
בזה בוועדה, למשל בוועדת החינוך, התרבות והספורט, שהנושא של הספרייה
הלאומית הוא אצלה. לו יצויר שהייתה כאן ועדה לביקורת המדינה, אז היה צריך
שם לדון בזה.

<< יור >> היו"ר עידית סילמן: << יור >>

אז בוודאי שם.

<< דובר_המשך >> אורית מלכה סטרוק (הציונות הדתית): << דובר_המשך >>

אבל לא יכול להיות – אני אומרת באמת, אני מדברת פה על המצפון - - -

<< יור >> היו"ר עידית סילמן: << יור >>

אני לא מתיימרת להתווכח עם תחושות ועם אמיתות דברים שאת מרגישה ואת מכירה.

<< דובר_המשך >> אורית מלכה סטרוק (הציונות הדתית): << דובר_המשך >>

לא רק אני מרגישה.

<< יור >> היו"ר עידית סילמן: << יור >>

כן, כן, ושאת מכירה לאורך משק כנפי ההיסטוריה שאת חושבת לנכון שזה ככה.
ולכן אני אומרת שאני מוכנה לבוא איתך ליושבת-ראש ועדת החינוך, כמו שאמרת,
ולשאול אותה אם מקובל עליה לקיים דיון. נשאל אותה ביחד אם אפשר לקיים אצלה
דיון בנושא הזה. הרי אני לא אמונה להחליט כן או לא, אבל בגלל שדחו את זה
כאן ועכשיו אנחנו עומדים רק בפני רביזיה, אני יכולה להציע לך את עזרתי
בנושא.

<< דובר_המשך >> אורית מלכה סטרוק (הציונות הדתית): << דובר_המשך >>

אני רוצה להעיר משהו. קודם כל, אני מאוד מעריכה את הגישה הזו, שהיא גישה
פרקטית. אני בעד. אבל מה אני רוצה להעיר כאן?

<< יור >> היו"ר עידית סילמן: << יור >>

מה עם שאילתה?

<< דובר_המשך >> אורית מלכה סטרוק (הציונות הדתית): << דובר_המשך >>

רגע, רגע. שאילתה לא תעזור. אני מכירה את הכלי של השאילתה, אני משתמשת בו
הרבה. פה צריך לחפור קצת מתחת לאדמה. יש פה איזושהי בעיה. אני אסביר את
הבעיה, ובואי נחשוב ביחד איך אנחנו פותרים אותה, כי אני אומרת שוב, מחובתנו
כחברי כנסת לראות שהנושא הזה נבדק, ונבדק כמו שצריך. יש פה איזשהו קושי
שיושבת-ראש ועדת החינוך – אגב, אני מגיעה המון לוועדת החינוך, ואני חושבת
שהיא יושבת-ראש מצוינת, חברת כנסת שרן השכל, היא עושה עבודה מאוד מאוד
טובה. אבל יש בעיה, היא חברה בתקווה חדשה, ותקווה חדשה קשורה לאירוע. יש פה
קושי. יש פה קושי. אז אולי אנחנו צריכים למצוא ועדה אחרת של הכנסת שתדון
בזה. אולי ועדת הכנסת עצמה תדון בזה. אני לא יודעת - - -

<< יור >> היו"ר עידית סילמן: << יור >>

הצעת את זה ליו"ר ועדת הכנסת?

<< דובר_המשך >> אורית מלכה סטרוק (הציונות הדתית): << דובר_המשך >>

לא, לא, זה עלה בדעתי תוך כדי ההיערכות לרביזיה. אני חושבת שאי אפשר להשאיר
את הנושא הזה ללא בדיקה רצינית. אם יש כאן שחיתות, זו ממש חובתנו, תפקידנו
לברר את זה.

<< יור >> היו"ר עידית סילמן: << יור >>

הדבר היחיד שאני יכולה להציע, אני חושבת שתפני ליו"ר ועדת הכנסת בנושא הזה
לנסות לבדוק אם זה רלוונטי מטעמו לקיים דיון כזה בוועדה.

<< דובר_המשך >> אורית מלכה סטרוק (הציונות הדתית): << דובר_המשך >>

אולי אפשר לשאול את היועצת המשפטית אם זה מעשי?

<< דובר >> ארבל אסטרחן: << דובר >>

אבל זה לא עניין של ועדת הכנסת, אם כבר זה עניין של ועדת חינוך.

<< דובר >> אורית מלכה סטרוק (הציונות הדתית): << דובר >>

רק חינוך. אז אולי אפשר לעשות אחרת, אולי אפשר שוועדת הכנסת תפנה באופן
רשמי ומוסמך - - -

<< יור >> היו"ר עידית סילמן: << יור >>

בגלל שאני לא יו"ר ועדת הכנסת, אז אני לא אוכל לקבל – אבל אני כן - - -

<< דובר >> אורית מלכה סטרוק (הציונות הדתית): << דובר >>

מה אומרת ארבל?

<< דובר >> ארבל אסטרחן: << דובר >>

זה לא דבר מקובל. את יכולה לפנות ליו"ר ועדת החינוך ולבקש ממנה לשים נושא
על סדר-היום.

<< דובר >> אורית מלכה סטרוק (הציונות הדתית): << דובר >>

לא, לא, אבל אני רוצה פה את עזרת ועדת הכנסת וגם יושבת-ראש הקואליציה, שיש
לה כוח עצום. אני חושבת שהבנת מה שאני אומרת. יש כאן משהו מאוד מסריח.

<< יור >> היו"ר עידית סילמן: << יור >>

הבנתי מה שאת אומרת, וחברת הכנסת סטרוק, אני רוצה להגיד לך שבאמת ובתמים –
ואני מאמינה שבתוך תוכך ובליבך את יודעת – שהרצון שלנו, והרצון שלי באופן
אישי כיושבת-ראש קואליציה, הוא לסייע בכל מה שאני יכולה, גם אם זה לעניין
חקיקה פרטית וגם לעניין דברים אחרים. אני גם הייתי בקשר עם הצוות שלך, היקר
והמקסים, כדי לנסות ולסייע ולעזור בדברים אחרים, ובמה שאני יכולה, אני אשמח
לסייע.

<< דובר_המשך >> אורית מלכה סטרוק (הציונות הדתית): << דובר_המשך >>

אז מה את רוצה לעשות? מה את מציעה?

<< יור >> היו"ר עידית סילמן: << יור >>

אני כרגע פה לעניין הרביזיה.

<< דובר >> אורית מלכה סטרוק (הציונות הדתית): << דובר >>

מה את מציעה לעשות?

<< יור >> היו"ר עידית סילמן: << יור >>

אני אחשוב אתך ביחד. אני רואה שיש כאן - - -

<< דובר_המשך >> אורית מלכה סטרוק (הציונות הדתית): << דובר_המשך >>

הרי אתם יכולים במחי יד למחוק את הרביזיה.

<< יור >> היו"ר עידית סילמן: << יור >>

עוד פעם, לא הייתי בדיון כאן על מה מדובר ומה לא בסדר.

<< דובר >> אורית מלכה סטרוק (הציונות הדתית): << דובר >>

את רוצה שאני אסביר מחדש? אני מוכנה להסביר.

<< יור >> היו"ר עידית סילמן: << יור >>

לא, אני לא רוצה שתסבירי מחדש, אני אבוא אליך.

<< דובר_המשך >> אורית מלכה סטרוק (הציונות הדתית): << דובר_המשך >>

מדובר בנושא שהוא מאוד מסריח ומאוד חשוד ואסור לנו כחברי כנסת להרפות ממנו.

<< יור >> היו"ר עידית סילמן: << יור >>

אורית, אורית, הבנתי, הבנתי. אגב, אם יש דברים שהם חשובים, יש ערכאות
מסודרים שאפשר לפנות - - -

<< דובר_המשך >> אורית מלכה סטרוק (הציונות הדתית): << דובר_המשך >>

לא, אין. לא, אין. את רוצה שאני אסביר לך איך שי ניצן שולט במשטרה? שאני
אספר לך על יעקוב אבו-אלקיעאן? שאני אספר לך על - - -

<< יור >> היו"ר עידית סילמן: << יור >>

אבל הצעה לסדר, זה מה שיפתור את העניין?

<< דובר >> ארבל אסטרחן: << דובר >>

את יכולה להגיש הצעה רגילה. אם לא אישרו הצעה דחופה, אפשר להגיש הצעה
רגילה. אומנם זה כבר יהיה בשבוע הבא.

<< דובר >> נועה בירן - דדון: << דובר >>

זה מה שהציעו גם במהלך הדיון.

<< דובר >> ארבל אסטרחן: << דובר >>

הצעה רגילה, פשוט יורדת מהמכסה, זה ההבדל. במליאה היא רק נותנת לך יותר זמן
לדבר, ובסופו של דבר ההצבעה היא אותו דבר – לכלול בסדר-היום, לא לכלול
בסדר-היום או להעביר לוועדה.

<< דובר >> אורית מלכה סטרוק (הציונות הדתית): << דובר >>

אני לוקחת את העצה של ארבל. אני אציע את זה קודם כל לשלמה קרעי משום
שהוא - - -

<< יור >> היו"ר עידית סילמן: << יור >>

ומאיר פרוש.

<< דובר >> ארבל אסטרחן: << דובר >>

יש לו גם מכסה גדולה יותר.

<< דובר >> אורית מלכה סטרוק (הציונות הדתית): << דובר >>

הוא גם זה שיזם. אני בסך הכול הצטרפתי.

<< יור >> היו"ר עידית סילמן: << יור >>

למה יש לו מכסה - - -

<< דובר >> ארבל אסטרחן: << דובר >>

כי לליכוד יש מכסה יותר גדולה מהציונות הדתית. זו אותה מכסה של הצעות חוק
- - -

<< יור >> היו"ר עידית סילמן: << יור >>

מה המכסה? סתם שאני אדע.

<< דובר >> ארבל אסטרחן: << דובר >>

היא טרם נקבעה באופן פורמלי בכנסת הזו, אבל ממשיכים לנהוג כפי שהיה בכל
הכנסות. בסופו של דבר זו הצעה שהיא אחידה להצעות חוק והצעות לסדר.

<< דובר >> אורית מלכה סטרוק (הציונות הדתית): << דובר >>

אני אציע לו להגיש - - -

<< יור >> היו"ר עידית סילמן: << יור >>

חברת הכנסת סטרוק, ארבל טובה ממני בהצעות - - -

<< דובר >> אורית מלכה סטרוק (הציונות הדתית): << דובר >>

יש לי שאלה אחרת אליך, עידית. האם אפשר – כי נראה לי שזה יותר מתאים
לוועדה. אני אציע לו להגיש בקשה לדיון מהיר בוועדת החינוך, ואת תסייעי
כיושבת-ראש הקואליציה שההצעה הזאת תתקבל.

<< יור >> היו"ר עידית סילמן: << יור >>

אני יכולה לומר שיש שם את הסגנים שדווקא אליהם צריך לפנות גם. לפני כן,
לפני שאת מגישה הצעה לדיון מהיר, אני אשמח לשבת אתך על זה כדי לשמוע קצת
יותר לעומק כי אני לא בקיאה בסוגיה. אני אגיע אליך, אני אשב אתך, אשמע ממך
ובהתאם לזה נקבל החלטה. מתאים?

<< דובר_המשך >> אורית מלכה סטרוק (הציונות הדתית): << דובר_המשך >>

בסדר.

<< יור >> היו"ר עידית סילמן: << יור >>

ככה תהיי חייבת לי גם קפה על הדרך אחרי הצום. או ביום אחר. אני חושבת שזה
ראוי וטוב, לא.

<< דובר >> אורית מלכה סטרוק (הציונות הדתית): << דובר >>

אין בעיה, אפשר עכשיו.

<< דובר >> ארבל אסטרחן: << דובר >>

אז הרביזיה נמשכת או מוצבעת?

<< דובר >> אורית מלכה סטרוק (הציונות הדתית): << דובר >>

אני אומרת שוב, אבל אני מצפה שזה יהיה רציני.

<< יור >> היו"ר עידית סילמן: << יור >>

רציני, את תזמיני אותי לקפה, או שאת רוצה לבוא אליי לקפה ונשב ביחד על קפה
בנוגע למינוי שי ניצן לרקטור הספרייה הלאומית.

<< דובר_המשך >> אורית מלכה סטרוק (הציונות הדתית): << דובר_המשך >>

את מוזמנת לקפה, ולאור הרצינות של יושבת-ראש הקואליציה - -

<< יור >> היו"ר עידית סילמן: << יור >>

באמת אבל.

<< דובר >> אורית מלכה סטרוק (הציונות הדתית): << דובר >>

אני מדברת רק ברצינות. מכירים אותי בוועדה. נכון, נועה, אני מדברת רק
ברצינות? אצלי אין צחוקים.

<< יור >> היו"ר עידית סילמן: << יור >>

אורית גם יודעת שאני מעריכה אותה באופן אישי.

<< דובר_המשך >> אורית מלכה סטרוק (הציונות הדתית): << דובר_המשך >>

אני אומרת שוב, לאור ההצעה הרצינית של יושבת-ראש הקואליציה, אני אמשוך את
הרביזיה ואנחנו נשתדל שהנושא הזה ייבדק כמו שצריך בוועדת החינוך, התרבות
והספורט של הכנסת.

<< יור >> היו"ר עידית סילמן: << יור >>

אני אשב עם אורית ואשמע על זה. אשריכם ישראל. צום קל. האמת והשלום אהבו.
הישיבה נעולה.

<< סיום >> הישיבה ננעלה בשעה 13:35. << סיום >>
