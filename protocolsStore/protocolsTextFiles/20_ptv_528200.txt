הכנסת העשרים

מושב חמישי

פרוטוקול מס' 417

מישיבת ועדת הכנסת

יום שלישי, כ"ד בטבת התשע"ט (01 בינואר 2019), שעה 20:25

סדר היום:

<< נושא >> 1. הצעה בדבר מועדי פגרת הבחירות ופעילות הכנסת בפגרה. << נושא
>>

<< נושא >> 2. המלצות הוועדה הציבורית לקביעת שכר ותשלומים אחרים לחברי
הכנסת בנושא: "גילום מס בשל שדרוג רכב לצורכי מיגון – המלצה לשנת 2019". <<
נושא >>

נכחו:

חברי הוועדה:

מכלוף מיקי זוהר – היו"ר

דוד ביטן

מוזמנים:

  ------------------------------------------------------------------------
  איל ינון          –    היועץ המשפטי של הכנסת
  ----------------- ---- -------------------------------------------------
  חיים אבידור       –    חשב הכנסת

  נדב כספי          –    סגן חשב, הכנסת

  טובי חכימיאן      –    ראש מדור בכיר תנאי חברי הכנסת, הכנסת
  ------------------------------------------------------------------------

ייעוץ משפטי:

יעל סלנט

מנהלת הוועדה:

אתי בן יוסף

רישום פרלמנטרי:

אסתר מימון

<< נושא >> המלצות הוועדה הציבורית לקביעת שכר ותשלומים אחרים לחברי הכנסת
בנושא:"גילום מס בשל שדרוג רכב לצורכי מיגון – המלצה לשנת 2019". << נושא
>>

<< יור >> היו"ר מכלוף מיקי זוהר: << יור >>

אני מתכבד לפתוח את ועדת הכנסת, בעניין הצעה בדבר מועדי פגרת הבחירות
ופעילות הכנסת והמלצות הוועדה הציבורית לקביעת שכר ותשלומים אחרים לחברי
הכנסת; גילום מס בשל שדרוג רכב לצורכי מיגון. נתחיל בסעיף ב'. יסביר החשב
את סעיף ב', ואז נצביע עליו.

<< אורח >> חיים אבידור: << אורח >>

אנחנו מבקשים להאריך בפעם השלישית את הוראת השעה שמתייחסת למה שמחויב על
הרכב המשודרג של יושב-ראש הכנסת וראשת האופוזיציה. זה מס על החלק של שדרוג
הרכב כתוצאה מהמיגון של הרכב של יושב-ראש הכנסת וראשת האופוזיציה, והחלטה
שהמס הזה יגולם על ידי הכנסת, ואילו המס שבו יישא יושב-ראש הכנסת וראשת
האופוזיציה יתייחס רק לרכב סטנדרטי שנושאים חברי הכנסת. הוראת השעה מוארכת
לשנה נוספת, היות שוועדת הכספים מתעסקת עם רשות המסים להסדרת הנושא הזה
מולם.

<< יור >> היו"ר מכלוף מיקי זוהר: << יור >>

תודה. מי בעד? מי נגד? מי נמנע?

הצבעה

בעד ההמלצות – 2

נגד – אין

נמנעים – אין

המלצות הוועדה הציבורית לקביעת שכר ותשלומים אחרים לחברי הכנסת בנושא:
גילום מס בשל שדרוג רכב לצורכי מיגון – המלצה לשנת 2019, אושרו.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> הצעה בדבר מועדי פגרת הבחירות ופעילות הכנסת בפגרה. << נושא >>

<< יור >> היו"ר מכלוף מיקי זוהר: << יור >>

אדוני היועץ המשפטי המועדים הוקראו בוועדה. חברי הוועדה שמעו אותם לאשורם.
אפשר בעיקרון להצביע? תרצה להעיר הערה?

<< דובר >> איל ינון: << דובר >>

לא. אין לי הערות.

<< יור >> היו"ר מכלוף מיקי זוהר: << יור >>

אני רק מדגיש שהכנסת מסיימת את עבודתה הלילה.

<< דובר >> דוד ביטן (הליכוד): << דובר >>

המושב מסתיים הלילה.

<< יור >> היו"ר מכלוף מיקי זוהר: << יור >>

המושב מסתיים הלילה, אנחנו יוצאים לפגרת בחירות, והחל ממחר כל דיון הוא
בהתאם לקריטריונים שהובאו בפנינו. מי בעד? מי נגד? מי נמנע?

הצבעה

בעד ההצעה – 2

נגד – אין

נמנעים – אין

ההצעה בדבר מועדי פגרת הבחירות ופעילות הכנסת בפגרה אושרה.

<< יור >> היו"ר מכלוף מיקי זוהר: << יור >>

ההחלטה התקבלה. תודה רבה. הישיבה נעולה.

<< סיום >> הישיבה ננעלה בשעה 20:30. << סיום >>
