הכנסת העשרים

מושב רביעי

פרוטוקול מס' 313

מישיבת ועדת הכנסת

יום שני, י"ד בטבת התשע"ח (01 בינואר 2018), שעה 12:15

סדר היום:

א. בקשת יושב ראש ועדת הפנים והגנת הסביבה להקדמת הדיון בהצעות החוק הבאות,
לפני

הקריאה השנייה והשלישית ובכפוף לאישורן בוועדה:

1. הצעת חוק המפלגות (תיקון מס' 24)(הוראות מיוחדות לעניין בחירות מקדימות
לתפקיד

חבר הכנסת), התשע"ח-2017(כ/737) – רביזיה.

2. הצעת חוק לתיקון דיני הרשויות המקומיות (חוקי עזר בעניין פתיחתם וסגירתם
של

עסקים בימי מנוחה), התשע"ח-2017(מ/1175) – רביזיה.

ב. בקשת הממשלה להקדמת הדיון בהצעת חוק יסוד: הממשלה (תיקון מס' 6) (אצילת

סמכות לסגן שר)(מ/1185), לפני הקריאה הראשונה – רביזיה.

ג. קביעת סדרי דיון מיוחדים לפי סעיף 98 לתקנון הכנסת, להצעות החוק הבאות:

1. הצעת חוק המפלגות (תיקון מס' 24), התשע''ח-2017 (כ/737).

2. הצעת חוק לתיקון דיני הרשויות המקומיות (חוקי עזר בענין פתיחתם וסגירתם
של עסקי בימי מנוחה), התשע''ח-2017 (מ/1175).

3. הצעת חוק יסוד: ירושלים בירת ישראל (תיקון מס' 2 (כ/735).

4. הצעת חוק יסוד: הכנסת (תיקון מס' 48) (הגבלת הזכות להיבחר בשל הרשעה
בעבירת טרור או ביטחון חמורה (כ/739).

5. הצעת חוק הבחירות לכנסת (תיקון מס' 69) הגבלת הזכות להיבחר בשל הרשעה
בעבירת טרור או ביטחון חמורה), התשע''ח-2017 (כ/739).

נכחו:

חברי הוועדה:

יואב קיש – היו"ר

אמיר אוחנה

ישראל אייכלר

רוברט אילטוב

דוד ביטן

יואב בן צור

מכלוף מיקי זוהר

יואל חסון

אחמד טיבי

שולי מועלם-רפאלי

איילת נחמיאס ורבין

רויטל סויד

רועי פולקמן

אלעזר שטרן

חברי הכנסת:

דב חנין

עפר שלח

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

אתי בן-שמחון

בקשת יו"ר ועדת הפנים והגנת הסביבה להקדמת הדיון בהצעות חוק, לפני הקריאה
השנייה והשלישית

היו"ר יואב קיש:

צהריים טובים, אני פותח את סדר היום. יש לנו בקשות לרביזיה על הצעת חוק
המפלגות, נושא של בקשות שהתקבלו להקדמת דיון לקריאה שנייה ושלישית. בהצעת
חוק המפלגות מה הייתה החלטת הוועדה? זה עבר וביקשו רביזיה. מי רוצה לנמק את
הרביזיה? מה שלא עבר זה סעיף ב – חוק יסוד הממשלה.

בבקשה, חבר הכנסת אלעזר תנמק.

אלעזר שטרן (יש עתיד):

נושא של פריימריז זה נושא פנימי של מפלגה. אני ציטטתי את מה שאמר השר
הנגבי, לא היה לי זמן לצטט.

היו"ר יואב קיש:

אתה עוד פה לא נכנס לנושא ההקדמה עצמו, אלא לנושא החוק אתה הולך.

אלעזר שטרן (יש עתיד):

השר הנגבי אמר – אם אני מצטט נכון.

היו"ר יואב קיש:

תצטט נכון, שלא השתמע מדבריך כאילו השר הנגבי אמר ולא אמר, ומה אמר אם אמר
או לא אמר? ואם אמר אז מה אמר ולא אמר.

בוא נאמר בלי ציטוט של צחי, כי אתה לא במאה אחוז בטוח שזה צחי.

אלעזר שטרן (יש עתיד):

השר הנגבי כחבר ממשלה עלה על הדוכן בדיון על החוק הזה, ואמר משהו כמו שהחוק
הזה הוא אחד החוקים הכי מושחתים שהוא זוכר. הוא מאוד מקווה שבתוך התהליך של
חקיקת החוק, הוא ישונה.

היו"ר יואב קיש:

הוא אכן שונה, הנושא של הכספים למפלגות כמו שלכם שאין להן פריימריז ירד,
ולכן אני חושב שהוא ירד מההתנגדות שלו בעניין הזה לפחות.

עפר שלח (יש עתיד):

אני לא חושב שעל זה הוא דיבר.

היו"ר יואב קיש:

אני לפחות התנגדתי לחוק בגלל העניין הזה. בוא נדבר על הדברים שלך ולא על
הדברים של צחי הנגבי.

אלעזר שטרן (יש עתיד):

תסלח לי שנתליתי באילנות אחרים, לא יודע אם גבוהים יותר או גבוהים פחות.

היו"ר יואב קיש:

אני לא יודע אם אתה מדייק בעניין.

אלעזר שטרן (יש עתיד):

אגיד לך במה אני כן מדייק. אני כן מדייק בזה שהוא אמר שהוא מקווה שזה ישונה
בתוך התהליך, בזה אני בטוח מדייק. בהמשך למה שאמר חבר הכנסת שלח, גם אני לא
הבנתי ממנו שהוא התכוון לזה שמפלגות שאין בהן פריימריז מקבלות את הכסף, אלא
הוא דיבר דווקא על אלה שיש בהן פריימריז שמקבלות את הכסף. אני חושב שהוא
התכוון בין השאר בגלל שפריימריז שמצביעים בו בערך 6% - זה מה שקורה אצלכם
בליכוד, בערך במקרה הטוב.

היו"ר יואב קיש:

מהמתפקדים 50% ומעלה מצביעים. מה לעשות שהם לא מתפקדים? מצביעי ליכוד
לבחירות המתקבלות.

אלעזר שטרן (יש עתיד):

כן, זה מה שאמרתי.

דוד ביטן (הליכוד):

6% זה ממיליון איש.

אלעזר שטרן (יש עתיד):

זה מה שאמרתי.

אני אגיד לך מה הבנתי ממנו בלי המספרים.

היו"ר יואב קיש:

ממי זה ממנו? מצחי. עזוב את צחי, תגיד אתה. מה, אתה בא לייצג פה את צחי?

עפר שלח (יש עתיד):

עיונים במשנתו של צחי הנגבי.

אלעזר שטרן (יש עתיד):

פריימריז שמצביעים בו 6% ממפלגה - - -

אתה מבין עכשיו, הוא יושב-ראש ועדה, הוא עם המפלגה שלו עכשיו עושה דיון מי
לוועדת הפנים, מי לוועדת הכנסת, תוך כדי זה שהוא נתן את רשות הדיבור.

היו"ר יואב קיש:

נא לסיים. דבר לעניין. אני אומר לך בוועדה הזו, כמו גם בוועדות אחרות, יש
סמכות ליושב-ראש רגע להתפנות מדברי הדוברים, אני מצטער אם יש לך בעיה עם
זה.

אלעזר שטרן (יש עתיד):

אין לי בעיה. אני מקווה כמו ועדות אחרות – שהיושב-ראש מתפנה, ואתה מדבר
ליושב-ראש, מותר לך לא לדבר אליו, ואם לא, אז בוועדת הכנסת.

אני רוצה לומר את הבעייתיות של החוק ולמה הוא צריך הרבה יותר זמן בגלל זה.
אני חושב שחוק שמקדש 6%, מטפח 6% מצביעים, או 3% או 4% - גם אם במשרד האוצר
יעשו את המתמטיקה, יש פה השקעה של עשרות אלפי שקלים בבוחר אחד. אני חושב
שחוק שבא לתת האזרח הפשוט, או להשקיע באזרח הפשוט עשרות אלפי שקלים, זה מה
שחוק הזה עושה.

מכלוף מיקי זוהר (הליכוד):

מה עדיף את השיטה שלכם?

אלעזר שטרן (יש עתיד):

אני, דרך אגב, עושה את זה בשבילכם.

היו"ר יואב קיש:

מודה לך מקרב הלב.

אלעזר שטרן (יש עתיד):

תנו לי להגיד לך למה. בגלל שאם אין פריימריז, אתה לא צריך ללכת לחתונות
וללוויות ולכל הדברים האלה.

היו"ר יואב קיש:

בסדר, אז אתם - - - לפריימריז, ואנחנו עם פריימריז.

אלעזר שטרן (יש עתיד):

אבל למה אני צריך לשלם את זה?

היו"ר יואב קיש:

אתה לא צריך לשלם את זה.

אלעזר שטרן (יש עתיד):

החוק הזה אומר שאני משלם את זה. אני, היא, הוא.

שולי מועלם-רפאלי (הבית היהודי):

לא קשור בכלל.

היו"ר יואב קיש:

תודה רבה.

לא קשור בכלל, אבל זה בסדר, זה לגיטימי.

מכלוף מיקי זוהר (הליכוד):

אלעזר, אתה היית פעם בחתונה של חבר מרכז....

אתה לא היית אף פעם. אז איך אתה יודע שזה לא כיף ללכת? איך אתה יכול לקבוע?
אז תבוא פעם אחת ותראה.

היו"ר יואב קיש:

אני מעלה להצבעה את הרביזיה להצעת חוק המפלגות (כ/737) מי בעד? שירים את
ידו.

הצבעה

בעד – מיעוט

נגד – רוב

נמנעים – אין

הרביזיה לא נתקבלה.

היו"ר יואב קיש:

הרביזיה לא התקבלה, ויש פטור מחובת הנחה לחוק המפלגות.

מי רוצה לייצג את הרביזיה על חוק המרכולים?

איילת נחמיאס ורבין (המחנה הציוני):

יש פה בעיה - אומר לי כל הזמן חבר הכנסת קיש, אל תדברו לגופו של החוק, אלא
רק על נושא ההקדמה. אני רוצה להגיד לך משהו, אם הקואליציה הזאת הייתה נוהגת
בהגינות, יכול להיות שהיה בזה הגיון.

היו"ר יואב קיש:

דיברנו על זה פעם שעברה. אמרתי לך שהאופוזיציה לא - - -

איילת נחמיאס ורבין (המחנה הציוני):

לאופוזיציה יש עדיין פה זכות דיבור בינתיים, נכון לעכשיו עד שאתם - - -

יואל חסון (המחנה הציוני):

זה עניין זמני.

איילת נחמיאס ורבין (המחנה הציוני):

עכשיו אני רוצה להגיד לכם במדויק. משום שאם אתם לא הייתם עושים את
המניפולציה התקשורתית, וצריך להגיד שבלשקר אתם יותר טובים מאתנו, וזה הדבר
היחיד שאתם יותר טובים מאתנו פה. אתם הלכתם ואמרתם שבגלל הפיליבסטר מתווה
הנכים לא עבר, כשאתם לא הנחתם אפילו הצעת חוק להעברת מתווה הנכים, אבל זה
מה שאתם הלכתם ופמפמתם לתקשורת שזה שקר וכזב.

אתם מביאים לכאן סדרה של חוקים, בגלל זה אני כתבתי אתמול בקבוצה, משום שאי
אפשר כל הזמן להביא חוקים שביניהם לבין מדינת ישראל, לבין אזרחי מדינת
ישראל אין שום קשר, ואז לבוא ולהגיד לנו בוועדת הכנסת שאלה הדיונים היחידים
שאתם מבקשים להקדים, להגיד לנו, מה זאת אומרת, אל תדאגו לגופו של החוק,
תטענו רק לגופה של ההקדמה, זה בדיוק זה, חבר הכנסת קיש.

אתם גורמים לנו חד-משמעית גם פה ובכל מקום שתהיה לנו הזדמנות לטעון כנגד
החוקים האלה, משום שתסביר לי אתה, אתה יודע מה, יואב קיש? תסביר לי במה
עוזר חוק המרכולים למי מאזרחי מדינת ישראל, ותאמין לי שגם אני חושבת על
העובדים שצריכים לעבוד בשבת, ואנחנו יודעים שמדובר - - - ואגב, אגב, חבר
הכנסת ביטן, שיסביר לי למה הוא כתב לעיריית ראשון ציון, או יבוא ראש העיר
בקריית אונו ויסביר לי למה זה בסדר לקריית אונו, מה שהוא כמובן לא יעשה,
הוא יעשה את ההיפך הגמור, ואתם יודעים שזה לא קשור לאזרחי מדינת ישראל –
ולכן, צריך לקבל את הרביזיה.

היו"ר יואב קיש:

אגיד לך לגבי הדברים שאמרת. חוק הנכים – מכיוון שהייתי מעורב בתקופה של
הדבר הזה, את לא חברת ועדת עבודה, ורווחה ובריאות, אז יש חוק שכבר עבר
טרומית, והוא בשלבי הכנה – שלי, גילאון וקארין אלהרר. החוק הזה הייתה כוונת
הקואליציה להעביר אותו בקריאה ראשונה, בגלל הפיליבסטר לא יכולנו לעבוד,
ולכן זה לא שקר, זה אמת לאמיתה, אני הייתי מעורב בזה, כולל משרד האוצר.
רגע, תקשיבי, את קראת לנו שקרנים, אני אענה לך על טעותך.

איילת נחמיאס ורבין (המחנה הציוני):

זה לא המתווה שעבר בממשלה?

היו"ר יואב קיש:

אנחנו רצינו להעביר את זה קריאה ראשונה, לא ניתן היה לעבוד בוועדה, והיה
הסכמות אוצר. יושב פה נדב, הוא יכול להגיד לך, הוא היה אתי בדיון באוצר
יומיים לפני זה, והחוק שאתם העליתם – סיכלתם קריאה ראשונה, חד וחלק. שקרנים
– מי ששיקר פה זה את אולי בלי ידיעה. את יודעת, אני מוכן לקבל את זה,
איילת, הקשבת לך בשקט. השתמשת פה במלה שגויה, אני אשמח מאוד אם תתנצלי,
אולי לא ידעת, אבל זה בדיוק מה שהיה.

רויטל סויד (המחנה הציוני):

אז אם היא לא ידעה, היא לא יכולה להיות שקרנית.

היו"ר יואב קיש:

אמרתי אולי היא לא יודעת. אבל אם היא ידעה את זה - - -

איילת נחמיאס ורבין (המחנה הציוני):

לא, אני לא ידעתי. אבל אתם הלכתם - - -

היו"ר יואב קיש:

עכשיו לגבי חוק המרכולים.

איילת נחמיאס ורבין (המחנה הציוני):

לא רוצה. הקואליציה באה להתפתל בפנינו - - -

היו"ר יואב קיש:

את יודעת מה, לא, איילת, אני לא ענה לך גם על חוק המרכולים, בסדר.

היו"ר יואב קיש:

אני מעלה להצבעה את הבקשה לרביזיה דיני רשויות מקומיות (מ/1175) רביזיה,
מרכולים - מה שנקרא, כאשר אנחנו נתחיל במתנגדים לרביזיה. מי מתנגד לרביזיה
שירים את ידו?

הצבעה

בעד – 5

נגד – 9

נמנעים – אין

הרביזיה לא נתקבלה.

היו"ר יואב קיש:

הרביזיה לא התקבלה.

אני מנמק את הרביזיה שאני הגשתי להקמת הדיון בהצעת חוס יסוד: הממשלה (סמכות
סגן שר).

מה שקרה פה, אני מעדכן את חבריי חברי הוועדה, שהקואליציה נפלה בהצבעה זו.
היה שש, שש. אני עשיתי טעות, הייתה פה חברת כנסת שישבה ויצאה, וחשבתי שהיא
עוד יושבת, ולצערי, טעות שלי, נפלתי בהצבעה ועשיתי רביזיה. לכן, אני קורא
לרביזיה, ואני קורא למי שבעד הרביזיה שירים את ידו.

מי בעד הרביזיה?

הצבעה

בעד – 9

נגד – 4

נמנעים – אין

הרביזיה נתקבלה.

היו"ר יואב קיש:

הרביזיה התקבלה.

אני מעלה להצבעה את בקשת הממשלה להקדמת הדיון בהצעת חוק יסוד: הממשלה
(מ/1185) לפני קריאה ראשונה. זו הצבעה לאישור הבקשה של הממשלה. מי בעד?
שירים את ידו.

הצבעה

בעד – רוב

נגד – מיעוט

נמנעים – 1

  בקשת הממשלה להקדים את הדיון בהצעת חוק יסוד: הממשלה (מ/1185), נתקבלה.

אלעזר שטרן (יש עתיד):

אני ביקשתי רשות דיבור.

היו"ר יואב קיש:

לא, אתה דיברת, נתתי לך. הבנתי. היה רשום לי כדובר. אני חשבתי שאתה ביקשת
ונתתי לך את זכות הדיבור בנושא חוק המפלגות. לא אמרת על איזה נושא.

יכול להיות שנרשמת, לא הבנו את זה. אני ראיתי שאתה דיברת, וניהלנו שיח ארוך
על צחי הנגבי. הבנתי, עכשיו אני מבין, אבל עשית את זה באמצע ההצבעה. ולכן,
מכיוון שכבר הצבענו, אני לא הולך לשנות את ההצבעה.

אלעזר שטרן (יש עתיד):

רביזיה שמתקבלת – למה ביקשת רביזיה.

היו"ר יואב קיש:

אני ביקשתי.

אלעזר שטרן (יש עתיד):

אני יודע. התקבלה רביזיה, להבדיל מהרביזיות האחרות שלא התקבלו, מה המשמעות
של קבלת רביזיה?

היו"ר יואב קיש:

שאלתי מישהו, אף אחד לא רצה לדבר.

אלעזר שטרן (יש עתיד):

אתה הצעת את הנושא?

היו"ר יואב קיש:

כן, הצעתי. אמרתי, מעלה להצבעה. אלעזר, זה שחלמת, אל תאשים אותי.

אלעזר שטרן (יש עתיד):

לא חלמתי, אני נרשמתי אצלה.

גם אחרי שדיברתי אמרתי לה - - -

היו"ר יואב קיש:

היא לא שמה לב, היא לא אמרה לי.

אלעזר שטרן (יש עתיד):

אז למה אתה נדבק?

היו"ר יואב קיש:

אני נדבק בזה שאתה נרשמת ודיברת. אני אגיד לך יותר מזה, יש לי פה אותך ואת
דב חנין.

אלעזר שטרן (יש עתיד):

אני רוצה להגיד לך מה קרה. התקבלה הצעה שלך לקבלת דיון ולא היה דיון.

היו"ר יואב קיש:

נכון, כי אני זה שביקשתי את הרביזיה.

אלעזר שטרן (יש עתיד):

ביקשת דיון לא ביקשת רביזיה.

היו"ר יואב קיש:

נכון, פתחתי את הדיון, אף אחד לא נרשם. אני זה שביקשתי. אני לא רציתי דיון.

ישראל אייכלר (יהדות התורה):

אני רוצה להגיד לפרוטוקול. דיון בנושא כבר היה. הייתה רביזיה, הייתה הצבעה
שנייה. לא היה דיון, לא צריך דיון.

היו"ר יואב קיש:

לא, אפשר. אם מישהו היה רוצה ואומר, אני רוצה, הייתי נותן לו, אבל אף אחד
לא דיבר.

עברנו לנושא ג' לסדר היום.

יש הסתייגויות בקק"ל? לא, על קק"ל לא היתה רביזיה.

אנחנו מתחילים עכשיו דיון. ייקח זמן בדיון הזה, מי שרוצה לעזוב, יעזוב,
נקרא לכם לקראת ההצבעה.

מי שרוצה לדבר שיירשם.

תודה רבה, הישיבה נעולה.

הישיבה ננעלה בשעה 12:45.
