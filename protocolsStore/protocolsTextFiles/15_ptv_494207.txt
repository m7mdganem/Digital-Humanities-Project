פרוטוקולים/ועדת הכנסת/6038

ירושלים, ט' בכסלו, תשס"ג

14 בנובמבר, 2002

הכנסת החמש-עשרה נוסח לא מתוקן

מושב חמישי

פרוטוקול מס' 362

מישיבת ועדת הכנסת

יום רביעי, ח' בכסלו התשס"ג (13 בנובמבר 2002), שעה 10:00

סדר היום:

1. בקשת יו"ר ועדת העבודה, הרווחה והבריאות למיזוג הצעות חוק – רביזיה.

2. עבודת הוועדות בפגרת הבחירות.

3. בקשת יושב-ראש ועדת הפנים להקדמת הדיון בהצעות חוק לפני קריאה שנייה

וקריאה שלישית.

נכחו:

חברי הוועדה:

היו"ר יוסי כץ

משה גפני

יהודית נאות

מרינה סולודקין

יועצת משפטית: ארבל אסטרחן

מנהלת הוועדה: אתי בן-יוסף

קצרנית: שלומית כהן

1. בקשת יו"ר ועדת העבודה, הרווחה והבריאות למיזוג הצעות חוק – רביזיה

היו"ר יוסי כץ:

אני מתכבד לפתוח את ישיבת הוועדה. הנושא הראשון הוא בקשת יו"ר ועדת העבודה,
הרווחה והבריאות למיזוג הצעות חוק – רביזיה. מדובר בהצעת חוק שעות עבודה
ומנוחה שאושרה בדיון מוקדם, הצעת חוק התאמת שעות עבודה ומנוחה לצורכי המשק
אושרה בקריאה ראשונה. הבקשה היא לאשר מיזוג הצעות החוק.

מרינה סולודקין:

הצעת החוק אומרת שיום ראשון יהיה יום מנוחה.

היו"ר יוסי כץ:

אני מבין שהכוונה היא להעביר את הצעת החוק בקריאה ראשונה.

ארבל אסטרחן:

יש הצעה אחת שעברה ראשונה והצעה אחת שעברה קריאה טרומית מוקדם יותר.

מרינה סולודקין:

אנחנו רוצים שתהיה רציפות בכנסת הבאה.

היו"ר יוסי כץ:

מי בעד בקשת הרביזיה? מי נגד?

ה צ ב ע ה

בעד – 2

נגד – אין

היו"ר יוסי כץ:

הרביזיה אושרה.

מי בעד אישור בקשת המיזוג, לפי סעיף 122ב לתקנון הכנסת? מי נגד?

ה צ ב ע ה

בעד – 2

נגד – אין

היו"ר יוסי כץ:

הבקשה אושרה.

2. עבודת הוועדות בפגרת הבחירות

היו"ר יוסי כץ:

בפגרת הבחירות 2001 פיזרו את הכנסת והתירו ישיבה אחת לכל ועדה בתקופת
הפגרה, למעט ועדת החוץ והביטחון וועדת הכספים, שיושבות בהתאם לצורך. במקרה
הזה ועדת הכספים צריכה ממילא להשלים את חוק ההסדרים ואת חוק התקציב. בפגרת
הבחירות 1999 הותרו שלוש ישיבות לוועדות האחרות.

מרינה סולודקין:

אני מציעה שיותרו שתי ישיבות לכל ועדה.

ארבל אסטרחן:

יש גם הוועדות המשותפות והוועדה המיוחדת שנוגעות לחוק ההסדרים.

היו"ר יוסי כץ:

אנחנו מאשרים שתי ישיבות לכל ועדה, פרט לוועדת החוץ והביטחון, ועדת הכספים
וועדת הכנסת שאינן מוגבלות. כמו כן לא מוגבלות הוועדות המשותפות שנוגעות
לחוק ההסדרים. מי בעד? מי נגד?

ה צ ב ע ה

בעד – 2

נגד – אין

היו"ר יוסי כץ:

ההצעה אושרה.

3. בקשת יושב-ראש ועדת הפנים להקדמת הדיון

בהצעות חוק לפני קריאה שנייה וקריאה שלישית

היו"ר יוסי כץ:

הצעת חוק חופש המידע (תיקון – חברה בת של תאגיד עירוני), התשס"ב-2002,
נדונה בוועדת הפנים ואיכות הסביבה ואושרה להנחה לקריאה שנייה ושלישית. חבר
הכנסת משה גפני, יושב-ראש הוועדה, מבקש להתיר להקדים את ההנחה, בהתאם
לסמכותה לפי סעיף 125 לתקנון הכנסת.

מי בעד מי נגד?

ה צ ב ע ה

בעד – 3

נגד – אין

היו"ר יוסי כץ:

הבקשה אושרה.

תודה רבה. הישיבה נעולה.

הישיבה ננעלה בשעה 10:07
