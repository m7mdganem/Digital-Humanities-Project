הכנסת העשרים-וארבע

מושב שני

פרוטוקול מס' 63

מישיבת ועדת הכנסת

יום רביעי, י' בשבט התשפ"ב (12 בינואר 2022), שעה 10:00

סדר היום:

1.  המלצות הוועדה הציבורית לקביעת שכר ותשלומים אחרים לחברי הכנסת בנושאים
    הבאים:

    1.  סיוע לחבר כנסת עם חירשות.

    2.  יועץ פרלמנטרי רביעי ליושב-ראש הכנסת לשעבר.

2.  הקמת ועדה משותפת לוועדת החוקה, חוק ומשפט ולוועדת החוץ והביטחון לפי
    סעיף 4(ה) לחוק האזנות סתר, התשל"ט–1979.

3.  קביעת ועדה לדיון בהצעת חוק שירותי רווחה (זכויות נשים ששהו במקלט
    לנשים מוכות) (תיקון – מענק חודשי), התשפ"א–2021 (פ/2177/24), של חברת
    הכנסת אבתיסאם מראענה.

4.  קביעת ממלאי מקום קבועים בוועדות.

5.  ערעורם של חברי הכנסת שלמה קרעי, שמחה רוטמן ומאיר פרוש על החלטת
    הנשיאות שלא לאשר דחיפות הצעתם לסדר היום בנושא "פוליטיזציה חמורה
    והפרת כללי מנהל תקין והחוק ע"י דירקטוריון הספרייה הלאומית".

נכחו:

חברי הוועדה:

ניר אורבך – היו"ר

איתן גינזבורג

יצחק פינדרוס

חברי הכנסת:

צבי האוזר

שירלי פינטו קדוש

שלמה קרעי

שמחה רוטמן

מוזמנים:

  -----------------------------------------------------------------------
  חיים אבידור         –    חשב הכנסת
  ------------------- ---- ----------------------------------------------
  טובי חכימיאן        –    ראש מדובר בכיר תנאי ח"כ, הכנסת

  ליאת פיג'ו          –    מתורגמנית חה"כ שירלי פינטו קדוש
  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן דדון

רישום פרלמנטרי:

ירון קוונשטוק

<< נושא >> א. המלצות הוועדה הציבורית לקביעת שכר ותשלומים אחרים לחברי
הכנסת בנושאים הבאים: << נושא >>

<< נושא >> 1. סיוע לחבר כנסת עם חירשות << נושא >>

<< נושא >> 2. יועץ פרלמנטרי רביעי ליושב-ראש הכנסת לשעבר << נושא >>

<< יור >> היו"ר ניר אורבך: << יור >>

אני מתכבד לפתוח את ישיבת ועדת הכנסת. היום יום רביעי, י' בשבט התשפ"ב, 12
בינואר 2022. אנחנו מתחילים בנושא הראשון שעל סדר-היום: המלצות הוועדה
הציבורית לקביעת שכר ותשלומים אחרים לחברי הכנסת בנושאים הבאים:

1. סיוע לחבר כנסת עם חירשות.

2. יועץ פרלמנטרי רביעי ליושב-ראש הכנסת לשעבר.

אני אבקש ממר חיים אבידור, חשב הכנסת, להציג את הנושאים.

<< דובר >> חיים אבידור: << דובר >>

ארבל תציג.

<< יור >> היו"ר ניר אורבך: << יור >>

אה, סליחה, ארבל. אני רק מבקש להתחיל מהנושא השני, כי חברת הכנסת שירלי
פינטו רצה להצטרף אלינו, היא כרגע בבדיקת אנטיגן. אז נקווה שהיא באמת תצטרף
אלינו.

<< דובר >> איתן גינזבורג (כחול לבן): << דובר >>

אז אולי נעשה את הוועדות המשותפות?

<< יור >> היו"ר ניר אורבך: << יור >>

לא. אם היא לא תגיע נעשה את הנושא בלעדיה. פשוט נמצאים חיים וטובי, אני לא
רוצה להחזיק אותם.

<< דובר >> ארבל אסטרחן: << דובר >>

אז כזכור, הוקמה בכנסת הזאת ועדה ציבורית חדשה, שעוסקת בשכר ותשלומים
ותנאים של חברי הכנסת, וזאת הפעם השנייה שהיא מגישה המלצות לוועדת הכנסת.
ואני מזכירה שוב את הפרוצדורה שקבועה בחוק, שאם המלצת הוועדה מתקבלת היא
הופכת להחלטה ומתפרסמת ברשומות; אם היא לא מתקבלת, היא חוזרת לוועדה
הציבורית, שמגישה המלצה חדשה, זהה או שונה. וכאשר מוגשת ההמלצה הנוספת,
ועדת הכנסת יכולה לקבל אותה או לדחות אותה או לשנות אותה או לקבל איזו
החלטה שהיא רוצה.

ההמלצה הראשונה עוסקת ביועץ פרלמנטרי ליושב-ראש הכנסת לשעבר.

<< יור >> היו"ר ניר אורבך: << יור >>

ארבל, סליחה שאני קוטע אותך. חשוב לי להדגיש, הנושא הזה של כל מה שקשור
לעוזרים הפרלמנטריים, גם תוספת תקנים לחברי הכנסת, וודאי השכר שלהם, זה
משהו שהוא מבחינתנו הראשון במעלה. מטפלים בנושא של השכר של העוזרים
הפרלמנטריים. הם עצמם ביקשו להתייעץ עם נציגי ההסתדרות. ולכן מבחינת כולנו
זה הנושא הראשון שהיה עולה לוועדה. ואם אני יודע, חיים, יש פגישה עם נציגי
הוועד שלהם, ואני חושב שיש שם גם נציג ההסתדרות, בתחילת השבוע הבא.

<< דובר >> חיים אבידור: << דובר >>

נעשתה כבר פגישת התנעה אצל מנכ"ל הכנסת, שהיו נציגי היועצים והיו נציגי
ההסתדרות, ונקבעו פגישות להתחיל לדבר אחד עם השני לגופו של עניין.

<< יור >> היו"ר ניר אורבך: << יור >>

מצוין.

<< דובר >> ארבל אסטרחן: << דובר >>

צריך לומר שזה לא על שולחנה של הוועדה הציבורית עדיין. נעשתה אליה פנייה,
אבל צריך לעשות עבודה מקדימה.

<< יור >> היו"ר ניר אורבך: << יור >>

עדיין לא. שוב, זה לא שם בגלל העבודה המקדימה, שאגב היועצים בעיקר רוצים
אותה גם כן, בגלל ההתנהלות - - - ההסתדרות. היה חשוב לי להעיר, כדי שידעו
שאנחנו על הדבר הזה. חבר הכנסת שירלי פינטו הצטרפה אלינו, בוקר טוב.

<< דובר >> שירלי פינטו קדוש (ימינה): << דובר >>

בוקר טוב.

<< יור >> היו"ר ניר אורבך: << יור >>

אז מבחינתנו אפשר ללכת לפי הסדר.

<< דובר >> ארבל אסטרחן: << דובר >>

אוקיי. אז נתחיל עם ההמלצה הראשונה, שהיא סיוע לחבר כנסת עם חירשות. בהחלטה
שכר חברי הכנסת הקיימת היום יש הוראות שמאפשרות סיוע לחבר כנסת מוגבל
בניידות בשל לקות פיזית. והיו לנו מקרים כאלה גם בכנסת הנוכחית וגם בכנסות
קודמות, שחברי כנסת נזקקו לסיוע, בין היתר בתוספת למשל של עוזר, של נהג,
דברים מהסוג הזה.

עכשיו בכנסת הזאת לראשונה נבחרה חברת כנסת עם חירשות, וההחלטה הקיימת לא
נותנת מענה לצרכים שלה, כפי שהיא הסבירה גם לוועדה הציבורית. ולכן מונחת
ההמלצה שבפניכם, שהיא קובעת – אולי הכי פשוט שאני אקריא את הטקסט המשפטי,
הוא ברור, ואז הוא יהיה בפניכם וגם בצורה מסודרת בפרוטוקול. אז הוא אומר
כך:

  -------------------------------------------------------------------------
                      "התאמות בשל    50ז.   (א) הכנסת תממן התאמות ושירותים
                      חירשות                הנדרשים למילוי תפקידו של חבר
                                            הכנסת שהוא אדם עם חירשות הנעזר
                                            דרך קבע במתורגמן לשפת הסימנים,
                                            כפי שתקבע הוועדה הציבורית לפי
                                            הצרכים ונסיבות העניין.
  -------------- ---- -------------- ------ -------------------------------

  -------------------------------------------------------------------------

כלומר יש פה סעיף מסמיך, ודברים ספציפיים הוועדה הציבורית תוכל לקבוע ככל
שיתבקש.

  -----------------------------------------------------------------------
                                          (ב) בתוקף סמכותה רשאית הוועדה
                                          הציבורית לאשר לחבר הכנסת להעסיק
                                          עובד אחד שישמש כמתורגמן לשפת
                                          הסימנים.
  -------------- ---- -------------- ---- -------------------------------
                                          (ג) על העסקתו של מתורגמן כאמור
                                          יחולו הוראות פרק ה'1 בשינויים
                                          המחויבים ובשינויים אלה:

  -----------------------------------------------------------------------

זה הפרק שעוסק בכל התנאים של היועצים הפרלמנטריים, בעיקר זה שמדובר בעובד
של חבר הכנסת, לרבות כל התנאים.

  -----------------------------------------------------------------------
                                          (1) על אף האמור בסעיף 40ט(א) -
                                          -
  -------------- ---- -------------- ---- -------------------------------

  -----------------------------------------------------------------------

שזה סעיף השכר של היועצים.

  -----------------------------------------------------------------------
                                          - - שכרו החודשי הבסיסי יהיה
                                          כשכרו של יועץ פרלמנטרי כאמור
                                          באותו סעיף קטן, בתוספת סך
                                          תוספות הוותק המרבי כאמור בסעיף
                                          40ט(ב), והוא לא יהיה זכאי
                                          לתוספות ותק נוספות;
  -------------- ---- -------------- ---- -------------------------------

  -----------------------------------------------------------------------

כלומר, היום יועצים פרלמנטריים יש להם איזשהו שכר בסיס והם מקבלים תוספות
שונות. התוספת העיקרית זו תוספת של 4%, שמתווספת כל שנה לשכר שלהם, שהיא
נחשבת תוספת יחסית גבוהה במשק. בזמנו קבעו אותה כי רצו לעודד אותם להישאר
לאורך זמן. יש תוספות ותק אחרות. סך התוספות הוותק לפי ההחלטה, לפי 40ט(ב)
יכול להגיע ל-60% משכר הבסיס. אז מה שמוצא כאן, שאותו מתורגמן – מתורגמנית
במקרה שלנו – יתחילו עם השכר עם כל התוספות, כאילו הגיעו לסך תוספות הוותק
מההתחלה.

<< יור >> היו"ר ניר אורבך: << יור >>

ואז כל שנה לא תהיה את התוספת?

<< דובר >> ארבל אסטרחן: << דובר >>

נכון. אין תוספות ותק נוספות.

והשינוי השני הוא לגבי הלינה. אתם יודעים שהיום היועצים זכאים ללינה במקרים
מסוימים שמנויים בהחלטה. אז בנוסף הוא יהיה זכאי להוצאות לינה אם נדרש ללון
במרחק ממקום מגוריו, בשל העובדה שחבר הכנסת לא לן בביתו לשם עבודתו
הפרלמנטרית. ומס הכנסה שמוטל עליו לפי פסקה זו יהיה על חשבון הכנסת, זאת
אומרת יהיה גילום פה של הלינה.

<< יור >> היו"ר ניר אורבך: << יור >>

זה המשמעותי, נכון? כי לעוזר רגיל אין את זה?

<< דובר_המשך >> ארבל אסטרחן: << דובר_המשך >>

נכון. אני יודעת שזה אחד הדברים שמדברים עליהם, אבל כיום זה לא מגולם.

  -----------------------------------------------------------------------
                                          (ד) חבר הכנסת כאמור בסעיף קטן
                                          (א) יפנה בכתב לוועדה הציבורית,
                                          יציין מהם ההתאמות והשירותים
                                          שלהם הוא נזקק בשל מוגבלותו
                                          ולאיזו תקופה הם נחוצים לו, וכי
                                          במימונם על ידי הכנסת לא יהיה
                                          משום תשלום כפל מאוצר המדינה,
                                          ויציג מסמכים המעידים על הצורך
                                          בהתאמות ובשירותים כאמור.
  -------------- ---- -------------- ---- -------------------------------

  -----------------------------------------------------------------------

זה אותו נוסח שקיים היום לגבי ח"כ מוגבל בניידות. וגם (ה) ו-(ו) הם זהים.

  -----------------------------------------------------------------------
                                          (ה) הוועדה הציבורית רשאית לבקש
                                          מחבר הכנסת שפנה אליה, אם היא
                                          סבורה שהדבר חיוני בנסיבות
                                          העניין, מידע ומסמכים בדבר הצורך
                                          בהתאמות ובשירותים כאמור ובדבר
                                          סיוע או תשלומים אחרים שחבר
                                          הכנסת מקבל ממקורות אחרים בשל
                                          מוגבלותו.
  -------------- ---- -------------- ---- -------------------------------
                                          (ו) לא ימומנו התאמות ושירותים
                                          כאמור בסעיף קטן (א) אם יש בכך
                                          משום תשלום כפל מאוצר המדינה."

  -----------------------------------------------------------------------

זו ההמלצה.

<< יור >> היו"ר ניר אורבך: << יור >>

מישהו מחברי הכנסת רוצה להגיד משהו בנושא?

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: אני אשמח להגיד כמה דברים. קודם
כול אני רוצה להודות לוועדה הציבורית, לכנסת וגם ליושב-ראש הוועדה, שדנו
בנושא הזה, שהוא כל כך תקדימי. בעצם כשנכנסה פה חברת כנסת חירשת היה אתגר
לכנסת, אבל שמחתי לראות את הכנסת, שפתחה את הדלת ועשתה את הכול בשביל למצוא
את ההתאמות, ולתת את המענה הבסיסי לחברת כנסת חירשת, שרוצה למלא את תפקידה
כמו כל חבר כנסת אחר.

כמו שאתם כבר מכירים את ליאת המתורגמנית, היא איתי 24/7, גם בלילות הלבנים,
גם בהקפצות במליאות, בוועדות בכנסת, בכול. היא משמשת לי פה ואוזניים לכל
דבר ועניין. כמו שאתם רואים עכשיו, היא מתרגמת את הכול, בלעדיה אני לא
יכולה למלא את תפקידי כחברת כנסת. אף אחד לא יבין אותי ואני לא אבין אף
אחד.

וזאת אחת הסיבות העיקריות שבהן פניתי לוועדה הציבורית, לתת לה את השכר
בהתאם גם לעבודה הקשה שהיא עושה, כולנו יודעים ורואים כמה. אני כן חושבת
שהשכר הזה הוא תקדימי, הוא ברוטו. הוא לא מבטא את כל העבודה הקשה שהיא
עושה. אני לא חושבת שהיא צריכה לקבל שכר כמו חבר כנסת, אבל כן שהולם את
השעות שהיא נמצאת ועובדת בהן, כי בכל מקום שאני נמצאת היא נמצאת, אין לה
ברירה אחרת.

אז אני כן מקבלת את החלטת הוועדה הציבורית, אבל רוצה לשמור על זכותי בעתיד,
ולראות ולבחון את הדברים. אם באמת רואים שזה לא הולם את הסיטואציה, לפנות
שוב לוועדה לבחון את הנושא מחדש. תודה.)

<< יור >> היו"ר ניר אורבך: << יור >>

תודה רבה. אני מדבר גם כיושב-ראש סיעת ימינה, ששירלי חברה בה, וגם אני חושב
בשם חברי הכנסת כולם: אנחנו שמחים שאת איתנו. זה מאתגר את המערכת, ואני
חושב שדווקא המערכת באמת פותחת את זרועותיה ומנסה כמה שניתן להקל על השהות
שלך פה. אתם יודעים, הרבה פעמים אנחנו מדברים פה על סיסמאות, על נוסחאות,
על עוזר כזה או אחר. פה יש לנו את הזכות להחליט החלטה, ואנחנו רואים גם את
מושא ההחלטה מול עינינו. העבודה שליאת עושה זו באמת עבודה מדהימה, והיא
ראויה לכל מה שהוועדה פה החליטה.

ואני חושב שהוועדה עצמה גם אמרה באופן ישיר או נתנה להבין שחברת הכנסת
פינטו במהלך התקופה, אם יתברר שצריך להוסיף כדי להתאים את השכר למציאות, אז
את בוודאי רשאית לפנות לוועדה עוד פעם. ואני חייב להגיד גם מילה טובה
לוועדה. היא עובדת בקצב מהיר, הפניות שלנו אליה נענות בצורה מאוד מאוד
מיידית ופתוחה, ואני מאמין שגם בנושא שלך תהיה פתיחות.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים להלן תרגומם: תודה רבה. אני רק רוצה להוסיף באמת
משפט. הלוואי וכל מקום עבודה בארץ ילמדו על הנכונות שהכנסת עושה פה. זו
דוגמה מצוינת לשילוב אנשים עם מוגבלויות בתעסוקה. למרות הקשיים וחוסר
ההבנה, הם באמת רוצים להתאים את העבודה. זו דוגמה מדהימה וכבוד גדול למדינת
ישראל.)

<< יור >> היו"ר ניר אורבך: << יור >>

תודה.

<< דובר >> שלמה קרעי (הליכוד): << דובר >>

אדוני היושב-ראש, יש לי שתי שאלות בעניין הזה: דבר ראשון, רק לצורך
השקיפות, מה המשמעות של סך תוספות הוותק המרבי, כשזאת ההחלטה בעצם? מה
המשמעות של זה מבחינת שכר? ודבר שני, אני רוצה לומר, שיש איזושהי אפליה בין
העוזר הפרלמנטרי שלי, שכולם מכירים אותו כאן, נמצא איתי 24/7, ויש כאלה
אחרים שנמצאים צמודים צמודים לחברי הכנסת שלהם יום ולילה. ואם מתכוונים לתת
לעוזר אחד מסוים, שכמובן עיני לא צרה ואני מברך על ההחלטה הזאת הספציפית,
אבל אני חושב שיש מקום לשקול את אותה החלטה גם לגבי עוזר אחד של חבר כנסת
שנמצא בלילות הלבנים. הרי אנחנו לא נמצאים כאן לבד, תמיד נשאר איתנו עוזר
אחד, שהוא בדרך כלל הצמוד ביותר, והוא נשאר לישון והוא מסתובב איתנו ברחבי
הארץ. ואני לא יודע מה המשמעות של כל תוספות הוותק המרבי, אבל אני מניח
שמדובר כאן אולי ב-50%, 60%.

<< דובר >> ארבל אסטרחן: << דובר >>

60%, אמרתי.

<< דובר >> שלמה קרעי (הליכוד): << דובר >>

60% תוספת על המשכורת? ואני חושב שיש כאן איזשהו טעם לפגם, שעוזרים אחרים
שהם מסורים ונמצאים צמודים אלינו, אין איזושהי דיפרנציאציה בעניין הזה.

<< דובר >> חיים אבידור: << דובר >>

היות שאני עשיתי את התחשיב, אז אני רוצה. קודם כול אנחנו לא מתייחסים
לעובדת – עובד או עובדת, במקרה זה עובדת – כיועצת פרלמנטרית, אלא אנחנו
מתייחסים אליה כעובדת מקצועית שבאה לעשות שירות מסוים, בלי שום קשר ליועצים
הפרלמנטריים. היא לא יועצת פרלמנטרית, וגם בהמלצה היא מוגדרת כעובדת. אנחנו
חייבים לתת לעובדת כזאת, כשאנחנו מגייסים אותה, את השכר שישקף את מה שהיא
יכולה לקבל על אותה עבודה במקום אחר.

ולכן אנחנו התאמנו את השכר לשכר של 17,000 שקלים זה יוצא. זאת אומרת, השכר
שלה עולה מ-10,100 שקלים לסכום של כ-17,000 שקלים ברוטו, וזה משולם כשכר
גלובלי לעבודתה. היה לנו קצת דין ודברים על השכר, מפני שישנם כאלה שחושבים
ששכר לעבודה הזאת צריך להיות קצת יותר גבוה. אנחנו נתנו טיעונים למה השכר
הזה כן ממצה את העבודה שלה, ובסופו של דבר הוועדה החליטה לתת את השכר של
17,000 שקלים.

<< דובר >> שלמה קרעי (הליכוד): << דובר >>

אין לי שום בעיה עם השכר שלה. אבל הטיעון שנשמע כאן זה שזה יועץ פרלמנטרי
צמוד. להרבה מחברי הכנסת יש עוזרים פרלמנטריים צמודים.

<< דובר >> חיים אבידור: << דובר >>

היא לא יועצת פרלמנטרית. גם ההחלטה אומרת - - -

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים להלן תרגומם: היא משמשת הפה והאוזניים שלי. אין
מה להשוות את זה לעוזרים פרלמנטריים. בלעדיה אני לא יכולה להגיע לאף ועדה,
אף מליאה, בשונה מחבר כנסת אחר.)

<< יור >> היו"ר ניר אורבך: << יור >>

חבר הכנסת גינזבורג, אתה רצית להגיד משהו?

<< דובר >> איתן גינזבורג (כחול לבן): << דובר >>

כן, אני מצטרף לדברים. לא מדובר פה בעוזר פרלמנטרי, מדובר כפי שכתוב פה
במתורגמן לשפת סימנים, ומתורגמן לשפת סימנים הוא הצל של חבר הכנסת, כי בלי
המתורגמן הצמוד אין לו יכולת תפקוד בכלל. הוא לא יכול להיות בשום מקום, כי
הוא פשוט לא ישמע מה קורה והוא לא יבין מה קורה והוא לא יוכל לומר את מה
שרוצה לומר. לא דומה לעוזרים פרלמנטריים, שחלקם צמודים, חלקם לא צמודים,
חלקם מגיעים, חלקם נמצאים במקומות אחרים, כל חבר כנסת מתפעל את העוזרים שלו
בהתאם לתפיסת עולמו ולצרכיו. פה מדובר בצל, ממש בצל של חבר כנסת, שבלעדיו
הוא יכול להתנייד פיזית אבל אין שום משמעות להתניידות שלו.

ולכן אני עושה הבחנה משמעותית בין המתורגמן – ולא מדובר בעובדת, אדוני
החשב, כתוב פה באופן מפורש מתורגמן לשפת סימנים – לבין עוזרים פרלמנטריים,
שאני אגב בתפיסה חושב שצריך לשפר את שכרם ואת תנאיהם, כי הם באמת עושים פה
שעות ארוכות ולילות, הם לא עובדים בעבודה רגילה whatsoever. אבל בהקשר הזה
של התאמות בשל חירשות והעסקה מיוחדת של מתורגמן, אני בעד ההמלצה של הוועדה
הציבורית. אני מציע שנאשר את ההמלצה כפי שהוצעה על ידי הוועדה הציבורית,
ונראה איך הדברים האלה באים לידי ביטוי במעלה הדרך. זה דבר חדש שעוד לא היה
בכנסת, ולכן נתחיל עם מה שקבעה הוועדה, ומשם נבין איך הדברים מתאימים.

<< יור >> היו"ר ניר אורבך: << יור >>

אני רוצה להוסיף עליכם, ולדבר אולי דווקא בשם העוזרים. בשבועות האחרונים
יצאו לי להיות בין חמשת חברי הכנסת שנמצאים פה הכי הרבה זמן במליאה. אני
בוחר לעצמי פשוט להישאר בימים, אתה בוחר בלילות, אבל אני כנראה נמצא לא
פחות ממך פה, עם עוזרים שנמצאים פה לא פחות, ואני אומר בשם העוזרים שלי,
שברור להם – א' אני מצטרף פה לעמדה, וכולנו יודעים שצריך לשפר את התנאים
שלה עוזרים שלנו, חד משמעית.

<< דובר >> שירלי פינטו קדוש (ימינה): << דובר >>

מסכימה.

<< יור >> היו"ר ניר אורבך: << יור >>

אבל אני יכול לדבר בשמם: הם לא עושים מה שליאת עושה. אני מדבר בשמם עכשיו,
בשם העוזרים שלי שצמודים אליי.

<< דובר >> שלמה קרעי (הליכוד): << דובר >>

כנראה הובנתי לא נכון.

<< דובר >> איתן גינזבורג (כחול לבן): << דובר >>

אמרת שאחד העוזרים - - -

<< דובר >> שלמה קרעי (הליכוד): << דובר >>

אני לא אמרתי שאני מבקש את אותם תנאים, אמרתי שצריך להיות דיפרנציאציה לחבר
כנסת, לפחות לי ואני מכיר עוד רבים כאלה, שיש להם עוזר צמוד שנמצא איתם
בלילות כאן, שנמצא איתם רוב הזמן.

<< יור >> היו"ר ניר אורבך: << יור >>

זה נושא שצריך לתת עליו הדעת, אני מסכים, אבל אני חושב שהוא מופרד מהנושא
לשמו התכנסנו.

<< דובר >> שלמה קרעי (הליכוד): << דובר >>

לא, לגמרי. אני רק מנצל את ההזדמנות להעלות את העניין הזה.

<< יור >> היו"ר ניר אורבך: << יור >>

אז בוא נדבר על זה. זה ראוי לדיון.

אנחנו נעבור להצבעה על המלצת הוועדה על סיוע לחבר כנסת עם חירשות, בהתאם
לנוסח שמצורף פה. מי בעד? ירים את ידו.

<< דובר >> נועה בירן דדון: << דובר >>

שניים בעד.

<< דובר >> איתן גינזבורג (כחול לבן): << דובר >>

היא יכולה להצביע במקום סילמן.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: אה, לא ידעתי שאם אני לא חברה
בוועדה אני יכולה להצביע. אז אני מצביעה בעד.)

<< דובר >> איתן גינזבורג (כחול לבן): << דובר >>

לא, לא חברה, את יכולה להחליף את סילמן.

הצבעה

אושרה.

<< יור >> היו"ר ניר אורבך: << יור >>

פה אחד קיבלנו את המלצת הוועדה. תודה רבה.

<< יור >> היו"ר ניר אורבך: << יור >>

אנחנו עוברים לנושא השני של הוועדה: יועץ פרלמנטרי רביעי ליושב-ראש הכנסת
לשעבר. בבקשה, ארבל.

<< דובר >> ארבל אסטרחן: << דובר >>

היום החלטת שכר חברי הכנסת קובעת כמה סוגים של חברי כנסת שיהיה להם יועץ
פרלמנטרי רביעי, למשל יו"ר הקואליציה, מרכז סיעות האופוזיציה, יושבי-ראש
ועדות וכו'. אחד מאלה שזכאים ליועץ רביעי הוא כבר היום יו"ר הכנסת לשעבר,
שכיהן כיו"ר 18 חודשים לפחות ומלוא תקופת כהונתה של הכנסת, שמכהן כח"כ
בתקופת כהונתה של הכנסת שבה כיהן כיו"ר, נגיד אם יש רוטציה, וכן בתקופת
כהונתה של הכנסת שלאחריה.

נשאלה שאלה: מה זה אומר תקופת כהונתה של הכנסת שלאחריה, בעיקר לאחר שבשנת
2016 תוקן חוק-יסוד: הכנסת בהקשר הזה, והיום בתחילת כנסת לא מכהן יותר ותיק
חברי הכנסת או מה שהיה פעם זקן חברי הכנסת כיו"ר בפועל, אלא אם יו"ר הכנסת
נבחר לכנסת הבאה הוא ממשיך לכהן בעצם כיושב-ראש עד שייבחר יושב-ראש באותה
כנסת חדשה.

כאשר עשו את התיקון לחוק היסוד בשנת 2016 לא עשו התאמות בהחלטת שכר חברי
הכנסת, והדבר הזה יצר אי בהירות מסוימת בשאלה אם יו"ר ממשיך לאיזושהי
תקופה, האם בכנסת שלאחריה או באותה כנסת הוא זכאי ליועץ רביעי.

הוועדה מבקשת לעשות הבהרה קבועה בעניין הזה וגם לקבוע הוראת המעבר. ההבהרה
הקבועה מציעה תיקון לסעיף, כך שלא ייאמר יותר שהסעיף מתייחס למי שכיהן
כיו"ר כנסת אלא למי שנבחר ליו"ר כנסת. ולכן ברור שרק יו"ר כנסת שנבחר
לתפקידו יהיה זכאי באותה כנסת או בכנסת שאחריה ליועץ רביעי, ובלבד שכיהן
מלוא תקופת כהונה של הכנסת או 18 חודשים, בכך אין כל שינוי.

הוראת המעבר מתייחסת למי שכיהן כיו"ר כנסת לפני תחילתה, כלומר לפני היום,
ואומרת שאם יש יו"ר כנסת, ויש יו"ר כנסת, שכיהן לפי התנאים 18 חודשים או
מלוא תקופת כהונתה של כנסת לפחות, והוא מכהן כחבר כנסת באותה כנסת או בכנסת
שאחריה, בין אם הוא נבחר באותה כנסת ובין אם הוא היה יו"ר ממשיך מכוח אותה
הוראת רציפות בחוק-יסוד: הכנסת, הוא יהיה זכאי באותה כנסת ליועץ רביעי,
וזאת החל ב-1 בחודש שאחרי קבלתה של ההחלטה הזאת שהיום בפניכם עד סוף כהונת
בכנסת.

<< דובר >> שלמה קרעי (הליכוד): << דובר >>

מי נכלל?

<< דובר >> ארבל אסטרחן: << דובר >>

חבר הכנסת אדלשטיין. הוא כיהן כיו"ר כנסת תקופה ארוכה. הוא נבחר בכנסת
ה-19, 20, 21.

<< דובר >> שלמה קרעי (הליכוד): << דובר >>

אבל אנחנו לא בכנסת העוקבת עכשיו לכהונה שלו?

<< דובר >> ארבל אסטרחן: << דובר >>

אוה, אז פה נשאלה השאלה. בכנסת ה-23 הוא כיהן תקופה של עשרה ימים בתחילת
הכנסת, אתם זוכרים, הייתה גם מהומה סביב הסיפור הזה, עד שבסופו של דבר הוא
התפטר. והוא בא לוועדה ואמר: בזכות אותה תקופה, והתקופה המאוד-ארוכה שהייתי
לפני זה, כשבע שנים יו"ר כנסת, אני חושב שמגיע לי יועץ נוסף. והוועדה
הסכימה לקבל את זה, ואמרה שלעתיד תקופת רציפות כזאת לא תעניק יועץ נוסף,
אבל מאחר שזה לא היה הנוסח של ההחלטה, ולאור בקשתו, ולאור התקופה
הארוכה-מאוד שהוא כיהן, יש מקום לאפשר את זה.

<< דובר >> שלמה קרעי (הליכוד): << דובר >>

זאת אומרת, כל ההחלטה זה רק לתקופה עוקבת?

<< דובר >> ארבל אסטרחן: << דובר >>

יכול להיות לפעמים גם באותה תקופה, כי יכול להיות שיו"ר יכהן 18 חודשים
ותהיה רוטציה, יהיה מישהו אחר.

<< דובר >> שלמה קרעי (הליכוד): << דובר >>

אבל זה נראה לי טעם לפגם, שדווקא יושב-ראש הכנסת האחרון לא כלול בהחלטה
הזאת.

<< יור >> היו"ר ניר אורבך: << יור >>

זה הסתדר. המקסימום זה יועץ רביעי, וכמרכז אופוזיציה יש לו יועץ רביעי.

<< דובר >> שלמה קרעי (הליכוד): << דובר >>

אז אין כפל בכל מקרה?

<< דובר >> ארבל אסטרחן: << דובר >>

אין כפל. לא כתוב יועץ נוסף, כתוב יועץ רביעי.

אז זו ההמלצה, כאמור, שיש בה תיקון של קבע לסעיף 40ח, שאומר: במקום שבה
כיהן כיו"ר יבוא שבה נבחר כיו"ר.

והוראת המעבר, אולי אני אקריא אותה, אומרת: כ"כ שנבחר לכהונת יו"ר הכנסת
ערב תחילתו של סעיף 40ח(א)(2) להחלטת שכר חברי הכנסת כנוסחו בהחלטה זו,
כיהן 18 חודשים לפחות או מלוא תקופת כהונתה של הכנסת והמשיך לכהן כיו"ר
הכנסת בלי שנבחר לתפקיד זה לפי סעיף 20(א) לחוק-יסוד: הכנסת, יהיה זכאי
להעסיק יועץ פרלמנטרי רביעי, החל ב-1 בחודש שלאחר קבלתה של החלטה זו ועד
תום תקופת כהונתה של הכנסת שבה התקבלה.

<< דובר >> איתן גינזבורג (כחול לבן): << דובר >>

זה או 18 חודשים או מלוא כהונתה של הכנסת?

<< דובר >> ארבל אסטרחן: << דובר >>

כן.

<< דובר >> איתן גינזבורג (כחול לבן): << דובר >>

מה זה מלוא כהונתה של הכנסת? פיזורה של הכנסת זה מלוא הכנסת?

<< יור >> היו"ר ניר אורבך: << יור >>

כן, היא לא צריכה למלא את ימיה.

<< דובר >> ארבל אסטרחן: << דובר >>

לא משנה אם היא כיהנה ארבע שנים או שנה.

<< דובר >> שלמה קרעי (הליכוד): << דובר >>

זאת אומרת, יריב לוין כלול לצורך העניין בהחלטה, כי הוא כיהן את מלוא
כהונתה של הכנסת ה-23.

<< דובר >> ארבל אסטרחן: << דובר >>

גם לגבי יריב לוין נשאלה שאלה בעניין הזה. שוב, היא לא התעוררה פרקטית כי
הוא זכאי כאמור מסיבה אחרת. יש פה שני עניינים: אחד, חבר הכנסת אדלשטיין
כיהן חלק מהכנסת ה-23.

<< דובר >> שלמה קרעי (הליכוד): << דובר >>

לא, זה לא נחשב.

<< דובר >> ארבל אסטרחן: << דובר >>

והשר גנץ כיהן חלק מתקופת כהונתה של הכנסת ה-23.

<< דובר >> איתן גינזבורג (כחול לבן): << דובר >>

נכון, אבל הוא כיהן תקופה קצרה.

<< דובר >> ארבל אסטרחן: << דובר >>

נכון.

<< דובר >> שלמה קרעי (הליכוד): << דובר >>

אבל זה לא נחשב.

<< דובר >> איתן גינזבורג (כחול לבן): << דובר >>

גנץ נבחר ליושב-ראש כנסת קבוע. ואחרי זה הוא התפטר ואז בחרו ביריב, אבל הוא
ממש היה בחירה קבועה.

<< דובר >> יצחק פינדרוס (יהדות התורה): << דובר >>

איתן, אני מציע לאשר לו עוד עוזר.

<< דובר >> שלמה קרעי (הליכוד): << דובר >>

זה בכל מקרה לא רלוונטי, אנחנו בדיון תאורטי.

<< דובר >> איתן גינזבורג (כחול לבן): << דובר >>

אבל אני כן שואל: חבר הכנסת לוין כיהן - - -

<< דובר >> ארבל אסטרחן: << דובר >>

הוא לא כיהן מלוא תקופת כהונתה ולא 18 חודשים.

<< דובר >> איתן גינזבורג (כחול לבן): << דובר >>

אה, בגלל גנץ.

<< יור >> היו"ר ניר אורבך: << יור >>

והייתה גם תקופה קצרה של אדלשטיין.

<< דובר >> איתן גינזבורג (כחול לבן): << דובר >>

לא, אדלשטיין זה כרצף.

<< דובר >> ארבל אסטרחן: << דובר >>

אדלשטיין היה עשרה ימים. אחר כך גנץ נבחר.

<< דובר_המשך >> איתן גינזבורג (כחול לבן): << דובר_המשך >>

בגלל גנץ הוא לא יכול לקבל.

<< דובר >> ארבל אסטרחן: << דובר >>

נכון.

<< יור >> היו"ר ניר אורבך: << יור >>

מישהו רוצה להוסיף לפני שנעבור להצבעה על ההחלטה הזו?

אנחנו עוברים להצבעה על הוספת יועץ פרלמנטרי ליושב-ראש הכנסת לשעבר, לפי
נוסח מוצע של הוועדה הציבורית. מי בעד? ירים את ידו.

הצבעה

אושר.

<< יור >> היו"ר ניר אורבך: << יור >>

פה אחד קיבלנו גם את ההחלטה הזו. חיים וטובי, תודה רבה. המשך עשייה מבורכת.

<< נושא >> ב. הקמת ועדה משותפת לוועדת החוקה, חוק ומשפט ולוועדת החוץ
והביטחון לפי סעיף 4(ה) לחוק האזנות סתר, התשל"ט–1979 << נושא >>

<< יור >> היו"ר ניר אורבך: << יור >>

אנחנו עוברים לנושא הבא שעל סדר-היום: הקמת ועדה משותפת לוועדת החוקה, חוק
ומשפט ולוועדת החוץ והביטחון לפי סעיף 4(ה) לחוק האזנות סתר, התשל"ט–1979.

אני קורא את הצעת ההחלטה: מוצע לקבוע הרכב של ועדה משותפת לוועדת החוקה,
חוק ומשפט ולוועדת החוץ והביטחון לפי סעיף 4(ה) לחוק האזנות סתר,
התשל"ט–1979.

סעיף 4(ה) לחוק, אשר עוסק בהאזנות סתר למטרת ביטחון המדינה, קובע כך: "שר
[ראש הממשלה או שר הביטחון] ידווח, מדי שנה, לוועדה משותפת של ועדת החוקה
חוק ומשפט ושל ועדת החוץ והביטחון של הכנסת (להלן – הוועדה המשותפת), על
מספר ההיתרים שניתנו לפי פרק זה; הוועדה המשותפת תדון בנושא בדלתיים
סגורות."

ההצעה היא שהוועדה המשותפת תהיה בת שישה חברים, שלושה מכל ועדה, לפי ההרכב
הבא: מטעם ועדת החוקה, חוק ומשפט – חבר הכנסת איתן גינזבורג שישמש גם
כיושב-ראש הוועדה המשותפת, חבר הכנסת זאב בנימין בגין וחבר הכנסת אורי
מקלב; מטעם ועדת החוץ והביטחון – חברי הכנסת משה טור פז, מיכל רוזין ונציג
מסיעת הליכוד.

לפני שנעבור להצבעה, מישהו רוצה לומר משהו בנושא הזה?

<< דובר >> צבי האוזר (תקווה חדשה): << דובר >>

אתה יכול עוד פעם להקריא?

<< דובר >> שלמה קרעי (הליכוד): << דובר >>

מי קבע את הרכב הוועדה?

<< יור >> היו"ר ניר אורבך: << יור >>

אני מניח שזה הגיע אלינו מטעם יושב-ראש ועדת החוץ והביטחון.

<< דובר >> שלמה קרעי (הליכוד): << דובר >>

אתם לא חושבים שחבר מהליכוד צריך להיות חבר בוועדה כזו?

<< דובר >> איתן גינזבורג (כחול לבן): << דובר >>

הוא חבר. לא הקשבת.

<< דובר >> שלמה קרעי (הליכוד): << דובר >>

אז לא שמעתי.

<< דובר >> איתן גינזבורג (כחול לבן): << דובר >>

יש חבר, עוד אין שם.

<< יור >> היו"ר ניר אורבך: << יור >>

אני חוזר על החברים המוצעים: מטעם ועדת החוקה, חוק ומשפט – חבר הכנסת איתן
גינזבורג, שישמש גם כיושב-ראש הוועדה המשותפת, חבר הכנסת זאב בנימין בגין
וחבר הכנסת אורי מקלב; מטעם ועדת החוץ והביטחון – חבר הכנסת משה טור פז,
חברת הכנסת מיכל רוזין ונציג מסיעת הליכוד.

<< דובר >> ארבל אסטרחן: << דובר >>

שוב, רק ברגע שיהיו שמות.

<< דובר >> שלמה קרעי (הליכוד): << דובר >>

לא, אבל בוועדת החוקה יש נציג מסיעת הליכוד.

<< קריאה >> קריאה: << קריאה >>

לא, אין.

<< דובר >> שלמה קרעי (הליכוד): << דובר >>

יש. אני חבר בוועדת החוקה.

<< דובר >> ארבל אסטרחן: << דובר >>

נתת שם של חבר? אז אפשר לבחור אותו.

<< דובר >> נועה בירן דדון: << דובר >>

אפשר לשים אותו מטעם ועדת החוקה. אולי במקום אורי מקלב.

<< דובר >> איתן גינזבורג (כחול לבן): << דובר >>

צריכים לבדוק את זה עם היושב-ראש.

<< דובר >> יצחק פינדרוס (יהדות התורה): << דובר >>

זה לא מפריע ליחסים. השארתם מקום בליכוד. עכשיו טכנית את צריכה להגיד אם
פתרון.

<< דובר >> ארבל אסטרחן: << דובר >>

אבל הוא לא יכול, כי הוא לא חבר בוועדת החוץ והביטחון.

<< דובר >> יצחק פינדרוס (יהדות התורה): << דובר >>

שנייה. לליכוד יש כאילו מקום פתוח בחוץ וביטחון. הוא לא חבר בחוץ וביטחון.
אז לא מפריע ליחסי קואליציה-אופוזיציה. השאלה אם את יכולה למנות עוד חבר
כרגע, שהוא בעצם בחוקה, וזה לא מפריע לאיזון בין חוץ וביטחון.

<< דובר >> צבי האוזר (תקווה חדשה): << דובר >>

אפשר למנות מוועדת חוקה נציג ליכוד, ובחוץ וביטחון אפשר למנות את פרוש.

<< דובר >> איתן גינזבורג (כחול לבן): << דובר >>

לא, אבל זו צריכה להיות החלטה של היושבי-ראש.

<< דובר >> ארבל אסטרחן: << דובר >>

צריך למצוא מישהו מחוץ וביטחון - - -

<< יור >> היו"ר ניר אורבך: << יור >>

אז פרוש זו הצעה טובה.

<< דובר >> איתן גינזבורג (כחול לבן): << דובר >>

אבל זו צריכה להיות החלטה של יושב-ראש הוועדות. חבר'ה, זה לא ככה.

<< דובר >> ארבל אסטרחן: << דובר >>

נכון. צריך להתייעץ עם רם בן ברק.

<< דובר >> איתן גינזבורג (כחול לבן): << דובר >>

ועם קריב.

<< יור >> היו"ר ניר אורבך: << יור >>

אז בואו ניקח חמש דקות הפסקה.

<< דובר >> צבי האוזר (תקווה חדשה): << דובר >>

אין מניעה למנות את הוועדה ולהחליף.

<< דובר >> יצחק פינדרוס (יהדות התורה): << דובר >>

לא, בלי לשנות את מקלב, אני שואל, האם טכנית - - -

<< דובר >> ארבל אסטרחן: << דובר >>

לא, אבל איך?

<< דובר >> שלמה קרעי (הליכוד): << דובר >>

יהיו שניים וארבעה.

<< דובר >> ארבל אסטרחן: << דובר >>

לא, קודם כול זה חייב להיות מספר שווה. אפשר להגדיל את המספר, אבל זה חייב
להיות מספר שווה משתי הוועדות.

<< דובר >> יצחק פינדרוס (יהדות התורה): << דובר >>

הבנתי. אז זו הבעיה. שלמה, אני מציע שתיכנס לחוץ וביטחון.

<< דובר >> שלמה קרעי (הליכוד): << דובר >>

אני לא יכול למנות את עצמי לחוץ וביטחון.

<< יור >> היו"ר ניר אורבך: << יור >>

אנחנו נמשיך לנושא הבא. אנחנו נעשה בינתיים את הבדיקה ונחזור לזה.

<< דובר >> יצחק פינדרוס (יהדות התורה): << דובר >>

אני לא יכול להיות זה שמדיח את מקלב. אני צריך לחזור הביתה.

<< יור >> היו"ר ניר אורבך: << יור >>

לא, זה הגיוני. גם מה שחבר הכנסת קרעי אומר זה הגיוני. בוא נקבל אישור
מיושבי-ראש הוועדות.

<< דובר >> ארבל אסטרחן: << דובר >>

אם יש חבר קבוע ברור שזה עדיף. זו גם ועדה חסויה, לא כל אחד יכול להיכנס
אליה.

<< יור >> היו"ר ניר אורבך: << יור >>

טוב, נחזור לנושא הזה עוד מעט.

<< נושא >> ג. קביעת ועדה לדיון בהצעת חוק שירותי רווחה (זכויות נשים ששהו
במקלט לנשים מוכות) (תיקון – מענק חודשי), התשפ"א–2021 (פ/2177/24), של
חברת הכנסת אבתיסאם מראענה << נושא >>

<< יור >> היו"ר ניר אורבך: << יור >>

אנחנו עוברים לסעיף ג': קביעת ועדה לדיון בהצעת חוק שירותי רווחה (זכויות
נשים ששהו במקלט לנשים מוכות) (תיקון – מענק חודשי), התשפ"א–2021
(פ/2177/24), של חברת הכנסת אבתיסאם מראענה.

<< דובר >> יצחק פינדרוס (יהדות התורה): << דובר >>

למה לא ועדת הרווחה?

<< יור >> היו"ר ניר אורבך: << יור >>

ההמלצה של הלשכה המשפטית זה ועדת עבודה ורווחה.

<< דובר >> ארבל אסטרחן: << דובר >>

שם זה נחקק.

<< יור >> היו"ר ניר אורבך: << יור >>

נשמעו הצעות במליאה להעביר את הצעת החוק גם לוועדת הכספים.

<< דובר >> איתן גינזבורג (כחול לבן): << דובר >>

החוק הזה חוק במקור בעבודה ורווחה.

<< דובר >> ארבל אסטרחן: << דובר >>

כן.

<< יור >> היו"ר ניר אורבך: << יור >>

אנחנו נצביע להעביר את זה לוועדת העבודה והרווחה.

אנחנו נעבור להצבעה. מי בעד להעביר לוועדת העבודה והרווחה? שירים את ידו.

<< דובר >> נועה בירן דדון: << דובר >>

פה אחד.

הצבעה

אושר.

<< יור >> היו"ר ניר אורבך: << יור >>

פה אחד. תודה רבה.

<< נושא >> ד. קביעת ממלאי מקום קבועים בוועדות << נושא >>

<< יור >> היו"ר ניר אורבך: << יור >>

אנחנו עכשיו עוברים לסעיף הבא: קביעת ממלאי מקום קבועים בוועדות. מוצע
לקבוע כי חברת הכנסת ג'ידא רינאוי זועבי תכהן כממלאת מקום קבועה בוועדה
המיוחדת לענייני החברה הערבית מטעם סיעת מרצ. מי בעד? ירים את ידו.

<< דובר >> נועה בירן דדון: << דובר >>

פה אחד.

הצבעה

אושר.

<< יור >> היו"ר ניר אורבך: << יור >>

פה אחד.

<< נושא >> ה. ערעורם של חברי הכנסת שלמה קרעי, שמחה רוטמן ומאיר פרוש על
החלטת הנשיאות שלא לאשר דחיפות הצעתם לסדר היום בנושא "פוליטיזציה חמורה
והפרת כללי מנהל תקין והחוק ע"י דירקטוריון הספרייה הלאומית" << נושא >>

<< יור >> היו"ר ניר אורבך: << יור >>

אנחנו נצא להפסקה. חבר הכנסת גינזבורג, אתה מייצג את עמדת הנשיאות לגבי - -
-

<< דובר >> איתן גינזבורג (כחול לבן): << דובר >>

רגע, תקשיב לשלמה.

<< דובר >> שלמה קרעי (הליכוד): << דובר >>

אני רק רוצה לומר: חבר הכנסת גינזבורג עדכן אותי שבשבוע הבא ההצעה הדחופה
לסדר תאושר, ולכן אני מושך את הערעור.

<< דובר >> יצחק פינדרוס (יהדות התורה): << דובר >>

באתי לדיון מעניין. לא לבדוק אם הצעת החוק של אבתיסאם מראענה - - -

<< דובר >> שלמה קרעי (הליכוד): << דובר >>

אז יהיה דיון מעניין במליאה. הצעה דחופה לסדר תעבור לדיון בוועדה, ויהיה
דיון אמיתי סוף סוף אחרי חודש וחצי של סתימת פיות.

<< יור >> היו"ר ניר אורבך: << יור >>

חבר הכנסת קרעי - - -

<< דובר >> ארבל אסטרחן: << דובר >>

לא, הם גם לא הגיעו.

<< יור >> היו"ר ניר אורבך: << יור >>

אז זה בסדר. חבר הכנסת רוטמן ביקש שנקרא לו, אבל אני חושב שנסמוך על חבר
הכנסת קרעי.

<< דובר >> שלמה קרעי (הליכוד): << דובר >>

לא, אני לא מדבר בשמם. הרגע עודכנתי, מבחינתי זה בסדר.

<< יור >> היו"ר ניר אורבך: << יור >>

טוב, תכף נראה. תדבר איתו רגע. חבר הכנסת קרעי, אנחנו פנינו גם מטעם הוועדה
ליושב-ראש הכנסת, כי באמת בלי להיכנס כרגע למהות העניין, עצם זה שזה הוגש
כל כך הרבה פעמים היה נראה לנו לא לעניין לדחות את זה פעם אחרי פעם.
ומבחינתנו גם אמרנו שאנחנו רוצים לקבל פה את הערעור, אלא אם כן הנשיאות
קיבלה את ההחלטה שהיא קיבלה, ואני שמח. אז שבוע הבא, כפי שמובטח, זה יגיע
לנשיאות ויתקבל. אנחנו נחזור גם לזה תכף פורמלית, כדי לראות שגם חבר הכנסת
רוטמן מושך את ההצעה.

<< דובר >> שלמה קרעי (הליכוד): << דובר >>

ופרוש.

<< יור >> היו"ר ניר אורבך: << יור >>

חבר הכנסת פרוש גם על זה? אז צריך לצלצל גם אליו.

<< דובר >> נועה בירן דדון: << דובר >>

הוא רוצה לבוא. שמחה רוטמן מגיע.

<< יור >> היו"ר ניר אורבך: << יור >>

אנחנו סיימנו כרגע את הסעיפים על סדר-היום. אז אנחנו נצא להפסקה של חמש
דקות, ונחזור לפה ב-10:37.

<< דובר >> ארבל אסטרחן: << דובר >>

אתה רוצה שאני אבדוק אם זה דחוף, הקמת הוועדה המשותפת?

<< יור >> היו"ר ניר אורבך: << יור >>

לא יודע, אבל בכל מקרה חבר הכנסת רוטמן רוצה לחזור גם לסעיף הזה. נחזור
ב-10:37.

<< הפסקה >> (הישיבה נפסקה בשעה 10:32 ונתחדשה בשעה 10:37.) << הפסקה >>

<< יור >> היו"ר ניר אורבך: << יור >>

אני מחדש את ישיבת הוועדה. לאור הסיכום גם חבר הכנסת רוטמן מושך את ההצעה
שלו.

חבר הכנסת גינזבורג, חבר הכנסת קרעי, לגבי הנושא של הוועדה המשותפת עוד אין
לי תשובות ברורות, אז אנחנו כרגע לא נחליט עליה. אנחנו נעשה את זה בישיבת
הוועדה הבאה. אם נרגיש שיש צורך דחוף, אז נכנס את הוועדה לצורך זה באופן
מיוחד.

אני נועל את ישיבת הוועדה. תודה רבה, המשך יום נעים.

<< סיום >> הישיבה ננעלה בשעה 10:37. << סיום >>
