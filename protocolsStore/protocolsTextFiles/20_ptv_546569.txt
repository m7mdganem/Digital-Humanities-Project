הכנסת העשרים

מושב חמישי

פרוטוקול מס' 398

מישיבת ועדת הכנסת

יום רביעי, כ' בכסלו התשע"ט (28 בנובמבר 2018), שעה 10:00

סדר היום:

1. << נושא >> בקשה להעברת הצעת חוק התקשורת (בזק ושידורים) (תיקון – סינון
אתרי הימורים ותכנים המציגים דברי תועבה באינטרנט), התשע"ז–2016
(פ/3602/20), מוועדת הכלכלה לדיון בוועדת המדע והטכנולוגיה. << נושא >>

2. בקשת יושבת-ראש הוועדה לקידום מעמד האישה ולשוויון מגדרי למיזוג הצעות
החוק הבאות:

א. << הצח >> הצעת חוק העונשין (תיקון מס' 135) (פרסום פרטיו של נפגע או
מתלונן בעבירת מין), התשע"ט-2018 << הצח >> (מ-1262).

<< הצח >> ב. הצעת חוק העונשין (תיקון – איסור פרסום), התשע"ז-2017, של
חה"כ יפעת שאשא ביטון << הצח >> (פ/3852/20).

<< הצח >> ג. הצעת חוק העונשין (תיקון – חשיפה מרצון של נפגעות ונפגעי
תקיפה מינית), התשע"ח-2017, של חה"כ אורלי לוי אבקסיס << הצח >>
(פ/4775/20).

<< הצח >> ד. הצעת חוק העונשין (תיקון – זכויות נפגע עבירה לפרסום שמו
וזהותו), התשע"ח-2018, של חה"כ עליזה לביא וקבוצת חברי הכנסת << הצח >>
(פ/5242/20).

3. בקשת יושב-ראש ועדת הפנים והגנת הסביבה למיזוג הצעות החוק הבאות:

א. הצעת הצעת חוק למניעת הסתננות (עבירות ושיפוט) (הוראת שעה) (תיקון מס'
4) (הארכת תוקף), התשע"ט-2018 << הצח >> (מ/1277)

ב. הצעת חוק למניעת הסתננות (עבירות ושיפוט( (הוראת שעה) (תיקון – הארכת
הוראת השעה) התשע"ט-2018 (פ/5835/20), של חה"כ יואב קיש, ענת ברקו, אמיר
אוחנה, נאוה בוקר, יעקב אשר, עודד פורר.

נכחו:

חברי הוועדה:

מכלוף מיקי זוהר – היו"ר

ישראל אייכלר

רוברט אילטוב

דוד ביטן

יואב בן צור

יואל חסון

שולי מועלם-רפאלי

איילת נחמיאס ורבין

יואב קיש

פנינה תמנו

חברי הכנסת:

יעקב אשר

נאוה בוקר

ענת ברקו

אסנת הילה מארק

סאלח סעד

נורית קורן

עאידה תומא סלימאן

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

אתי בן-שמחון

<< נושא >> בקשה להעברת הצעת חוק התקשורת (בזק ושידורים) (תיקון – סינון
אתרי הימורים ותכנים המציגים דברי תועבה באינטרנט), התשע"ז–2016
(פ/3602/20), מוועדת הכלכלה לדיון בוועדת המדע והטכנולוגיה. << נושא >>

<< יור >> היו"ר מכלוף מיקי זוהר: << יור >>

שלום לכולם, אני מתכבד לפתוח את ועדת הכנסת. סעיף מס' 1 - בקשה להעברת הצעת
חוק התקשורת (בזק ושידורים) (תיקון – סינון אתרי הימורים ותכנים המציגים
דברי תועבה באינטרנט), מוועדת הכלכלה לוועדת המדע והטכנולוגיה.

<< דובר >> יואב בן צור (ש"ס): << דובר >>

מי ביקש?

<< יור >> היו"ר מכלוף מיקי זוהר: << יור >>

אני וחברת הכנסת שולי. רק אני, שולי - לא ראיתי את הבקשה שלה, אז אני הגשתי
את הבקשה. שולי, עדיין מתלבטת – מיד אספר לכם.

אני אתאר לכם בקצרה, כי אני גם זה שהגשתי את הבקשה, וגם אסביר לכם, ואתם
תכריעו.

<< דובר_המשך >> יואב בן צור (ש"ס): << דובר_המשך >>

צריכים לשקול בכובד ראש.

<< יור >> היו"ר מכלוף מיקי זוהר: << יור >>

החוק שאני ביקשתי, שאני מנסה לקדם, יחד עם חברתי, חברת הכנסת שולי מועלם,
הוא חוק מאוד מורכב, ויש לו משמעויות מאוד גדולות מבחינת החברה הישראלית.

<< דובר >> רוברט אילטוב (ישראל ביתנו): << דובר >>

אתה יכול להרחיב.

<< יור >> היו"ר מכלוף מיקי זוהר: << יור >>

ברור, נראה לך שסיימתי, אני רק בפתיח.

החוק נועד להגן על ילדים מאתרים פורנוגרפיים. מה משמעות החוק כפי שאני מנסה
לקדם אותו? זה אומר כך - שכל אתרי האינטרנט שיש בהם תכנים פורנוגרפיים,
יצריכו – אני רוצה שתקשיבו לזה – אני חושב שגם הילדים שלכם חשופים כמו
כולנו.

<< דובר >> איילת נחמיאס ורבין (המחנה הציוני): << דובר >>

אני חושבת שהחוק הוא חוק מעולה.

<< יור >> היו"ר מכלוף מיקי זוהר: << יור >>

אז תקשיבו עד הסוף.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, אבל אני לא רוצה שתעביר אותו לוועדה.

<< יור >> היו"ר מכלוף מיקי זוהר: << יור >>

אני רוצה שתקשיבו עד הסוף. אין בעיה, אני אסביר לכם למה.

<< דובר_המשך >> איילת נחמיאס ורבין (המחנה הציוני): << דובר_המשך >>

אנחנו נשמח להצביע בעדו.

<< יור >> היו"ר מכלוף מיקי זוהר: << יור >>

אז אני רוצה להסביר לכם למה.

<< דובר >> יואל חסון (המחנה הציוני): << דובר >>

תסביר.

<< דובר >> איילת נחמיאס ורבין (המחנה הציוני): << דובר >>

אתה אתנו, חבר הכנסת רוברט אילטוב?

<< יור >> היו"ר מכלוף מיקי זוהר: << יור >>

לא בטוח שאתה איתם, רוברט, אל תהיה בטוח.

<< דובר >> רוברט אילטוב (ישראל ביתנו): << דובר >>

אני עוד לא החלטתי.

<< יור >> היו"ר מכלוף מיקי זוהר: << יור >>

אני אגיד לך למה, אתה בן-אדם ענייני, וגם לך יש ילדים.

<< דובר >> יואל חסון (המחנה הציוני): << דובר >>

האיש קשוב.

<< יור >> היו"ר מכלוף מיקי זוהר: << יור >>

החוק אומר כך, שכל אתר פורנוגרפי שיש בו תכנים פורנוגרפיים, יצריך סיסמה
כדי להשתמש באתר הזה או לצרוך את האתר הזה. אגב, זה קורה בטלוויזיה – כשאתה
רוצה לצרוך תוכן פורנוגרפי בטלוויזיה, אתה מקיש סיסמה.

<< דובר >> יואל חסון (המחנה הציוני): << דובר >>

איך אתה יודע?

<< יור >> היו"ר מכלוף מיקי זוהר: << יור >>

בדקתי, לא ראיתי. כשהייתי נער ראיתי, עכשיו כבר לא.

<< דובר >> רוברט אילטוב (ישראל ביתנו): << דובר >>

כשהיית נער לא היה את זה בטלוויזיה.

<< יור >> היו"ר מכלוף מיקי זוהר: << יור >>

היה. אבל זה לא משנה.

אני רק רוצה לומר כך, שאנשים טענו כנגד החוק הזה שאני אמרתי, טענות חשובות
וצודקות. אמרו לי, תשמע, מה עם רשימות שחורות? כל מי שיבקש קוד, הוא יהיה
מצב שסימנו אותו כצורך פורנוגרפי. שאלו אותי שאלה נוספת, מה עם חופש של
אנשים בגירים לעשות מה שהם רוצים? קיבלתי את ההערה, ואמרתי כך - כל בעלי
המנוי יקבלו את הקודים באופן יזום. חברת האינטרנט, תיצור קשר עם בעל המנוי
ותיתן לו את הקוד. מה עשינו בעצם בפעולה הזאת? - הגנו על הילדים, כי הם לא
בעלי מנוי, כי רק אפשר להיות מנוי מעל לגיל 18, ובעלי המנויים, המבוגרים,
יוכלו לעשות מה שהם חושבים. אני לא מאמין שהורה ייתן את הקוד לילד שלו.

אמרו לי טענה נוספת, תשמע, הטכנולוגיות היום במדינת ישראל הם כל כך
מתקדמות, שכל נער בן 17, 16, שמבין קצת במחשבים, יידע לעקוף את זה ולהיכנס.
אמרתי, על הכיפאק, יודע להיכנס שייכנס. אני לא באתי לתקן כרגע את כל העולם.
אבל כשילדים בני 8, ו-9 ו-10, נחשפים לפורנו, אחר כך, שאנחנו כחברה
מתלוננים על החפצת נשים, על הטרדות מיניות, על יחס בוטה לאשה, שלא נבוא
להתלונן כל כך מהר, כי ילדים מגיל 12, 11, כבר מתעצבים בתודעה שלהם איך
מתנהגים לאשה – באמצעות תכני פורנו שהם רואים. בקלות, בהקשת המלה "סקס"
באינטרנט בגוגל, ולא צריך יותר מזה, הוא מקבל הכול.

ולכן, אני אומר, חברים, תקשיבו. אני לא הולך לחסום את מדינת ישראל, ולא
רוצה לחסום את מדינת ישראל. כל בגיר יקבל את הקוד, יעשה מה הוא רוצה. לא
יהיה רשימות שחורות, לא יהיה שום דבר. אבל ילדים, זה מה שמעניין אותי,
ילדים לא יוכלו לראות את זה. סגרנו הכול עם יושב-ראש הוועדה איתן כבל, גם
את הנוסח, גם את הרעיון - הכול היה סגור. וכדרך הפוליטיקה הישראלית, התחילו
לחצים פוליטיים, לוביסטים על איתן. אני לפחות חוויתי את אותו דבר שהוא
חווה. וייאמר לזכותו של איתן, שהרבה מאוד אנשים שהם דווקא בצד הפוליטי שלו
מתנגדים לחוק. הוא אמר לא. אני חושב שזה חוק נכון.

<< דובר >> איילת נחמיאס ורבין (המחנה הציוני): << דובר >>

מי שביקש - - - זה חברות האינטרנט.

<< יור >> היו"ר מכלוף מיקי זוהר: << יור >>

והתחילו להפעיל עליו לחץ בלתי סביר. כעובדה, הגיע לדיון, באנו להצביע, אומר
תשמעו, אני חושב שצריך לעשות משהו אחר. בואו נגרום לכך שההורים יתנו לקבל
את החסימה. עוד פעם חוזרים אחורה, ואז אמרו לי, למה אתה לא רוצה שההורים
יפנו. חבר'ה, יש את המושג הזה שנקרא טכנו-פוביה, אנשים מפחדים, לא יודעים.
רגע, אם אני אחסום את זה, אז אולי גם אני לא יכול להשתמש, כי יש הורים שכן
רוצים להשתמש, אז הם לא רוצים שהילדים שלהם השתמשו בפורנו.

<< דובר >> איילת נחמיאס ורבין (המחנה הציוני): << דובר >>

לא להשתמש, להיחשף.

<< יור >> היו"ר מכלוף מיקי זוהר: << יור >>

להיחשף, לא משנה. זו סיטואציה בעייתית. אנחנו כמדינה, כמו שעשינו את זה גם
בערוצי הטלוויזיה, גם בחנויות, לעזאזל, אנחנו יכולים לאפשר לילד מתחת לגיל
18 להיכנס לחנות סקס ולרכוש מוצרים? – לא, אנחנו אוסרים את זה. אז אם אנחנו
אוסרים את כל הדברים הללו, אז באינטרנט צריכים הגנה. אמרו לי עוד טענה –
ההגנה תהיה בקושי 60%, 70% מוצלחת - בסדר, אז 60%, 70% מהילדים שלנו יהיו
מוגנים, זה גם טוב, לא חשבתי שיהיה מאז אחוז. ולכן, ביקשתי להקים את הוועדה
המשותפת הזאת כדי לקדם את החקיקה באופן הזה, כמובן עם ליווי משפטי הולם,
שאני אפנה אחר כך ליועץ המשפטי של הכנסת שיצמיד לנו ליווי משפטי הולם.

אני באמת חושב, עם כל הכבוד, שצריכים להצביע בעניין הזה, כי צו השעה של
החברה הישראלית. זה לא קשור אליי, וזה לא קשור לכלום, זה קשור למדינת
ישראל. ולכן, אני רוצה להקריא לכם את שמות החברים שהצעתי בהתאם לסיכום עם
יושב-ראש ועדת - - -

<< דובר >> יואל חסון (המחנה הציוני): << דובר >>

רגע, לא הבנתי אתה מעביר לוועדת המדע?

<< יור >> היו"ר מכלוף מיקי זוהר: << יור >>

לוועדה משותפת – ועדת כנסת וועדת מדע.

<< דובר >> איילת נחמיאס ורבין (המחנה הציוני): << דובר >>

למה?

<< יור >> היו"ר מכלוף מיקי זוהר: << יור >>

אז עניתי למה.

חבר'ה, אתם רוצים למען ילדי חוק, תצביעו בעד. אתם לא רוצים חוק, תצביעו
נגד. אתם רוצים חוק למען ילדי ישראל, תצביעו בעד. אתם לא רוצים חוק, תצביעו
נגד, כי איתן כבל לא עושה חוק. איתן כבל לא עושה את החוק.

<< דובר >> איילת נחמיאס ורבין (המחנה הציוני): << דובר >>

יש ועדת כלכלה.

<< יור >> היו"ר מכלוף מיקי זוהר: << יור >>

הוא לא עושה. הוא עושה אותו בנוסח אחר.

<< דובר >> איילת נחמיאס ורבין (המחנה הציוני): << דובר >>

למה בנוסח אחר?

<< יור >> היו"ר מכלוף מיקי זוהר: << יור >>

הוא לא רוצה את הנוסח שלנו – כעובדה.

<< דובר >> איילת נחמיאס ורבין (המחנה הציוני): << דובר >>

רגע, מה זה כעובדה?

<< יור >> היו"ר מכלוף מיקי זוהר: << יור >>

הוא לא רוצה את הנוסח שלנו.

<< דובר >> איילת נחמיאס ורבין (המחנה הציוני): << דובר >>

מיקי, אני רוצה להסביר לך משהו. אני חולה, כבר חודש, לא שומעת באוזניים
טוב, אז תעשה לי טובה. אני באמת לא שומעת.

תסביר לי רגע, באיזה מובן איתן לא רוצה את הנוסח שאתם רוצים? ממתי פעם
ראשונה - כאילו זה דבר חדש שבכנסת, נניח, יש אי הסכמה על נוסח, ומנסים
להתווכח בוועדה. תסביר לי מה איתן רוצה ומה אתם רוצים.

<< יור >> היו"ר מכלוף מיקי זוהר: << יור >>

איתן לא רוצה את החוק.

<< דובר >> איילת נחמיאס ורבין (המחנה הציוני): << דובר >>

לא, זה לא נכון.

<< יור >> היו"ר מכלוף מיקי זוהר: << יור >>

לא, הוא לא רוצה את החוק בנוסח שהבאנו אותו, הוא רוצה לשנות לו את הנוסח.

<< יור >> היו"ר מכלוף מיקי זוהר: << יור >>

מה ההבדל? – איתן רוצה להתחיל את זה רק במערכת החינוך, לא בכל האינטרנט
באופן כללי, זה הוא אמר פעם אחת. הוא רוצה רק במערכת החינוך שיהיה את
המערכת הזאת.

<< דובר >> איילת נחמיאס ורבין (המחנה הציוני): << דובר >>

אני רוצה שאיתן יבוא להסביר את זה.

<< דובר >> יואל חסון (המחנה הציוני): << דובר >>

אתה לא ממציא פה את הגלגל. יש הרבה פעמים ויכוחים בוועדות, גם בין המציע
ליושב-ראש הוועדה, לגבי הנוסח שרוצים להגיע אליו בסוף. לא ייתכן שאתה מנצל
את מעמדך כיושב-ראש ועדת הכנסת, שאתה במחלוקת עם יושב-ראש הוועדה, ואתה
יוצר פה תקדימים, ומכיר ועדות לא קשורות. מה קשורה ועדת הכנסת לחוק הזה? -
מה הקשר - כי אתה רוצה את היושב-ראש לוועדה הזאת. אי אפשר לעשות, תסלח לי,
מסחארה בוועדות הכנסת. אין קשר בין ועדת הכנסת לחוק הזה. אין לה את הכלים
לחוקק את החוק הזה, היא לא קשורה לזה.

<< יור >> היו"ר מכלוף מיקי זוהר: << יור >>

אמרתי לך שנעשה את זה ביחד עם ועדת המדע.

<< דובר_המשך >> יואל חסון (המחנה הציוני): << דובר_המשך >>

וזה שהכנסת את המדע, כי זה קשור למחשבים, נו באמת. עם כל הכבוד, אני
לחלוטין מסכים עם הכיוון שלך שצריך במובן מסוים לפקח על הפצת חומרים
פורנוגרפיים אל הילדים שלנו, אין כאן שאלה. עובדה שהכנסת העבירה את זה,
וכנראה גם רוב חברי הכנסת תומכים בעיקרון שאתה מדבר עליו. יש כנראה ויכוחים
על הדרך, על איך לעשות את זה, השלבים, רגולציות.

<< יור >> היו"ר מכלוף מיקי זוהר: << יור >>

לא, הוא לא רוצה לחסום נקודה.

<< דובר_המשך >> יואל חסון (המחנה הציוני): << דובר_המשך >>

אתה קובע את זה, כי זה לא הולך לכיוון שלך.

<< יור >> היו"ר מכלוף מיקי זוהר: << יור >>

הוא לא רוצה, כעובדה. הוא אומר, שההורים יפנו. זה לא החוק שלנו, זה בניגוד
לחוק שלנו לחלוטין.

<< דובר_המשך >> יואל חסון (המחנה הציוני): << דובר_המשך >>

אדוני היושב-ראש, אבל אם החוק הזה היה שייך לחבר כנסת אחר שאינו יושב-ראש
ועדת הכנסת, לא היה לו את הסעד הזה בכלל. אתה מנצל את תפקידך עכשיו - - -

<< יור >> היו"ר מכלוף מיקי זוהר: << יור >>

סליחה, הייתי פונה לכל יושב-ראש ועדת כנסת באשר הוא כדי שיאשר לי את העניין
הזה.

<< דובר_המשך >> יואל חסון (המחנה הציוני): << דובר_המשך >>

אתה מקים ועדת טלאי שלא קשורה. מה קשורה ועדת הכנסת?

<< דובר >> איילת נחמיאס ורבין (המחנה הציוני): << דובר >>

רגע, אחרי שהיו ארבעה דיונים בכלכלה.

<< דובר >> יואל חסון (המחנה הציוני): << דובר >>

מה קשורה ועדת הכנסת? ועוד אומרת איילת וצודקת, שעוד היו גם ארבעה דיונים
בוועדת הכלכלה. אני אבקש את התייחסות היועץ המשפטי לדברים האלה, אני לא
מבין מה הולך כאן.

אדוני היושב-ראש, אני מבקש התייחסות של היועץ המשפטי של הוועדה.

<< דובר >> סאלח סעד (המחנה הציוני): << דובר >>

טוב, אני חושב שהצעת החוק – אני מתחבר אליה. אומר לך את האמת, אני מתחבר
אליה, והיא הגיונית, כי יש לנו מטרה אחת – שהילדים שלנו לא יהיו חשופים לכל
התכנים של הפורנו.

אני אומר דבר אחד, אני חושב שזה גם לא בסדר, לא מקצועי, לא אתי שכל
יושב-ראש ועדה, כל חבר כנסת, יראה לנכון להעביר דיון מהוועדה הזאת לוועדה
שנייה. אין שום קשר להצעת החוק הזו לבין ועדת הכנסת. מכיוון שאתה יושב-ראש
הוועדה, אתה יוצר תקדים מסוכן מאוד, זה לא טוב ולא הגיוני.

<< יור >> היו"ר מכלוף מיקי זוהר: << יור >>

ברור לי. הבנתי את המסר. תודה.

<< דובר_המשך >> סאלח סעד (המחנה הציוני): << דובר_המשך >>

מיקי, אתה יוצר תקדים מסוכן מאוד בתוך הכנסת, זה לא נכון ולא הגיוני. אתה
יוצר תקדים מסוכן לפרלמנט הישראלי.

<< יור >> היו"ר מכלוף מיקי זוהר: << יור >>

תודה. מאחר וסדר היום היה להעביר את הדיון מוועדת הכלכלה, לוועדת המדע,
ואנחנו מבקשים לעשות ועדה משותפת, לכן אנחנו מכניסים את זה מחדש לסדר היום,
זה יידון בפרק זמן לקראת סוף הישיבה.

אנחנו מוסיפים סעיף לסדר היום שהוא - קביעת ועדה משותפת, אבל מאחר ואתם
צריכים גם פרק זמן כדי לחשוב על הסעיף הזה, אז אנחנו נעשה את זה יותר
מאוחר, כי אני ביקשתי רק ועדת העבודה והמדע ואי אפשר, צריך ועדה משותפת.

<< דובר >> איילת נחמיאס ורבין (המחנה הציוני): << דובר >>

אני רוצה להעיר רגע ליועץ המשפטי. כל הכבוד. תראה, יכולה אפילו להיות
מחלוקת ביני לבין איתן כבל לגבי החוק, למרות שאני לא השתתפתי בחקיקה שלו,
ואני מוכרחה להגיד שזה באמת חוק מאוד חשוב בעיניי. אבל אני הלכתי עכשיו
לשאול גם את חבר הכנסת כבל, וגם את היועצת המשפטית של ועדת הכלכלה, אתי
בנדלר. הלכתי לשאול אותה מה סלע המחלוקת כדי להבין – הפרעתי לו באמצע
הישיבה. 1. התקיימו כבר ארבעה דיונים בוועדת הכלכלה.

<< יור >> היו"ר מכלוף מיקי זוהר: << יור >>

אז מה אם התקיימו.

<< דובר >> איילת נחמיאס ורבין (המחנה הציוני): << דובר >>

מיקי, תן לי לדבר, בבקשה, ברצף. לא הפרעתי לך. התקיימו ארבעה דיונים. עכשיו
מתגלה אי הסכמה על ניסוח, אז יושב-ראש הוועדה ויוזם החוק, יושב-ראש הוועדה
הזאת, כן, ויוזם החוק, מחליט שהוא צריך ועדה בהזמנה. עכשיו אני רוצה להגיד
לך משהו. ככל שאני בעד החוק, אתי בנדלר, העירה הערות שהן הערות ענייניות
לחלוטין לנוסח החוק, לחלוטין. אומרת, האם חוסמים את זה לכל האזרחים, גם
כאלה שאין להם ילדים בבית, איך אתה עושה את זה, כל הדברים האלה צריך לחשוב
עליהם. מה הבעיה עם הדבר הזה? איך זה יכול להיות. בשנייה שהחוק לא תואם
בדיוק את האינטרס שלך - - -

<< יור >> היו"ר מכלוף מיקי זוהר: << יור >>

מצטער, אבל זה לא נכון.

<< דובר >> איילת נחמיאס ורבין (המחנה הציוני): << דובר >>

אגיד לך למה.

<< יור >> היו"ר מכלוף מיקי זוהר: << יור >>

זה לא נכון.

<< דובר >> איילת נחמיאס ורבין (המחנה הציוני): << דובר >>

אני אגיד לך למה. למה הלכתי לבדוק, כי אמרתי לעצמי, הרי כל מקום שאתה תגיד
ילדים, אני ישר אתך, חד משמעית. אבל בשנייה שאתה מתחיל לעשות
מניפולציות - - -

<< יור >> היו"ר מכלוף מיקי זוהר: << יור >>

אתם אתי רק בפה, לא במעשים.

<< דובר >> איילת נחמיאס ורבין (המחנה הציוני): << דובר >>

לא, אתה עושה מניפולציות כרגיל.

<< יור >> היו"ר מכלוף מיקי זוהר: << יור >>

בדיבורים אתם תמיד אתנו.

<< דובר >> איילת נחמיאס ורבין (המחנה הציוני): << דובר >>

לא, אתה עושה מניפולציות. יש פה שאלות, סליחה, עם כל הכבוד. אתה עושה
מניפולציות.

<< יור >> היו"ר מכלוף מיקי זוהר: << יור >>

נו, בוא נגיד את האמת – יש ארגוני שמאל שנלחמים נגד החוק הזה.

<< דובר >> איילת נחמיאס ורבין (המחנה הציוני): << דובר >>

מי? אתי לא דיבר אף אחד.

<< יור >> היו"ר מכלוף מיקי זוהר: << יור >>

ארגוני שמאל ברורים שנלחמים נגד החוק הזה. את לא בשם הליברליות. ארגוני
שמאל לא אכפת להם לא מילדים ולא מאף אחד – בואו נגיד את האמת. תצביעו נגד.
תצביעו נגד ילדי ישראל, ותחשפו אותם לפורנו. תצביעו נגד זה. תצביעו נגד,
תצביעו בעד הפורנו והילדים שלכם. תצביעו בעד הפורנו, זה מה שתעשו.

<< דובר >> איילת נחמיאס ורבין (המחנה הציוני): << דובר >>

אתה הוא זה שצרכת פורנוגרפיה, לא אני.

<< יור >> היו"ר מכלוף מיקי זוהר: << יור >>

תצביעו בעד הפורנו.

<< דובר >> איילת נחמיאס ורבין (המחנה הציוני): << דובר >>

תתבייש לך, אתה - - - זה לא אני. אני לא צרכתי פורנוגרפיה, אתה צרכת
פורנוגרפיה, תתבייש לך.

לא להאמין, פשוט לא להאמין. בן-אדם יושב, מודה שהוא צרך פורנוגרפיה, בא
אלינו בטענות על ארגוני שמאל. אני רוצה לשמוע ארגון שמאל אחד שאמר שהוא
מתנגד לחוק הזה – אחד, שם אחד. אדוני, אין פה קשר לשמאל.

<< יור >> היו"ר מכלוף מיקי זוהר: << יור >>

גברתי, את רוצה להצביע בעד? תצביעי בעד.

<< דובר >> איילת נחמיאס ורבין (המחנה הציוני): << דובר >>

אדוני, איך זה קשור לשמאל?

<< יור >> היו"ר מכלוף מיקי זוהר: << יור >>

גברתי, את רוצה להצביע בעד, תצביעי בעד. רוצה להצביע נגד, תצביעי נגד.

<< דובר >> איילת נחמיאס ורבין (המחנה הציוני): << דובר >>

איך זה קשור לשמאל?

<< יור >> היו"ר מכלוף מיקי זוהר: << יור >>

כי הארגונים שלכם מפעילים עליכם לחץ, והם הפעילו גם על איתן כבל לחץ לעצור
את החקיקה.

<< דובר >> איילת נחמיאס ורבין (המחנה הציוני): << דובר >>

מי? שקרן אחד. אתה משקר כרגיל. תראה לי דוגמה.

<< יור >> היו"ר מכלוף מיקי זוהר: << יור >>

מה זה אתה משקר? לכי לטוויטר של כבל ותראי. כנסי לטוויטר של כבל.

<< דובר >> איילת נחמיאס ורבין (המחנה הציוני): << דובר >>

מה, ומה? מה יעזור לי הטוויטר של כבל?

<< יור >> היו"ר מכלוף מיקי זוהר: << יור >>

כי שם ראית את הארגונים פועלים נגד החוק, וכבל מתקפל בפניהם.

<< דובר >> איילת נחמיאס ורבין (המחנה הציוני): << דובר >>

תראי לי.

<< דובר >> חיים ילין (יש עתיד): << דובר >>

מיקי, חבל שאני לא בוועדה הזאת, מאוד מעניין.

<< יור >> היו"ר מכלוף מיקי זוהר: << יור >>

אתה תהיה בוועדה הזאת. אתה רוצה שנשים אותך בוועדה הזאת להגן על ילדים
מפורנו? אתה מוזמן.

<< דובר >> איתן ברושי (המחנה הציוני): << דובר >>

אפשר לשמוע את הייעוץ המשפטי?

<< דובר >> דן מרזוק: << דובר >>

הסעיף שמבקש יושב-ראש הוועדה לעשות בו שימוש, הוא סעיף בתקנון שקובע שוועדת
הכנסת רשאית להתערב כאשר ועדה מוועדות הכנסת לא מסיימת את דיוניה להכנה
לקריאה ראשונה, או שנייה ושלישית, בפרק זמן של שישה חודשים. במקרה הזה לעדת
הכנסת - - -

<< דובר >> רוברט אילטוב (ישראל ביתנו): << דובר >>

מה עם חוק עונש מוות?

<< דובר >> דן מרזוק: << דובר >>

במקרה הזה לוועדת הכנסת יש בעצם סמכות לעשות אחת מהשניים – הדבר הראשון,
היא רשאית לקצוב זמן לוועדה המקורית, לוועדה שדנה בנושא בימים האלה - ועדת
הכלכלה במקרה שלנו.

<< דובר >> סאלח סעד (המחנה הציוני): << דובר >>

הסעיף הזה נעשה?

<< יור >> היו"ר מכלוף מיקי זוהר: << יור >>

כן. אני עשיתי את זה, דיברתי עם כבל מאה פעם.

<< דובר_המשך >> סאלח סעד (המחנה הציוני): << דובר_המשך >>

אה, זו ועדת הכלכלה זה לא אתה.

<< יור >> היו"ר מכלוף מיקי זוהר: << יור >>

אני קצבתי זמן לכבל, כן.

<< דובר_המשך >> סאלח סעד (המחנה הציוני): << דובר_המשך >>

נו באמת.

<< יור >> היו"ר מכלוף מיקי זוהר: << יור >>

מה לעשות, זה חלק מהסמכות של ועדת הכנסת. תתרגלו.

<< דובר >> דן מרזוק: << דובר >>

על פי הסעיף בתקנון, ועדת הכנסת רשאית לעשות אחת משניים - לקצוב זמן לוועדה
המקורית, במקרה שלנו זו ועדת הכלכלה. הדבר השני שהיא רשאית לעשות - להעביר
את ההצעה לדיון בוועדה אחרת. אני אומר כאן מה שכבר אמרנו בישיבות קודמות של
ועדת הכנסת שעסקו בנושאים מהסוג הזה, לא נהוג להעביר לוועדה אחרת לפני
שקוצבים זמן לוועדה המקורית. עם זאת, אני לא אוכל לומר, שלוועדת הכנסת אין
סמכות לעשות את זה.

<< דובר >> יואל חסון (המחנה הציוני): << דובר >>

הוקצב זמן?

<< דובר >> סאלח סעד (המחנה הציוני): << דובר >>

לא הוקצב זמן.

<< דובר >> דן מרזוק: << דובר >>

זמן לא הוקצב. ועדת הכנסת עדיין לא קצבה זמן בוועדת הכלכלה.

<< יור >> היו"ר מכלוף מיקי זוהר: << יור >>

אני קצבתי את זה.

<< דובר >> סאלח סעד (המחנה הציוני): << דובר >>

לא, הוקצב זמן.

<< דובר >> דן מרזוק: << דובר >>

ועדת הכנסת עדיין לא קצבה זמן בוועדת הכלכלה.

<< יור >> היו"ר מכלוף מיקי זוהר: << יור >>

היה דיון פה.

<< דובר >> יואל חסון (המחנה הציוני): << דובר >>

לא, פה תקציב זמן. יש לך רוב – תקציב זמן...

<< יור >> היו"ר מכלוף מיקי זוהר: << יור >>

היה דיון פה. אני רוצה להזכיר, אני חושב שזה היה לפני – אתן הבנות אולי
תזכירו לי. היה דיון על החוק הזה עם כבל בוועדת הכנסת, וגם שוחחתי אתו בלי
שום קשר.

<< דובר_המשך >> יואל חסון (המחנה הציוני): << דובר_המשך >>

אני אומר לך, אני לא אעבור על סדר היום על מה שאתה עושה כאן. תקציב זמן.

<< דובר >> סאלח סעד (המחנה הציוני): << דובר >>

בדיוק. אתה יכול עכשיו להקציב זמן.

<< יור >> היו"ר מכלוף מיקי זוהר: << יור >>

השעה 10:25, אני מעלה לדיון להצבעה את הוועדה המשותפת – ואלו השמות – לא
להפריע לי.

<< דובר >> יואל חסון (המחנה הציוני): << דובר >>

לא. לא. היועץ המשפטי, אתה צריך לעמוד - - -

<< יור >> היו"ר מכלוף מיקי זוהר: << יור >>

לא להפריע לי, אתה מפריע לי בזמן תהליך.

ועדת הכנסת – חבר הכנסת מיקי זוהר – יושב-ראש. שולי מועלם-רפאלי, אברהם
נגוסה ורויטל סויד. חברי ועדת המדע והטכנולוגיה - - -

<< דובר >> יואל חסון (המחנה הציוני): << דובר >>

- - - חייב?

<< יור >> היו"ר מכלוף מיקי זוהר: << יור >>

אתה לא חייב.

<< דובר >> יואל חסון (המחנה הציוני): << דובר >>

לא רוצים.

<< יור >> היו"ר מכלוף מיקי זוהר: << יור >>

אורי מקלב, יואב קיש, סאלח סעד ואורלי לוי-אבקסיס. מישהו רוצה לומר משהו
לפני שאני עובר להצבעה?

<< דובר >> חיים ילין (יש עתיד): << דובר >>

בטח, אני, זה ועדת המדע.

<< יור >> היו"ר מכלוף מיקי זוהר: << יור >>

אז אני משנה. בוועדת המדע, במקום חבר הכנסת סאלח סעד, חבר הכנסת חיים ילין.

<< דובר >> איילת נחמיאס ורבין (המחנה הציוני): << דובר >>

אני רוצה שזה יהיה לפרוטוקול.

<< יור >> היו"ר מכלוף מיקי זוהר: << יור >>

שיהיה לפרוטוקול, אין בעיה.

<< דובר >> איילת נחמיאס ורבין (המחנה הציוני): << דובר >>

שלא הוקצב לאיתן כבל זמן. ולמרות זאת, אתה משתמש בסעיף הזה כדי - - -

<< יור >> היו"ר מכלוף מיקי זוהר: << יור >>

אז חיים ילין חבר בוועדה.

מי בעד הוועדה כפי שהצעתי, ירים את ידו. להצביע בעד. נא לספור את הקולות.

הצבעה

בעד – 7

נגד – 6

בקשה להעברת הצעת חוק התקשורת (בזק ושידורים), מוועדת הכלכלה לדיון בוועדת
המדע והטכנולוגיה, התקבלה.

<< יור >> היו"ר מכלוף מיקי זוהר: << יור >>

ההחלטה התקבלה. 7 בעד, 6 נגד. הוגשה רביזיה, היא תידון בשעה 10:55.

<< דובר >> יואל חסון (המחנה הציוני): << דובר >>

אנחנו עכשיו נתנגד לכול, כי אתה מזלזל בכנסת. היית צריך - - - ולכבד את
ועדת הכנסת.

<< יור >> היו"ר מכלוף מיקי זוהר: << יור >>

תתנגד. שמור על ילדי ישראל.

<< דובר >> איילת נחמיאס ורבין (המחנה הציוני): << דובר >>

אתה - - - תפסיק להגיד לנו כבר.

<< דובר >> יואל חסון (המחנה הציוני): << דובר >>

אתה היועץ המשפטי, היית צריך להגיד לו ולהתנגד - - -

<< יור >> היו"ר מכלוף מיקי זוהר: << יור >>

תתנגד.

<< נושא >> הצעת חוק למניעת הסתננות (עבירות ושיפוט) (הוראת שעה) (תיקון
מס' 4) (הארכת תוקף), התשע"ט-2018, מ/1277, הצעת ח"כ יואב קיש << נושא >>

<< יור >> היו"ר מכלוף מיקי זוהר: << יור >>

בקשת ישב-ראש ועדת הפנים והגנת הסביבה למיזוג הצעות החוק הבאות. הצעת חוק
למניעת הסתננות.

יואל, אני תיכף אגיד לך כמה דברים. אתה תרצה לשמוע בארבע עיניים ממני,
בסדר, לפני שאתה עושה פעולה.

<< דובר >> יואל חסון (המחנה הציוני): << דובר >>

תפעל לפי הכללים.

<< יור >> היו"ר מכלוף מיקי זוהר: << יור >>

כדאי לך לדבר אתי, תאמין לי אני אספר לך נתונים מעניינים.

<< דובר >> יואל חסון (המחנה הציוני): << דובר >>

זה לא עוזר לי - - -

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

אני אספר לך נתונים מעניינים. אני לא אעשה את זה פה על גלי האתר, בגלל שאני
מכבד את כבל, ואני מכבד גם אותך. אז אנחנו נדבר אחר כך. אני דיברתי אתך
והעברתי לך גם את השמות. תציג.

<< דובר >> יואב קיש (יו"ר ועדת הפנים והגנת הסביבה): << דובר >>

מדובר בשתי הצעות חוק זהות לחלוטין על הארכת תוקף בחוק למניעת הסתננות – זה
הכול. נשמח להעלות את זה להצבעה.

<< יור >> היו"ר מכלוף מיקי זוהר: << יור >>

עניין המיזוג – מישהו רוצה לומר משהו לגבי המיזוג? – התשובה לא.

מי בעד המיזוג?

<< דובר >> יואל חסון (המחנה הציוני): << דובר >>

אנחנו נגד.

הצבעה

בעד – 7

נגד – 5

בקשת יושב-ראש ועדת הפנים והגנת הסביבה למיזוג הצעות החוק, נתקבלו.

<< יור >> היו"ר מכלוף מיקי זוהר: << יור >>

7 בעד, 5 נגד. ההחלטה התקבלה. רביזיה הוגשה כנ"ל.

<< דובר >> יואל חסון (המחנה הציוני): << דובר >>

על הכול הוגשה רביזיה.

<< נושא >> בקשה להעברת הצעת חוק התקשורת (בזק ושידורים) (תיקון – סינון
אתרי הימורים ותכנים המציגים דברי תועבה באינטרנט), התשע"ז–2016
(פ/3602/20), מוועדת הכלכלה לדיון בוועדה משותפת << נושא >>

<< דובר >> איילת נחמיאס ורבין (המחנה הציוני): << דובר >>

למה אתה לא שומר על לוחות זמנים כשהוא מדבר ועושה מניפולציה, למה אתה לא
שומר אז על לוחות זמנים שצריך לתת לי - - - זה מאוד מפתיע אותי. פתאום
רביזיה - - -

<< דובר >> יואל חסון (המחנה הציוני): << דובר >>

כשאתה רואה באופן מובהק יושב-ראש שמנצל את תפקידו על הצעת חוק שלו, עם
ניגוד עניינים, אתה צריך להרים דגל אדום.

<< דובר >> איילת נחמיאס ורבין (המחנה הציוני): << דובר >>

איפה אתה?

<< יור >> היו"ר מכלוף מיקי זוהר: << יור >>

ניגוד עניינים?

<< דובר >> יואל חסון (המחנה הציוני): << דובר >>

אתה צריך להרים דגל אדום.

<< דובר >> איילת נחמיאס ורבין (המחנה הציוני): << דובר >>

איפה אתה? לא, אני לא שמעתי אותך.

<< דובר >> יואל חסון (המחנה הציוני): << דובר >>

ואתה היית צריך להגיד לו, שהוא חייב להקציב זמן - נקודה. וזה שלא עמדת על
זה שהוא יקציב את הזמן, אתה חטאת לתפקידך, ולתפקידך כשומר סף נקודה.

<< דובר >> איילת נחמיאס ורבין (המחנה הציוני): << דובר >>

גמרנו, כן, זה הולך ליועץ המשפטי של הכנסת. גמרנו.

<< דובר >> יואל חסון (המחנה הציוני): << דובר >>

ואני גם אגיש תלונה ליועץ המשפטי של הכנסת, הוא הצטרך להחליט. היה צריך
להיות מוקצב פה זמן, ואתה צריך לעמוד על דעתך, ואתה לא עומד, במיוחד שמדובר
בהצעת חוק שלו. יש כאן ניגוד עניינים מובהק שאתה התעלמת ממנו לחלוטין. הצעת
חוק שלו.

<< יור >> היו"ר מכלוף מיקי זוהר: << יור >>

תראו, אני יודע שלקחתם לכם משימה - - -

<< דובר >> יואל חסון (המחנה הציוני): << דובר >>

זה לא העניין המהותי.

<< יור >> היו"ר מכלוף מיקי זוהר: << יור >>

לקחתם לכם משימה.

<< דובר_המשך >> יואל חסון (המחנה הציוני): << דובר_המשך >>

זה לא על הצעת החוק באופן מהותי – על השימוש שלך בוועדת הכנסת כאילו זה עסק
פרטי על הצעת חוק שלך בניגוד עניינים מובהק.

<< דובר >> איילת נחמיאס ורבין (המחנה הציוני): << דובר >>

זה לא לראשונה.

<< יור >> היו"ר מכלוף מיקי זוהר: << יור >>

לקחתם לכם משימה - זה לא הדיון הראשון שאתם עושים את זה – להתעמר ביועץ
המשפטי של הוועדה שלנו.

<< דובר >> יואל חסון (המחנה הציוני): << דובר >>

אוי מסכן.

<< דובר >> איילת נחמיאס ורבין (המחנה הציוני): << דובר >>

לא, ממש לא. ממש לא, סליחה.

<< דובר >> יואל חסון (המחנה הציוני): << דובר >>

איך אתה מגן עליו - - -

<< דובר >> איילת נחמיאס ורבין (המחנה הציוני): << דובר >>

סליחה, אנחנו צודקים.

<< יור >> היו"ר מכלוף מיקי זוהר: << יור >>

הוא קרא סעיף באותיות קידוש לבנה שהוא ברור --

<< דובר >> איילת נחמיאס ורבין (המחנה הציוני): << דובר >>

והוא אמר שאתה לא הקצבת זמן.

<< יור >> היו"ר מכלוף מיקי זוהר: << יור >>

שיש לי את אחת משתי האפשרויות – אחד, לקצוב זמן.

<< דובר >> סאלח סעד (המחנה הציוני): << דובר >>

אבל הוא אמר פעם ראשונה - - -

<< דובר >> איילת נחמיאס ורבין (המחנה הציוני): << דובר >>

  - - - פעם אחר פעם שלא קצבת זמן.

<< דובר >> סאלח סעד (המחנה הציוני): << דובר >>

הוא אמר עוד לא קרה כזה דבר.

<< יור >> היו"ר מכלוף מיקי זוהר: << יור >>

הוא יקרא את הסעיף. אני רוצה לשמוע את הסעיף, כי גם אני למדתי משפטים.
בסדר. אני רוצה לשמוע את הסעיף.

<< דובר >> דן מרזוק: << דובר >>

אני חוזר על הדברים שנאמרו, אם הם לא היו מספיק ברורים, אני אגיד אותם שוב.
במצבים מהסוג הזה של העברה מוועדה לוועדה, סמכות ועדת הכנסת היא אחת
מהשתיים - - -

<< יור >> היו"ר מכלוף מיקי זוהר: << יור >>

אחת מהשתיים, חברים, שימו לב, בעברית הוא אומר, אחת מהשתיים.

<< דובר >> סאלח סעד (המחנה הציוני): << דובר >>

אבל.

<< יור >> היו"ר מכלוף מיקי זוהר: << יור >>

ה"אבל" זה כבר עניין שלי, אז תבואו אליי בטענות, אל תבואו אליו בטענות.
תבואו אליי בטענות, אל תבואו אליו בטענות.

<< דובר >> איילת נחמיאס ורבין (המחנה הציוני): << דובר >>

הוא צריך להקציב לך זמן.

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

מה זאת אומרת, לא, אני אספר לכם סיפור שאולי את לא יודעת. יועצים משפטיים
מייעצים, הם לא קובעים.

<< דובר >> איילת נחמיאס ורבין (המחנה הציוני): << דובר >>

לא. איפה שיועץ משפטי צריך להציב דגל אדום, להגיד, תראו, זה בניגוד לתקנון,
זה מה - - -

<< יור >> היו"ר מכלוף מיקי זוהר: << יור >>

מה, זה לא בניגוד לתקנון, אבל. אבל זה לא בניגוד לתקנון כעובדה.

<< דובר >> איילת נחמיאס ורבין (המחנה הציוני): << דובר >>

אלה העובדות, מה לעשות.

<< יור >> היו"ר מכלוף מיקי זוהר: << יור >>

זה לא בניגוד לתקנון, מה לעשות.

<< דובר >> איילת נחמיאס ורבין (המחנה הציוני): << דובר >>

מה לעשות שכן.

<< יור >> היו"ר מכלוף מיקי זוהר: << יור >>

אז מסתבר שלא.

<< דובר >> איילת נחמיאס ורבין (המחנה הציוני): << דובר >>

מסתבר שכן - - -

<< יור >> היו"ר מכלוף מיקי זוהר: << יור >>

עצרי. אדוני היועץ המשפטי, שאלה, זה בניגוד לתקנון? רק שאלה.

<< דובר >> דן מרזוק: << דובר >>

אני מחדד עוד פעם. ועדת הכנסת רשאית לעשות אחת מהשניים. לקצוב זמן לוועדה
המקורית, כלומר, לוועדת הכלכלה, או להעביר את זה לוועדה אחרת. לא נהוג
בכנסת להעביר הצעת חוק מוועדה לוועדה לפני קציבת זמן.

<< דובר >> סאלח סעד (המחנה הציוני): << דובר >>

יפה מאוד.

<< יור >> היו"ר מכלוף מיקי זוהר: << יור >>

אז אני נוהג בניגוד לנוהג, בסדר.

<< דובר >> סאלח סעד (המחנה הציוני): << דובר >>

אני מבקש שיירשם בפרוטוקול שהיושב-ראש פועל בניגוד לנוהל.

<< יור >> היו"ר מכלוף מיקי זוהר: << יור >>

אז עשיתי את זה לא אחת ולא שתיים, וכנראה גם זו לא הפעם האחרונה.

<< דובר_המשך >> דן מרזוק: << דובר_המשך >>

מבחינה משפטית, תקנונית, אנחנו --

<< יור >> היו"ר מכלוף מיקי זוהר: << יור >>

גם אנחנו לא נוהגים להפעיל סעיף 98 - - -

<< דובר >> דן מרזוק: << דובר >>

אנחנו לא יכולים להגיד שאין לוועדת הכנסת סמכות להעביר לוועדה, לוועדה.

<< דובר >> איילת נחמיאס ורבין (המחנה הציוני): << דובר >>

לא, אני לא אמרתי שאין - - -

<< דובר >> דן מרזוק: << דובר >>

לא. ברגע שאת באה בטענות שאנחנו לא מחייבים לקצוב זמן - - -

<< דובר >> איילת נחמיאס ורבין (המחנה הציוני): << דובר >>

לא, אנחנו מפרשים את זה - - - אבל אתם רומסים - - -

<< דובר >> דן מרזוק: << דובר >>

אנחנו לא יכולים לפרש את התקנון בצורה הזו. ולכן, אני אומר את הדברים
כהווייתם, כפי שהם

קורים בכנסת.

<< יור >> היו"ר מכלוף מיקי זוהר: << יור >>

אתם רגילים שהיועצים המשפטיים תמיד אתכם, אה...

<< דובר >> איילת נחמיאס ורבין (המחנה הציוני): << דובר >>

לא, ממש לא.

<< יור >> היו"ר מכלוף מיקי זוהר: << יור >>

לא, זה לא נוח שפתאום הם לא אתכם.

<< דובר >> איילת נחמיאס ורבין (המחנה הציוני): << דובר >>

- - -

<< יור >> היו"ר מכלוף מיקי זוהר: << יור >>

היועצים המשפטיים תמיד אתכם, מה קרה, פתאום הם לא אתכם? אתם לא יודעים
להתמודד.

<< דובר_המשך >> איילת נחמיאס ורבין (המחנה הציוני): << דובר_המשך >>

לא. אתה רוצה שאני אתן לך דוגמאות.

<< יור >> היו"ר מכלוף מיקי זוהר: << יור >>

יועצים משפטיים לפעמים גם יש להם דעה עצמאית, לא תאמינו. זה לא תמיד רק לפי
מה שהשמאל אומר.

<< דובר_המשך >> איילת נחמיאס ורבין (המחנה הציוני): << דובר_המשך >>

איזה עליבות.

<< יור >> היו"ר מכלוף מיקי זוהר: << יור >>

חוצפה.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה חוצפה.

<< יור >> היו"ר מכלוף מיקי זוהר: << יור >>

התרגלתם. התרגלתם שהכול בצד שלכם.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה חוצפה. מודה שצרכת פורנוגרפיה ואתה מטיף לנו. מה אתה מטיף לנו?

<< יור >> היו"ר מכלוף מיקי זוהר: << יור >>

מה זה קשור בכלל? מודה שצרכתי פורנוגרפיה. יש נוער בישראל שלא נתקל בזה?

<< דובר >> איילת נחמיאס ורבין (המחנה הציוני): << דובר >>

כן. ברור.

<< יור >> היו"ר מכלוף מיקי זוהר: << יור >>

לא נתקלת בזה? אז מה את מבלבלת את המוח. מה את אומרת? והילדים שלך את רגועה
שהם לא צרכו?

<< דובר >> איילת נחמיאס ורבין (המחנה הציוני): << דובר >>

לא, אני לא רגועה, אני לא רגועה בכלל, אבל אני יודעת שאני מלמדת אותם.
תירגע.

<< יור >> היו"ר מכלוף מיקי זוהר: << יור >>

אז אל תבואי ללמד אותי בלהטיף לי מוסר. אני לפחות לא פופוליסט כמוך.

<< דובר >> איילת נחמיאס ורבין (המחנה הציוני): << דובר >>

אתה, אל תטיף לי.

<< יור >> היו"ר מכלוף מיקי זוהר: << יור >>

אני לא פופוליסט כמוך.

<< דובר_המשך >> איילת נחמיאס ורבין (המחנה הציוני): << דובר_המשך >>

בטח שאתה פופוליסט.

<< יור >> היו"ר מכלוף מיקי זוהר: << יור >>

את הפופוליסטית הכי גדולה שיש בכנסת. הכי גדולה.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה הכי פופוליסט.

<< יור >> היו"ר מכלוף מיקי זוהר: << יור >>

מוכנה שהילדים שלך יצרכו פורנו בשם הפופוליזם. בושה.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה מוכן שיצרכו פורנו.

<< יור >> היו"ר מכלוף מיקי זוהר: << יור >>

בושה, תתביישי. תתביישי.

<< דובר_המשך >> איילת נחמיאס ורבין (המחנה הציוני): << דובר_המשך >>

חצוף, תתבייש לך, תתבייש. עלוב נפש. עלוב נפש, ולא לראשונה אתה עלוב נפש.

<< יור >> היו"ר מכלוף מיקי זוהר: << יור >>

עלוב נפש, אה...

<< דובר_המשך >> איילת נחמיאס ורבין (המחנה הציוני): << דובר_המשך >>

זה לא - - - מניפולציות אתה עושה. אתה הוא זה שצרכת פורנוגרפיה.

<< יור >> היו"ר מכלוף מיקי זוהר: << יור >>

יש ועדת אתיקה. יש ועדת אתיקה שקראת לי עלוב נפש. אני אדבר עם ועדת האתיקה.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה מוזמן.

<< יור >> היו"ר מכלוף מיקי זוהר: << יור >>

אתה לא יכולה לקרוא לי עלוב נפש.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה קראת לי בשמות.

<< יור >> היו"ר מכלוף מיקי זוהר: << יור >>

לא, לא קראתי לך בשום שם.

<< דובר_המשך >> איילת נחמיאס ורבין (המחנה הציוני): << דובר_המשך >>

באמת, מה אתה אומר. מיקי מכלוף זוהר, כולם יודעים שאתה עושה בוועדה הזאת
כרצונך מניפולציות, לפי מה שמתחשק לך. אני אתך בחוק הזה. אבל אתה כל
כך - - - בהתנהלות שלך - - -

<< יור >> היו"ר מכלוף מיקי זוהר: << יור >>

לא, את לא אתי.

<< דובר >> סאלח סעד (המחנה הציוני): << דובר >>

אנחנו אמרנו לך שאתה לא בסדר. מיקי, אתה לא בסדר, אתה לא צודק.

<< יור >> היו"ר מכלוף מיקי זוהר: << יור >>

ב-2 ליולי הקצבתי זמן. תודה רבה לכם. תביאו לו את הפרוטוקול. אני זכרתי את
זה, פשוט לא יכולתי להגיד בוודאות, כי לא רציתי להצהיר על משהו שלא זכרתי
לעשות.

<< דובר >> יואל חסון (המחנה הציוני): << דובר >>

אז תבוא מוכן.

<< יור >> היו"ר מכלוף מיקי זוהר: << יור >>

בסדר, אני לוקח את ההערה. הנה, הערה שאני מקבל – לא באתי מוכן לדיון.

<< דובר >> יואל חסון (המחנה הציוני): << דובר >>

אתה לא מוכן. כדאי שתבוא מוכן לדיון.

<< יור >> היו"ר מכלוף מיקי זוהר: << יור >>

אז אני קצבתי, ואני זכרתי שקצבתי.

<< דובר >> יואל חסון (המחנה הציוני): << דובר >>

תן לי להגיד לך משפט. אני חושב שהבעיה כאן, זה לא רק העניין של קציבת הזמן.

<< דובר >> דן מרזוק: << דובר >>

עכשיו כבר לא קציבה, יש משהו אחר עכשיו?

<< דובר >> יואל חסון (המחנה הציוני): << דובר >>

לא רק, אמרתי. גם העניין של ניגוד העניינים פה, שיושב-ראש ועדת הכנסת יש לו
כאן --

<< דובר >> דן מרזוק: << דובר >>

אין כאן ניגוד עניינים, זה לא קשור לניגוד עניינים. אין מונח של ניגוד
עניינים.

<< דובר >> יואל חסון (המחנה הציוני): << דובר >>

יש לו העדפה לגבי החקיקות שלו, והוא מנצל את הוועדה לטובתו, זה דבר אחד.

<< יור >> היו"ר מכלוף מיקי זוהר: << יור >>

יואל, ידידי, בהווי המשפטי שאני מכיר, אין כאן מקום לטענת ניגוד עניינים,
אין.

<< דובר >> יואל חסון (המחנה הציוני): << דובר >>

דבר שני. מה הקשר ועדת הכנסת לחוק הזה? מה הקשר?

<< דובר >> דן מרזוק: << דובר >>

זו ועדה משותפת עם ועדת המדע והטכנולוגיה.

<< דובר >> יואל חסון (המחנה הציוני): << דובר >>

אין שום קשר. אין קשר נושאי. אין קשר מהותי. מה זה ב-2 ליולי, היינו על סף
פגרה.

<< יור >> היו"ר מכלוף מיקי זוהר: << יור >>

היה לי אתו סיכום.

<< דובר >> יואל חסון (המחנה הציוני): << דובר >>

אני רוצה לראות את הפרוטוקול מה היו הטיעונים אז. מה, הם לא עמדו בזמן? מה
זה כנראה? תנו תשובה ברורה, עמדו או לא עמדו.

<< דובר >> דן מרזוק: << דובר >>

ההצעה לא הובאה לקריאה ראשונה, המשמעות, שלא עמדו בזמן.

<< יור >> היו"ר מכלוף מיקי זוהר: << יור >>

ידעתי שקצבתי, אני לא זכרתי רק שיש את הדבר הזה.

לכבוד איתן כבל, יושב-ראש ועדת הכלכלה. מכתב מיום 26 ליוני 2018.

1.  "ועדת הכנסת קיימה היום דיון בבקשה להעביר הצעת חוק תקשורת, החוק הזה,
    מוועדת הכלכלה לדיון בוועדה אחרת. בהתאם להוראות סעיף 117 לתקנון
    הכנסת, החליטה ועדת הכנסת לקצוב לוועדת הכלכלה זמן של שבועיים ימים עד
    ה-9 ליולי, כולל, כדי שתביא לסיום דיוניה של מסגרת הכנת הצעת החוק
    לקריאה ראשונה. במידה שוועדת הכלכלה לא תסיים את דיוניה כאמור, תידון
    ועדת הכנסת בהעברת הדיון לוועדה אחרת".

  לא התקיימו הדיונים. לא הסתיים, אנחנו בסוף נובמבר, אני חושב שגם יש לי
  איזשהו קייס יותר

חזק ממה שאפילו חשבתי בעצמי.

<< דובר >> סאלח סעד (המחנה הציוני): << דובר >>

זה פופוליסט מצדך.

<< יור >> היו"ר מכלוף מיקי זוהר: << יור >>

לא, זה מכתב שיצא וגם פרוטוקול דיון. בסדר, יראו לך גם פרוטוקול דיון.

<< דובר >> יואל חסון (המחנה הציוני): << דובר >>

אני ארצה לראות מה הטיעונים.

<< יור >> היו"ר מכלוף מיקי זוהר: << יור >>

אתה יודע כמה זמן החוק הזה קיים? כמעט שנתיים. תראה את זה לחברת הכנסת
ורבין, בבקשה. היא טענה נגדי גם טענות קשות. תקראי את המכתב.

<< דובר >> איילת נחמיאס ורבין (המחנה הציוני): << דובר >>

אתה טענת כלפיי טענות קשות בנידון.

<< יור >> היו"ר מכלוף מיקי זוהר: << יור >>

אני לא.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה כן.

אתה האשמת אותי - - - שילדיי יצרכו משהו שאני מעולם לא צרכתי בניגוד אליך.

<< יור >> היו"ר מכלוף מיקי זוהר: << יור >>

לא.

<< דובר_המשך >> איילת נחמיאס ורבין (המחנה הציוני): << דובר_המשך >>

ואני בן אדם מבוגר.

<< יור >> היו"ר מכלוף מיקי זוהר: << יור >>

דיי, נו, באמת.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, באמת, אתה דיי באמת. אתה באמת.

<< יור >> היו"ר מכלוף מיקי זוהר: << יור >>

את באמת חושבת שמישהו מתרשם מהשטויות שאת מדברת עכשיו.

<< דובר_המשך >> איילת נחמיאס ורבין (המחנה הציוני): << דובר_המשך >>

ואתה חושב שמישהו מתרשם ממך – אתה טועה.

<< יור >> היו"ר מכלוף מיקי זוהר: << יור >>

לא, באמת. את לא מבינה שאת עושה מעצמך צחוק, עוד לא קלטת.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה טועה. אתה עושה מעצמך צחוק, זה היה פוגע באנשים ללא סיבה. זה ההבדל
בינך לביני.

<< יור >> היו"ר מכלוף מיקי זוהר: << יור >>

מציע לך לשקול.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה פוגע באנשים ללא סיבה.

<< יור >> היו"ר מכלוף מיקי זוהר: << יור >>

אני לא פוגע באנשים. אני שומר על האנשים.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, אתה לא.

<< יור >> היו"ר מכלוף מיקי זוהר: << יור >>

בקשת יושב-ראש הוועדה - - -

<< דובר_המשך >> איילת נחמיאס ורבין (המחנה הציוני): << דובר_המשך >>

אתה בן האדם האחרון. אתה שומר רק על עצמך ולא לראשונה.

<< יור >> היו"ר מכלוף מיקי זוהר: << יור >>

בסדר.

<< דובר_המשך >> איילת נחמיאס ורבין (המחנה הציוני): << דובר_המשך >>

כרמי גת.

<< יור >> היו"ר מכלוף מיקי זוהר: << יור >>

עכשיו גם כרמי גת נכנסו לפה.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, סתם, בא לי, התחשק לי, זכותי. יש פה חופש דיבור בכנסת. אין, מיקי, אין
תקנה. אתה יודע - - - שאנשים לא נראים כפי שהם נראים מבחוץ איך נראים, הנה,
הנה - - -

<< יור >> היו"ר מכלוף מיקי זוהר: << יור >>

נכון, אבל לצערי את פשוט מראה לכולם איך את נראית.

<< דובר_המשך >> איילת נחמיאס ורבין (המחנה הציוני): << דובר_המשך >>

אני נראית בסדר, מצוין. אני בן אדם הגון. אני לא עושה מניפולציות - - -
בכנסת. אכפת לי מילדי ישראל יותר ממך. אני לא נתונה להשפעה, חוץ מחברות
האינטרנט שאני אמרתי לך שפנו אליי ודחיתי אותן על הסף, בניגוד אליך שאתה
נתון להשפעות חיצוניות.

<< יור >> היו"ר מכלוף מיקי זוהר: << יור >>

את כרגע נראית רע, כי הציבור כרגע מה שהוא רואה, הוא רואה איזה שצף קצף כזה
שאף אחד לא מצליח להבין מאיפה הוא בא.

<< דובר_המשך >> איילת נחמיאס ורבין (המחנה הציוני): << דובר_המשך >>

נכון. והנה, אני אומרת לציבור שצופה בנו שישמע. אני, בניגוד למיקי זוהר,
מעולם לא קיבלתי השפעה מבחוץ. השפעה מבחוץ שניסו להשפיע עליי, דחיתי אותן
על הסף בניגוד אליך.

<< יור >> היו"ר מכלוף מיקי זוהר: << יור >>

בסדר, אבל עכשיו באת להתנגד שהחוק הזה התקדם.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, אני לא הצבעתי. אני לא הצבעתי.

<< יור >> היו"ר מכלוף מיקי זוהר: << יור >>

שנתיים מאז שהוגש.

<< דובר_המשך >> איילת נחמיאס ורבין (המחנה הציוני): << דובר_המשך >>

אתה יודע, אני לא הצבעתי.

<< יור >> היו"ר מכלוף מיקי זוהר: << יור >>

אבל באת לעצור אותו עכשיו.

<< דובר_המשך >> איילת נחמיאס ורבין (המחנה הציוני): << דובר_המשך >>

אני חשבתי שאתה פוגע בוועדת הכלכלה שלא לצורך.

<< יור >> היו"ר מכלוף מיקי זוהר: << יור >>

כעובדה, באת לעצור אותו. זו עובדה.

<< דובר_המשך >> איילת נחמיאס ורבין (המחנה הציוני): << דובר_המשך >>

לא. באתי למנוע את הפגיעה בוועדת הכלכלה.

<< יור >> היו"ר מכלוף מיקי זוהר: << יור >>

או.קיי. בשם המניעה של הפגיעה בוועדת הכלכלה, ילדינו ימשיכו לצפות בפורנו.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, ממש לא. אני חושבת שאתה עושה מניפולציות לתקנון הכנסת ללא סיבה. הלכתי
במיוחד לדבר עם איתן כבל ועם היועצת המשפטית, כדי להבין למה יש התנגדות.
אתה לא מוכן לבוא בדברים עם איתן כבל. אני חושבת שזה בניגוד לנוהל הכנסת,
ואני עדיין, ולמרות זאת, אני לא הצבעתי. למרות זאת.

<< יור >> היו"ר מכלוף מיקי זוהר: << יור >>

ואם כתוב פה במכתב דברים שלא קראת קודם, אז אולי זה ישנה את דעתך.

<< דובר_המשך >> איילת נחמיאס ורבין (המחנה הציוני): << דובר_המשך >>

בבקשה, אני אקרא.

<< דובר >> סאלח סעד (המחנה הציוני): << דובר >>

מיקי, שבועיים זה זמן סביר, אתה חושב. זו הצעת חוק - - -

<< יור >> היו"ר מכלוף מיקי זוהר: << יור >>

עברו ארבעה חודשים, חמישה חודשים.

<< דובר_המשך >> סאלח סעד (המחנה הציוני): << דובר_המשך >>

לא.

<< יור >> היו"ר מכלוף מיקי זוהר: << יור >>

אבל עברו חמישה חודשים.

<< דובר_המשך >> סאלח סעד (המחנה הציוני): << דובר_המשך >>

אבל יש לך פגרה באמצע.

<< יור >> היו"ר מכלוף מיקי זוהר: << יור >>

מה זה קשור? אתה יודע כמה זמן - - -

<< דובר >> איילת נחמיאס ורבין (המחנה הציוני): << דובר >>

אני רוצה להגיד. אני זוכרת את ההחלטה הזאת, אני הייתי פה בוועדת הכנסת. אני
זוכרת את ההחלטה הזאת.

<< יור >> היו"ר מכלוף מיקי זוהר: << יור >>

חבל שלא הזכרת לי את זה תוך כדי הדיון.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, אני לא זכרתי את זה. סליחה, אני אמורה לזכור? אתה זוכר את העבודה שלי,
ואת המשימות שלי? אני מבקשת ממך לעשות את המשימות שלי? – לא.

<< דובר >> יואל חסון (המחנה הציוני): << דובר >>

רוברט, אתה לפחות עקבי. בוועדה הקודמת מה אמרת? אמרת שהוא רצה להעביר את
החוק. היום אמרת, עונש מוות, נכון שגם אתה רוצה להעביר את עונש להעביר. אז
מה אמרת אז? אני יכול להעביר גם את חוק המואזין לוועדה אחרת...

<< דובר >> איילת נחמיאס ורבין (המחנה הציוני): << דובר >>

אז עכשיו אני רוצה להעיר הערה, חבר הכנסת זוהר. ההבדל הוא מהסיטואציה הזו,
שהיו ארבעה דיונים מאז בוועדת הכלכלה.

<< יור >> היו"ר מכלוף מיקי זוהר: << יור >>

ומה קרה?

<< דובר_המשך >> איילת נחמיאס ורבין (המחנה הציוני): << דובר_המשך >>

אתה טוען - - - הוא לא אומר את זה, הוא מקדם את זה. היו ארבעה דיונים.

<< יור >> היו"ר מכלוף מיקי זוהר: << יור >>

גברתי, כתוב פה: "כדי שתביא לסיום דיוניה במסגרת הצעת החוק לקריאה ראשונה"
– הסתיימו הדיונים? לא.

<< דובר_המשך >> איילת נחמיאס ורבין (המחנה הציוני): << דובר_המשך >>

צפויים להסתיים בעוד דיון אחד.

<< יור >> היו"ר מכלוף מיקי זוהר: << יור >>

הם לא צפויים, כי אני והוא לא מסכימים.

<< דובר_המשך >> איילת נחמיאס ורבין (המחנה הציוני): << דובר_המשך >>

בעוד דיון אחד אמורים להסתיים.

<< יור >> היו"ר מכלוף מיקי זוהר: << יור >>

אני המציע, את שוכחת.

אבל העיקר תקפתם אותו בלי הפסקה.

<< נושא >> בקשת יושבת-ראש הוועדה לקידום מעמד האישה ולשוויון מגדרי למיזוג

הצעות החוק הבאות: << נושא >>

<< יור >> היו"ר מכלוף מיקי זוהר: << יור >>

בקשת יושבת-ראש הוועדה לקידום מעמד האישה ולשוויון מגדרי למיזוג הצעות החוק
הבאות:

א. הצעת חוק העונשין (תיקון מס' 135) .

2.  הצעת חוק העונשין (תיקון – איסור פרסום). של חברת הכנסת יפעת שאשא
    ביטון.

3.  הצעת חוק העונשין (תיקון – חשיפה מרצון של נפגעות ונפגעי תקיפה מינית).
    של חברת הכנסת אורלי לוי אבקסיס.

4.  הצעת חוק העונשין (תיקון – זכויות נפגע עבירה לפרסום שמו וזהותו). של
    חברת הכנסת עליזה לביא.

מי בעד הצעות המיזוג? מי נגדן? מי נמנע?

הצבעה

בעד – רוב

נגד – מיעוט

נמנעים – אין

בקשת יושב-ראש הוועדה לקידום מעמד האשה ולשוויון מגדרי למיזוג הצעות החוק,
נתקבלו.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> בקשה להעברת הצעת חוק התקשורת (בזק ושידורים) (תיקון – סינון
אתרי הימורים ותכנים המציגים דברי תועבה באינטרנט), התשע"ז–2016
(פ/3602/20), מוועדת הכלכלה לדיון בוועדה משותפת << נושא >>

<< דובר >> איילת נחמיאס ורבין (המחנה הציוני): << דובר >>

אני רוצה לשאול שאלה. אם תבוא לוועדה ממוזגת, ויעירו לך ההערות, מה תעשה
עכשיו? באמת, אני שואלת אותך בשיא הרצינות. ההערות של היועצת המשפטית, של
אתי בנדלר, הן הערות – אני אומרת לך דוגרי, באופן עקרוני, בכלל לא הייתי
רוצה שיהיו - - - פורנוגרפיים בעולם, וכנראה לא יעזור לי.

אני רוצה לשאול אותך, ואם יבואו וייתנו לך את אותן הערות משפטיות, מה נעשה
אז? שווה לקבור את החוק הזה בשביל זה? מה תעשה?

<< יור >> היו"ר מכלוף מיקי זוהר: << יור >>

אני אסביר לך משהו, ואני אגיד את זה בצורה ברורה.

<< דובר >> רוברט אילטוב (ישראל ביתנו): << דובר >>

אפשר להעביר את חוק המואזין.

<< יור >> היו"ר מכלוף מיקי זוהר: << יור >>

אתה לא תאמין שכמה שיתוף פעולה אתי זה דבר פורה.

<< דובר >> יואל חסון (המחנה הציוני): << דובר >>

אתה מהלך אימים.

<< יור >> היו"ר מכלוף מיקי זוהר: << יור >>

חלילה.

דרך אגב, אני לא צריך להגיד את זה, אני הוכחתי את זה כבר.

<< דובר >> איילת נחמיאס ורבין (המחנה הציוני): << דובר >>

שמה?

<< יור >> היו"ר מכלוף מיקי זוהר: << יור >>

ששיתוף פעולה אתי זה אף פעם לא דבר - - -

אני הוכחתי את זה בלא מעט דברים. יעיד עלי מנהל הסיעה, יספר לך עודד פורר
גם. לא משנה, עזוב.

<< דובר >> איתן כבל (המחנה הציוני): << דובר >>

הפעם אתה מתנהג באופן דורסני.

<< יור >> היו"ר מכלוף מיקי זוהר: << יור >>

לא, אל תגזים.

<< דובר >> איילת נחמיאס ורבין (המחנה הציוני): << דובר >>

כן, זה היה ביריוני. מה שעשית לי עכשיו זה היה ביריוני.

<< יור >> היו"ר מכלוף מיקי זוהר: << יור >>

לא, מה שאת עשית לי זה היה ביריוני.

<< דובר >> איילת נחמיאס ורבין (המחנה הציוני): << דובר >>

לא, זה היה כתגובה.

<< דובר >> איתן כבל (המחנה הציוני): << דובר >>

אתה מנצל משהו שיש לך שחבר כנסת אחר לא היה יכול לעשות את זה.

<< דובר >> איילת נחמיאס ורבין (המחנה הציוני): << דובר >>

נכון. זה היה כתגובה. זה ניצול לרעה באמצעים שעומדים לרשותך שהם לא - - -

<< יור >> היו"ר מכלוף מיקי זוהר: << יור >>

אני רוצה לומר לכם כך, תקשיבו טוב מה שאני אומר לכם, כדי שתבינו מאיפה זה
נובע.

אנחנו ישבנו עם כבל וסיכמנו. קודם כל, אחרי שהוצאתי את המכתב הזה, שנתתי לו
קציבת זמן, הוא אמר לי, מיקי, אני מתחייב לך, החוק ייגמר, פרק זמן של
שבועיים. עברו חמישה חודשים, וזה עוד לא נגמר. כל החוק לקריאה ראשונה, זה
מה שסוכם. מה אמר כבל, לאורך כל הדיונים, ולאורך כל הדרך – אני מוכן לקרוא
גם את הפרוטוקולים שלו, סיכמנו את תנאי החוק. והוא אמר כעובדה, סיכמתי אתך
מלא את החוק. חסימת קודים לכל הבגירים בזה זה נגמר. הדבר היחיד שהיה לגביו
מחלוקת, זה איזו ועדה תקום כדי לקבוע מה זה פורנו, ומה זה לא פורנו. שבעצם
תהיה איזושהי ועדה רצינית, מקצועית, שתקבע מה חוסמים ומה לא, אמרתי
לגיטימי.

אנחנו בחברה שצריכים את אנשי המדע, אנשי הרוח, אנשי התקשורת, אנשי המשפט,
שהם יקבעו מה אנחנו חוסמים. האם תמונת עירום נחסום? האם תמונה של מעשה מיני
נחסום? האם תמונה של ילד עירום נחסום? כל דבר שהוא הצטרך. גם אמרנו על ידי
ועדה ממלכתית שהיא תקבע מה מסוכן לילדים ומה לא, כי אנחנו אמרנו שאנחנו
ממוקדים רק לטובת הילדים. כבל, אמר לי, אין בעיה.

בסופו של תהליך, הגענו להצבעה. התקדמנו כבר ארבעה דיונים בחוק. הוא הגיע
לדיון, ואמר, תשמעו, אני אומר לך שהופעל עליו הרבה לחץ. אני הייתי בטוויטר
גם חלק מהשרשורים האלה. הופעל עליו לחץ מארגוני שמאל, אגב, של מרצ, לא של
המחנה הציוני, אבל לא משנה. הוא הגיע לדיון ואמר, טוב, הסיכום שדיברנו עליו
צריך לשנות אותו, בוא נעשה את זה רק במוסדות החינוך, לא נעשה את זה על כל
האינטרנט. בוא, נראה איך אנחנו פונים להורים ומשכנעים לשים את התוכנה, ולא
לשים את זה באופן יזום - בעצם שינה את כל הסיכומים שאני סיכמתי אתו על
החקיקה יחד עם שולי.

אחרי ארבעה דיונים שאנחנו באים ומשתתפים, ונמרחים, וכלום לא מתקדם, והחוק
לא עובר, ואנחנו התחייבנו על תאריכים ומועדים. אמרתי לו, איתן, תודה רבה.
אני לוקח את החוק, זה הכול. עכשיו, אם אתה שואל אותי אם אני פועל בניגוד
לתקנון, התשובה היא לא, אני פועל בהתאם לתקנון. אגב, גם החמרתי כשראיתי שגם
התרעתי בפניו, והוצאתי לו מכתב, וגם עשיתי דיון על זה, זאת אומרת, שאני
עובד באמת בהתאם לתקנון.

<< דובר >> סאלח סעד (המחנה הציוני): << דובר >>

לא, אבל שבועיים זה לא מספיק זמן.

<< יור >> היו"ר מכלוף מיקי זוהר: << יור >>

אבל עברו ארבעה חודשים, חמישה חודשים. ידידי, לא עברו שבועיים, אם עברו
שבועיים, אני אגיד לך שאתה צודק. עשינו ארבעה דיונים.

<< דובר_המשך >> סאלח סעד (המחנה הציוני): << דובר_המשך >>

אבל מתוך זה יותר משלושה חודשים פגרה.

<< יור >> היו"ר מכלוף מיקי זוהר: << יור >>

אבל ידידי, עשינו ארבעה דיונים ואין חוק מאז. כן, מאז המכתב הזה, היו כבר
ארבעה דיונים בוועדה, ואין חוק.

<< דובר >> יואל חסון (המחנה הציוני): << דובר >>

אתה יודע, המחלוקות לא ייעלמו כי אתה היושב-ראש.

<< יור >> היו"ר מכלוף מיקי זוהר: << יור >>

המחלוקות לא ייעלמו.

תקשיב. אני רוצה להזכיר לכם, שבמדינתנו הדמוקרטית, זה לא אומר שאם העברתי
אותו בקריאה ראשונה, ויצביע עליו בקריאה ראשונה, וחברי הוועדה יצביעו בעדו,
יש לי חוק. יש גם כנסת אחר כך, ויש עוד דיונים בין קריאה שנייה ושלישית. יש
עוד תהליך שהכנסת צריכה לאשר - אני לא קובע. אז ברור לי שהתהליך הוא עוד
ארוך, אבל אני רוצה כבר להאיץ אותו. הכנסת הזאת היא או-טו-טו נגרמת. אני
רוצה שיהיה בשורה לעם ישראל. לילדים שבמדינת ישראל, לחברה הישראלית. אז אחר
כך כשבאים ואומרים לי, אתה פועל בכוחניות, אז אני אומר לא. אני פועל
במקצועיות, כי החוק הזה, אם אני לא אעביר אותו היום, הוא לא יהיה, כי אני
לא יושב-ראש, לא מסכימים. ואני רוצה להזכיר לכולם שוב, אני המציע. אז מה,
אם אני המציע, אז אין לי שום יכולת לקדם חוקים שלי? מה אתה רוצה, שאני לא
אקדם חוקים שלי כי אני יושב-ראש ועדת כנסת.

<< דובר >> יואל חסון (המחנה הציוני): << דובר >>

לא. אתה צריך לא לפעול בניגוד עניינים כל כך מובהק.

<< יור >> היו"ר מכלוף מיקי זוהר: << יור >>

זה לא ניגוד עניינים.

<< דובר_המשך >> יואל חסון (המחנה הציוני): << דובר_המשך >>

לנצל את הכוח שיש לך, ולייצר גם ועדה של טלאי על טלאי. אם היית אומר ועדת
המדע, היה לי פחות ביקורת. אם היית בא ואומר, אני מעביר לוועדת המדע, הייתה
לי פחות ביקורת, כי אתה לא משנה פה סדרי עולם. ברגע שהכנסת את ועדת הכנסת
פנימה - - -

<< יור >> היו"ר מכלוף מיקי זוהר: << יור >>

אגיד לך משהו. אני רציתי להעביר לוועדת המדע, אתה יודע את זה? אני משתף
אתכם. פניתי למקלב. אמרתי לו, קח את החוק. אמר לי, קיבלתי. חזר אליי. אמר
לי, הרב שלי לא מאשר לי. אמרתי לו למה? שאלתי אותו למה חבר הכנסת מקלב? הוא
אמר לי, כי אני חרדי. הוא אמר לי, אם אני אנסה לחוקק את החוק הזה, יהפכו את
החוק הזה לחוק שהוא עניין דתי, ולא עניין ציבורי לילדים של מדינת ישראל.
ואני לא רוצה לנגוע בחוק כזה, כי חוק כזה, בסופו של דבר, יגידו שזה חוק
שנועד לעשות כפייה דתית, להחזיר את מדינת ישראל אחורה, וכל הקונוטציות,
שאגב, הם עושים את זה כבר עליי, שאני לא חושב כיפה. אמרתי , אתה צודק, אני
מבין את זה, אני לוקח את החוק.

<< דובר >> איילת נחמיאס ורבין (המחנה הציוני): << דובר >>

אני מתה עד עכשיו לדעת מי מהארגונים שאתה טוען - - -

<< יור >> היו"ר מכלוף מיקי זוהר: << יור >>

כבל יספר לך. תשאלי אותו.

<< דובר_המשך >> יואל חסון (המחנה הציוני): << דובר_המשך >>

אני לא קיבלתי אף פנייה. וגם אם הייתי מקבלת פנייה, הייתי דוחה אותה על הסף
כמו את חברות האינטרנט.

<< יור >> היו"ר מכלוף מיקי זוהר: << יור >>

אבל זו הסיבה שהוא לא לקח את זה, הוא לא רצה את זה. פשוט לא רצה.

<< דובר >> יואל חסון (המחנה הציוני): << דובר >>

אז אני אגיד לך, גם מה שאמרת על מקלב. אתם יוצרים פה עניינים כאילו הוועדות
זה עניין אישי. באמת. מקלב מציג פה בעיה אישית שלא קשורה בכלל לסדרי עבודת
הכנסת.

<< יור >> היו"ר מכלוף מיקי זוהר: << יור >>

אז מה אני אעשה? אני אוותר על החוק? אני אוותר על ילדי ישראל? מה אני אעשה.

<< דובר >> איילת נחמיאס ורבין (המחנה הציוני): << דובר >>

לא היינו צריכים לבוא בדברים עם כבל.

<< יור >> היו"ר מכלוף מיקי זוהר: << יור >>

דיברתי אתו, לא הצלחתי. ניסיתי. את יודעת כמה שיחות היו לי עם כבל? אני לא
רוצה להגזים, אם לא עשרות שיחות.

<< דובר_המשך >> איילת נחמיאס ורבין (המחנה הציוני): << דובר_המשך >>

לא מספיק. וגם אתה יודע משהו, אנחנו מדברים מספיק כדי לשתף אותי בבעיה,
והייתי מדברת אתו גם.

<< יור >> היו"ר מכלוף מיקי זוהר: << יור >>

אבל את יודעת מי דיבר אתו.

<< דובר >> סאלח סעד (המחנה הציוני): << דובר >>

מיקי, אתה יכול להגיד כל מה שאתה רוצה. אבל על כבל אתה לא יכול להגיד
שלוחצים עליו גורמים מסוימים. אתה יודע שהוא לא לחיץ.

<< דובר >> איילת נחמיאס ורבין (המחנה הציוני): << דובר >>

נכון. אתה יודע איזה לחצים הוא עובר? אתה יודע איזה לחצים אנחנו עוברים
בחוקי תקשורת על תשתיות? אתה יודע מה מעבירים אותנו?

<< יור >> היו"ר מכלוף מיקי זוהר: << יור >>

אני מתייחס פה למשהו שבעיניי הוא אולי החשוב ביותר לחברה הישראלית כרגע.

<< דובר >> איילת נחמיאס ורבין (המחנה הציוני): << דובר >>

הוא לא החשוב ביותר, אבל הוא אחד החשובים – ה-חשובים.

<< יור >> היו"ר מכלוף מיקי זוהר: << יור >>

אני חושב שהחברה הישראלית, בשנים האחרונות הוכיחה, לא רק הישראלית, בכלל,
בכל העולם, התדרדרות מתמשכת בהטרדות מיניות, בהחפצת נשים, וזה דבר שיכול
לעצור את זה. גם את החפצת נשים, גם הטרדות מיניות, גם את כל הפעולות האלה,
זה יכול לעצור את זה, יכול לצמצם את זה משמעותית.

<< דובר_המשך >> איילת נחמיאס ורבין (המחנה הציוני): << דובר_המשך >>

אין בעיה. הלוואי ואני אשמע אותך מדבר על החפצת נשים והטרדות מיניות ועל
רצח נשים.

<< דובר >> יואל חסון (המחנה הציוני): << דובר >>

לא נכנסנו למהות החוק.

<< יור >> היו"ר מכלוף מיקי זוהר: << יור >>

אני כל הזמן מדבר על זה. הפורנו עושה את הפעולה הפוכה – הוא גורם לאנשים
לחשוב, לילדים שמתעצבים שזה בסדר להטריד אשה, וזה בסדר להחפיץ אותה. למה?
בגלל שהם רואים בסרט את כל התועבה הזאת.

<< דובר >> איילת נחמיאס ורבין (המחנה הציוני): << דובר >>

אתה - - - למקהלה.

<< יור >> היו"ר מכלוף מיקי זוהר: << יור >>

אז למה אתם מתנגדים?

<< דובר >> איילת נחמיאס ורבין (המחנה הציוני): << דובר >>

לא התנגדו לזה, התנגדנו למניפולציה על - - -

<< יור >> היו"ר מכלוף מיקי זוהר: << יור >>

אז אל תתנגדו. לא עשיתי מניפולציה, הנה, יש לכם את המכתב אפילו.

<< דובר_המשך >> איילת נחמיאס ורבין (המחנה הציוני): << דובר_המשך >>

לא, כי אני זוכרת. מיקי, אני הייתי מעורבת אז בדין ודברים. סליחה, אני
הייתי בדיון דברים הזה. אני זוכרת אז, והוא עשה מאז ארבעה דיונים. ואם אתה
היית אומר לי שלא מצליחים להתקדם, אני הייתי מנסה לעזור לך גם, כי גם
בעיניי החוק חשוב.

<< דובר >> יואל חסון (המחנה הציוני): << דובר >>

גם לא פנית אליי כמרכז האופוזיציה.

<< יור >> היו"ר מכלוף מיקי זוהר: << יור >>

נא לעצור את הישיבה. אנחנו נחדש את הישיבה ב-10:55.

<< הפסקה >> (הישיבה נפסקה בשעה 10:50 ונתחדשה בשעה 10:55.) << הפסקה >>

<< יור >> היו"ר מכלוף מיקי זוהר: << יור >>

דיון ברביזיה של יואל חסון. יואל, בבקשה, נימוק קצר לרביזיה.

<< דובר >> יואל חסון (המחנה הציוני): << דובר >>

אתה ניסית להפוך את זה בדיון הזה לדיון מהותי, ולא היה כאן ויכוח מהותי כי
אנחנו לא דנים בחוק. אנחנו דנים בסדרי עבודת הכנסת, ובסדרי עבודת הכנסת,
צריך לשים לב לכמה דברים. לדעתי, הזמן שנתת, ההקצבה - - -

<< יור >> היו"ר מכלוף מיקי זוהר: << יור >>

עברו חמישה חודשים.

<< דובר_המשך >> יואל חסון (המחנה הציוני): << דובר_המשך >>

כן, אבל הזמן לא היה סביר במקור. שנית, אני חושב שהיית צריך להידבר עם
האופוזיציה ואתי לפני הדיון בוועדה. בנוסף, צריך לשים לב שיש כאן בעיה,
לאקונה, שבא מישהו יושב ראש-הוועדה, בא ומשתמש בכוח ובסמכות שלו כדי לקדם
חוק שלו - יש כאן בעיה - שאתה מקים כאן ועדה, שהיא גם לא קשורה - ועדת כנסת
עם ועדת מדע. אם היית מעביר לוועדת מדע, הייתי אומר בסדר.

<< יור >> היו"ר מכלוף מיקי זוהר: << יור >>

הסברתי לך את זה קודם, יואל.

<< דובר_המשך >> יואל חסון (המחנה הציוני): << דובר_המשך >>

אני אומר, אם לא, במצב הנוכחי, להכניס את ועדת הכנסת לתוך הסיפור הזה, אין
קשר בין הדברים.

<< יור >> היו"ר מכלוף מיקי זוהר: << יור >>

בינתיים מגיעים רק מהקואליציה.

<< דובר_המשך >> יואל חסון (המחנה הציוני): << דובר_המשך >>

אין קשר בין ההתייחסויות. אין קשר בין הדברים. מה קשורה ועדת הכנסת?

<< יור >> היו"ר מכלוף מיקי זוהר: << יור >>

נימקת.

<< דובר_המשך >> יואל חסון (המחנה הציוני): << דובר_המשך >>

רגע, עוד לא סיימתי. לכן אני אומר, צריך להגיע למצב שבו אם אתה – והוועדה
צריכה לשאול את השאלה, האם יש לה את הידע המקצועי לבוא ולדון בנושא הזה.

<< יור >> היו"ר מכלוף מיקי זוהר: << יור >>

דיי עם זה. תודה.

רביזיה מס' 1 - לעניין העברת הצעת חוק התקשורת מוועדת הכלכלה לדיון בוועדת
המדע והטכנולוגיה.

מי בעד? ירים את ידו. מי נגד הרביזיה?

הצבעה

בעד – מיעוט

נגד – רוב

הרביזיה לא התקבלה.

<< יור >> היו"ר מכלוף מיקי זוהר: << יור >>

הרביזיה לא התקבלה.

רביזיה מס' 2 – לעניין המיזוג של בקשת יושב ראש ועדת הפנים מטעם ועדת
הפנים.

<< דובר >> יואל חסון (המחנה הציוני): << דובר >>

יש לי שאלה. יש פה לאקונה. לפי השעון הסלולרי, השעה כבר 11:00.

<< יור >> היו"ר מכלוף מיקי זוהר: << יור >>

לא, זו השעה שקובעת.

<< קריאה >> קריאה: << קריאה >>

- - - יש עוד 2 דקות.

<< יור >> היו"ר מכלוף מיקי זוהר: << יור >>

לא, יואל מזיז את זה שתי דקות קדימה כדי לא לאחר.

יואל, יש לך חצי דקה לנמק, לא יותר. תתחיל. אני עושה הצבעה ב-10 שניות לשעה
11:00.

<< דובר >> יואל חסון (המחנה הציוני): << דובר >>

אני רוצה התייעצות סיעתית, אדוני.

<< יור >> היו"ר מכלוף מיקי זוהר: << יור >>

אין אפשרות.

<< דובר >> דן מרזוק: << דובר >>

יש רק הצבעה - - -

<< יור >> היו"ר מכלוף מיקי זוהר: << יור >>

אני יכול לבקש מהיושב-ראש. טוב, תבקשו אישור מהיושב-ראש. אין נימוק אחרי
התייעצות סיעתית.

<< דובר >> נורית קורן (הליכוד): << דובר >>

תקשיבו רגע מה אומר היועץ המשפטי.

<< דובר >> דן מרזוק: << דובר >>

אנחנו לא חוזרים לנימוק אחר כך, רק הצבעה.

<< יור >> היו"ר מכלוף מיקי זוהר: << יור >>

בקשו מהיושב-ראש אישור להצביע בשעה 11:03 על הרביזיה, רק הצבעה.

החוק עבר לוועדת המדע, ועדה משותפת – המדע והכנסת.

<< דובר >> יואל חסון (המחנה הציוני): << דובר >>

טוב, נא לנעול את הישיבה, אין אישור של היו"ר. סליחה.

אני מושך את הרביזיה.

<< יור >> היו"ר מכלוף מיקי זוהר: << יור >>

תודה רבה, אני נועל את הישיבה.

<< סיום >> הישיבה ננעלה בשעה 11:00. << סיום >>
