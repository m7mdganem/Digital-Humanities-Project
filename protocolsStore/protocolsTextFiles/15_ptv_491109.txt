פרוטוקולים/ועדת הכנסת/4877

ירושלים, כ"ז בניסן, תשס"ב

9 באפריל, 2002

הכנסת החמש-עשרה נוסח לא מתוקן

מושב רביעי

פרוטוקול מס' 294

מישיבת ועדת הכנסת

יום שלישי, כ"ח באדר התשס"ב (12 במרץ 2002), שעה 18:30

סדר היום: 1. בקשת יו"ר ועדת העבודה, הרווחה והבריאות לפטור מחובת הנחה –
הצעת חוק

  העסקת עובדים על ידי קבלני כוח אדם (תיקון)(תיקון מס' 2), התשס"ב-2002.

2. קביעת ועדות – הצעת חוק יישום הסכם הביניים בדבר הגדה המערבית ורצועת

  עזה (הגבלת פעילות)(תיקון מס' 3), התשס"ב-2002.

נכחו:

חברי הוועדה: יוסי כץ - היו"ר

אפי אושעיה

אורי אריאל

זאב בוים

יצחק גאגולה

אליעזר זנדברג

דוד טל

אלי כהן

ישראל כץ

מוזמנים: גדעון סער - מזכיר הממשלה

גאולה רזיאל - מנהלת לשכת מזכיר הכנסת

יועץ משפטי: ארבל אסטרחן

מנהלת הוועדה: אתי בן יוסף

קצרנית: חנה כהן

בקשת יו"ר ועדת העבודה, הרווחה והבריאות לפטור מחובת הנחה – 

הצעת חוק העסקת עובדים על ידי קבלני כוח אדם (תיקון)(תיקון מס' 2),
התשס"ב-2002

היו"ר יוסי כץ:

שלום לכולם, אני מתכבד לפתוח את ישיבת הוועדה. מונחת לפנינו בקשת יושב ראש
ועדת העבודה, הרווחה והבריאות לפטור מחובת הנחה הצעת חוק העסקת עובדים על
ידי קבלני כוח אדם. מה אתם מבקשים?

דוד טל:

אנחנו סבורים שזה מאוד מאוד חשוב. על פי הלחץ המתון שהפעלת עליי שנקבל את
ההצעה של חבר הכנסת בוים. קיבלתי את ההצעה של חבר הכנסת בוים ואני בא היום
קצר כנפיים, בכוחותיי הדלים ואומר שאין ברירה. אתה ביקשת ואני נעתר לציווי
שלך ואני מבקש לפטור את הצעת החוק מחובת הנחה, כדי שמחר אפשר יהיה לדון בזה
וכדי שמחר יאשרו את הצעת החוק.

היו"ר יוסי כץ:

סיימתם את העבודה בוועדה?

דוד טל:

כן.

ישראל כץ:

אני מבקש להודיע שאני לא משתתף בהצבעה על הנושא הזה.

היו"ר יוסי כץ:

מי בעד מתן פטור מחובת הנחה?

הצבעה

בעד – 4

נגד – אין

החלטה: הבקשה אושרה.

קביעת ועדות – הצעת חוק יישום הסכם הביניים בדבר הגדה המערבית ורצועת עזה 

(הגבלת פעילות)(תיקון מס' 3), התשס"ב-2002

היו"ר יוסי כץ:

מונחת לפנינו בקשה לקביעת ועדת לדיון בהצעת חוק יישום הסכם הביניים בדבר
הגדה המערבית ורצועת עזה (הגבלת פעילות)(תיקון מס' 3), התשס"ב-2002. לאיזו
ועדה הוצע במליאה להעביר את הנושא?

אתי בן יוסף:

לוועדת החוקה, חוק ומשפט או לוועדת החוץ והביטחון.

היו"ר יוסי כץ:

הושמעו הצעות להעביר את הצעת החוק לדיון בוועדת החוקה, חוק ומשפט או בוועדת
החוץ והביטחון.

גדעון סער:

לפני שתחליטו אני מבקש לומר מספר מילים, כי לא כולם היו שם.

היו"ר יוסי כץ:

אין צורך.

גדעון סער:

למעשה אין עמדה של יושב ראש ועדת חוקה, חוק ומשפט להעביר את הנושא לוועדה
שלו.

דוד טל:

יש עמדה שלו. הוא אמר שהוא לא רוצה את זה.

היו"ר יוסי כץ:

הממשלה רוצה להעביר לוועדת החוץ והביטחון?

גדעון סער:

כן.

היו"ר יוסי כץ:

מי בעד להעביר את הצעת החוק לדיון בוועדת החוץ והביטחון?

הצבעה

בעד – 4

נגד – אין

החלטה: הצעת החוק תועבר לוועדת החוץ והביטחון.

אני מודה לכולם, הישיבה נעולה.

- - - - - - - - - -

הישיבה ננעלה בשעה 18:40
