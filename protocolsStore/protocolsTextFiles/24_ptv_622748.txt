הכנסת העשרים-וארבע

מושב שני

פרוטוקול מס' 83

מישיבת ועדת הכנסת

יום שני, ד' באדר ב' (07 במרץ 2022), שעה 10:15

סדר היום:

<< נושא >> 1. פעילות ועדות הכנסת בפגרת הפסח התשפ"ב-2022. << נושא >>

<< הלסי >> 2. קביעת ועדות לדיון בהצעות חוק הבאות:

1.  הצעת חוק הגדלת נקודות זיכוי להורים במס הכנסה והגדלת מענק עבודה
    (הוראת שעה), התשפ"ב-2022 << הצח >> (מ/1515).

2.  הצעת חוק לתיקון דיני העבודה (העלאת שכר המינימום, הוספת יום חופשה
    והסדר להשלמת שעות חסרות), התשפ"ב-2022 (מ/1516). << הצח >>

3.  הצעת חוק הוועדה לטיפול במשפחות נעדרים אזרחיים, התשפ"ב-2021
    (פ/2237/24), של חה"כ נעמה לזימי << הצח >>

4.  הצעת חוק הוועדה לטיפול במשפחות נעדרים אזרחיים, התשפ"א-2021
    (פ/1348/24), של ח"כ מוסי רז << הצח >>.

3. קביעת ועדה לדיון בהצעה לסדר היום בנושא: "תגובת ממשלת ישראל לדו"ח
אמנסטי", של חברי הכנסת יום טוב חי כלפון וסמי אבו שחאדה.

4. בקשת יושבת ראש ועדת העבודה והרווחה להעברת << הלסי >>הצעת חוק שידורי
טלוויזיה (כתוביות ושפת סימנים) (תיקון - חובת ליווי בכתוביות תכנית ותשדיר
פרסומת), התשפ"ב-2021 (פ/2189/24), של חה"כ סמי אבו שחאדה << הצח >> וקבוצת
חברי הכנסת, מוועדת הכלכלה לדיון בוועדת העבודה והרווחה.

5. בקשת יושב ראש ועדת הפנים והגנת הסביבה להעברת הצעת חוק האנטומיה
והפתולוגיה (תיקון - חובת רצף פעילות בגוף שנותן שירות לנתיחת גוויה),
התשפ"א-2021 (פ/2049/24), מוועדת הבריאות לוועדת הפנים והגנת הסביבה. <<
הצח >>

נכחו:

חברי הוועדה:

ניר אורבך – היו"ר

איתן גינזבורג

יצחק פינדרוס

חברי הכנסת:

ולדימיר בליאק

אלכס קושניר

שמחה רוטמן

אפרת רייטן מרום

מוזמנים:

סגנית מזכירת הכנסת אלינור ימין

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

מאיר פרץ

<< נושא >> פעילות ועדות הכנסת בפגרת הפסח התשפ"ב-2022 << נושא >>

<< יור >> היו"ר ניר אורבך: << יור >>

בוקר טוב לכולם, היום יום שני, ד' באדר ב' התשפ"ב, ה-07 במרץ 2022. אני
מתכבד לפתוח את ישיבת הוועדה. הסעיף הראשון שעל סדר היום: "פעילות ועדות
הכנסת בפגרת הפסח, התשפ"ב–2022". בבקשה, גבירתי.

<< דובר >> נועה בירן - דדון: << דובר >>

אולי אתה תציג את זה?

<< יור >> היו"ר ניר אורבך: << יור >>

אני אציג את זה, אין בעיה. בוקר טוב לחבר הכנסת פינדרוס.

<< דובר >> יצחק פינדרוס (יהדות התורה): << דובר >>

בוקר טוב, אדוני היושב-ראש.

<< יור >> היו"ר ניר אורבך: << יור >>

נקריא את ההחלטות ואחר כך נשמע הערות, אם תהיינה.

<< דובר >> נועה בירן - דדון: << דובר >>

נציין לפרוטוקול שהייתה פנייה לכל ראשי הוועדות בנושא.

<< יור >> היו"ר ניר אורבך: << יור >>

כן, זה נייר מסכם לאחר שפנינו לראשי הוועדות לגבי הנושא של דיונים במהלך
הפגרה.

"בהתאם לסעיף 112(א) לתקנון הכנסת, קיבלה ועדת הכנסת את ההחלטה הבאה לעניין
פעילות ועדות הכנסת בתקופת פגרת הפסח התשפ"ב-2022 (י"א באדר ב' התשפ"ב –
14.3.2022 עד ו' באייר התשפ"ב – 7.5.2022):

+---+------------------------------------------------------------------+
| 1 | ועדות הכנסת, לרבות ועדות מיוחדות, ועדות משותפות וועדות חקירה,    |
| . | רשאיות להמשיך בעבודתן בימי פגרת הפסח, אולם מספר הישיבות שתקיים   |
|   | כל ועדה לא יעלה על 4.                                            |
|   |                                                                  |
|   | ועדות משנה רשאיות להמשיך בעבודתן בימי פגרת הפסח, אולם מספר       |
|   | הישיבות שתקיים כל ועדת משנה לא יעלה על ישיבה אחת. ואולם,         |
|   | יושב-ראש ועדה קבועה או מיוחדת רשאי להתיר לוועדת משנה לקיים       |
|   | ישיבות נוספות מתוך מכסת 4 הישיבות האמורות של הוועדה.             |
|   |                                                                  |
|   | לעניין סעיף זה – סיורים של ועדה כמוהם כישיבות הוועדה.            |
|   |                                                                  |
|   | יוזכר כי יושב-ראש הכנסת רשאי להתיר במקרים מיוחדים קיום ישיבות    |
|   | נוספות בהתאם לסמכותו לפי סעיף 112(ב) לתקנון.                     |
+===+==================================================================+
| 2 | הזמנה לישיבות הוועדות בפגרה שנקבעו לפי סעיף 112(א) לתקנון תימסר  |
| . | לכל חברי הוועדה מוקדם ככל האפשר, ולפחות ארבעה ימים מראש (במניין  |
|   | הימים ייכללו יום ההזמנה ויום הישיבה, וכן ימי שבת, חג ומועד).     |
|   | ואולם, אם ביום כינוס ישיבת הוועדה התכנסה גם מליאת הכנסת, ניתן    |
|   | למסור את ההזמנה שלושה ימים מראש כאמור.                           |
+---+------------------------------------------------------------------+
| 3 | לא ניתן לקיים ישיבות נוספות בוועדה ביום שבו נקבעה הישיבה, או     |
| . | להוסיף נושאים לסדר היום שנקבע, אלא בהודעה מראש של שלושה או ארבעה |
|   | ימים כאמור בסעיף 2. יובהר כי משך כל אחת מהישיבות בפגרה לא יחרוג  |
|   | מהמקובל בוועדה, אך ניתן לקבוע על סדר היום יותר מנושא אחד.        |
+---+------------------------------------------------------------------+
| 4 | התכנסה מליאת הכנסת בתקופת הפגרה לדיון בהצעת חוק או בנושא אחר,    |
| . | רשאיות ועדות הכנסת הנוגעות בדבר להתכנס באותו יום לצורך דיונים    |
|   | בקשר לאותה הצעת חוק או בקשר לאותו נושא, ולא יחולו לעניין ישיבות  |
|   | אלה ההגבלות האמורות בהחלטה זו לעניין מסירת ההזמנה מראש, מספר     |
|   | הישיבות ומשכן.                                                   |
+---+------------------------------------------------------------------+
| 5 | הוראות מיוחדות לדיונים בענייני הקורונה:                          |
| . |                                                                  |
|   | ועדות הכנסת רשאיות לדון בחקיקה ראשית וחקיקת משנה שבסמכותן,       |
|   | בנושאים המתחייבים והקשורים בקשר ישיר והדוק למשבר הקורונה ולא     |
|   | יחולו לגבי דיונים אלה ההגבלות המפורטות בסעיפים 1, 2, ו-3.        |
|   |                                                                  |
|   | יובהר כי הוראה זו לא תחול על דיוני מעקב ופיקוח גם אם הם קשורים   |
|   | לקורונה.                                                         |
|   |                                                                  |
|   | עוד יוזכר כי בהתאם לסעיף 47 לחוק סמכויות מיוחדות להתמודדות עם    |
|   | נגיף הקורונה החדש (הוראת שעה), התש"ף-2020, ההגבלות לפי חוק       |
|   | הכנסת, תקנון הכנסת או החלטה זו לא יחולו לגבי כינוס המליאה        |
|   | והוועדות לדיונים מסוימים לפי החוק.                               |
+---+------------------------------------------------------------------+
| 6 | ההגבלה האמורה בסעיף 1 לעניין מספר הישיבות לא תחול על ישיבות ועדת |
| . | הכנסת המתקיימות בקשר לחקיקה הנדונה בתקופת הפגרה בוועדה אחרת      |
|   | (למשל בקשות למיזוג הצעות חוק; הקדמת הדיון בהצעות חוק; קביעת ועדה |
|   | לדיון בהצעת חוק; חילופי חברים בוועדה משותפת; טענות נושא חדש      |
|   | וכיוצא באלה).                                                    |
|   |                                                                  |
|   | הוראת סעיף 2 לא תחול על ועדת הכנסת, אך גם בה תימסר הזמנה מוקדם   |
|   | ככל האפשר.                                                       |
+---+------------------------------------------------------------------+
| 7 | לא יתקיימו ישיבות ועדה בימים שבהם משכן הכנסת יהיה סגור, בפורים   |
| . | (י"ד באדר ב' התשפ"ב – 17.3.2022) ובפסח (י"ד בניסן התשפ"ב –       |
|   | 15.4.2022 עד כ"א בניסן התשפ"ב – 22.4.2022). "                    |
+---+------------------------------------------------------------------+

<< דובר >> יצחק פינדרוס (יהדות התורה): << דובר >>

כיוון שהכנסת בירושלים יש לכתוב גם: "ט"ו באדר".

<< יור >> היו"ר ניר אורבך: << יור >>

בהחלט, אבל זה יוצא ביום שישי אם אני לא טועה, נכון?

<< דובר >> יצחק פינדרוס (יהדות התורה): << דובר >>

נכון, אבל היו פה דיונים גם בימי שישי.

<< יור >> היו"ר ניר אורבך: << יור >>

כן, בהחלט, אבל אנחנו נדאג שלא יתקיימו דיונים בפורים דמוקפים. אני מוסיף
חריג נוסף: יושבת-ראש הוועדה לביטחון פנים מבקשת לקיים בסך הכול שש ישיבות
במהלך הפגרה ואני מבקש לאשר גם את זה.

<< דובר >> ארבל אסטרחן: << דובר >>

במקום ארבע ישיבות.

<< יור >> היו"ר ניר אורבך: << יור >>

במקום ארבע ישיבות. חבר הכנסת פינדרוס, אתה רוצה להעיר משהו?

<< דובר >> יצחק פינדרוס (יהדות התורה): << דובר >>

אני חושב שצריך להוסיף, בעקבות הממשלה החדשה, שגם הצעות אי-אמון אפשר יהיה
פעמיים לפחות וגם הצעה להקדמת בחירות.

<< יור >> היו"ר ניר אורבך: << יור >>

אני חושב שנתנו פה סל לא סגור - - - רק כדוגמאות, אז אני מניח שגם את זה
אפשר יהיה לסדר.

<< דובר >> יצחק פינדרוס (יהדות התורה): << דובר >>

אבל זה ברור שגם בפגרה בנט יוכל להמשיך לתווך בין אביר קארה לשירלי פינטו.

<< דובר >> ארבל אסטרחן: << דובר >>

צריך לשים לב שיש כאן את המספר 4, מספר מקובל שנקבע גם בעבר לישיבות פגרה.
יש אפשרויות לחריגות במובן זה שאם יש יום שיש בו ישיבת מליאה אפשר לעשות
ישיבת ועדה ואז הוא לא יבוא במניין. כמובן, ליושב-ראש הכנסת יש סמכות נוספת
להתיר במקרים מיוחדים.

<< יור >> היו"ר ניר אורבך: << יור >>

כתבנו את זה פה.

<< דובר >> ארבל אסטרחן: << דובר >>

נכון, זו הוראה מפורשת על פי סעיף 112 לתקנון הכנסת.

<< דובר >> נועה בירן - דדון: << דובר >>

אם יש למזכירות הכנסת להעיר או משהו.

<< דובר >> ארבל אסטרחן: << דובר >>

הייתה בקשה של חוץ וביטחון שבמקרים של מתיחות ביטחונית וכולי, זה נכנס גם
תחת סמכות יושב-ראש הכנסת.

<< יור >> היו"ר ניר אורבך: << יור >>

נתתם סל של דוגמאות, לא סגור.

<< קריאה >> קריאה: << קריאה >>

- - - שלנו, כמו שהיה בתקופתנו - - -

<< דובר >> ארבל אסטרחן: << דובר >>

כן, כן, זה מבוסס על מה שהיה בכנסות קודמות.

<< קריאה >> יצחק פינדרוס (יהדות התורה): << קריאה >>

אם - - - אישר את זה אז זה בסדר?

<< דובר >> ארבל אסטרחן: << דובר >>

יושב-ראש הוועדה, זה אומר ארבע ולא יותר אלא אם יושב-ראש הכנסת מתיר או
ביום כנסת.

<< יור >> היו"ר ניר אורבך: << יור >>

בסדר גמור. יש הערות לנציגת מזכירות הכנסת?

<< דובר >> אלינור ימין: << דובר >>

לא.

<< יור >> היו"ר ניר אורבך: << יור >>

אפשר להצביע. מי בעד ההצעה כמו שהיא ירים את ידו.

הצבעה

אושר

<< יור >> היו"ר ניר אורבך: << יור >>

פה-אחד, תודה רבה.

<< נושא >> קביעת ועדה לדיון בהצעת חוק הגדלת נקודות זיכוי להורים במס
הכנסה והגדלת מענק עבודה (הוראת שעה), התשפ"ב-2022, מ/1515 << נושא >>

<< נושא >> קביעת ועדה לדיון בהצעת חוק לתיקון דיני העבודה (העלאת שכר
המינימום, הוספת יום חופשה והסדר להשלמת שעות חסרות), התשפ"ב-2022, מ/1516
<< נושא >>

<< נושא >> קביעת ועדה לדיון בהצעת חוק הוועדה לטיפול במשפחות נעדרים
אזרחיים, התשפ"ב-2021, פ/2237/24, הצעת ח"כ נעמה לזימי << נושא >>

<< נושא >> קביעת ועדה לדיון בהצעת חוק הוועדה לטיפול במשפחות נעדרים
אזרחיים, התשפ"א-2021, פ/1348/24, הצעת ח"כ מוסי רז << נושא >>

<< נושא >> קביעת ועדה לדיון בהצעת חוק שידורי טלוויזיה (כתוביות ושפת
סימנים) (תיקון - חובת ליווי בכתוביות תכנית ותשדיר פרסומת), התשפ"ב-2021,
פ/2189/24, הצעת ח"כ סמי אבו שחאדה << נושא >>

<< יור >> היו"ר ניר אורבך: << יור >>

נעבור לנושא הבא, קביעת ועדה לדיון בהצעות חוק שונות. הצעת החוק הראשונה
היא בהצעת חוק הגדלת נקודות זיכוי להורים במס הכנסה והגדלת מענק עבודה
(הוראת שעה), התשפ"ב–2022, מ/1515. הצעת הלשכה המשפטית היא להעביר לדיון
בוועדת הכספים. נשמעו הצעות במליאה להעביר את הצעת החוק גם לוועדת הכלכלה
או לוועדה הפנים והגנת הסביבה. ההמלצה היא להעביר את הזה לדיון בוועדת
הכספים. חבר הכנסת פינדרוס.

<< דובר >> יצחק פינדרוס (יהדות התורה): << דובר >>

אני חושב שצריך להעביר את זה לדיון בוועדת העבודה והרווחה, לא? כל התוכנית
הכלכלית נדונה שם אז אפשר לדון בזה שם.

<< יור >> היו"ר ניר אורבך: << יור >>

אקריא את יתר הסעיפים ואז נעבור להצבעות. הסעיף השני: בהצעת חוק לתיקון
דיני העבודה (העלאת שכר המינימום, הוספת יום חופשה והסדר להשלמת שעות
חסרות), התשפ"ב–2022, מ/1516. המלצת הלשכה המשפטית היא להעביר את זה לדיון
בוועדת העבודה והרווחה. נשמעו הצעות במליאה להעביר את הצעת החוק לוועדת
הכספים. אנחנו נצביע על מנת להעביר את זה לוועדת העבודה והרווחה.

<< דובר >> נועה בירן - דדון: << דובר >>

רגע, רגע, אי-אפשר, צריכים למצות דיון והצבעה.

<< יור >> היו"ר ניר אורבך: << יור >>

הוא אמר שהוא בעד, אני ממשיך הלאה.

<< דובר >> נועה בירן - דדון: << דובר >>

אתה לא רוצה להצביע?

<< יור >> היו"ר ניר אורבך: << יור >>

אני רוצה להצביע אחר כך על הכול. הצעות החוק השלישית והרביעית זה למעשה
ביחד: בהצעת חוק הוועדה לטיפול במשפחות נעדרים אזרחיים, התשפ"ב-2021,
פ/2237/24, הצעת ח"כ נעמה לזימי.

<< דובר >> יצחק פינדרוס (יהדות התורה): << דובר >>

זה ועדת החוץ והביטחון?

<< דובר >> ארבל אסטרחן: << דובר >>

לא, מדובר בנעדרים אזרחיים. הצעה זהה של חברת הכנסת שפק עברה לוועדה
לביטחון פנים. האמת היא שזה היה יכול להיות עבודה ורווחה.

<< דובר >> יצחק פינדרוס (יהדות התורה): << דובר >>

למה לא חוץ וביטחון?

<< דובר >> ארבל אסטרחן: << דובר >>

זה לא קשור בחוץ וביטחון. מדובר בנעדרים אזרחיים. אזרחים שנעלמים ורוצים
לעשות כל מיני הסדרים.

<< יור >> היו"ר ניר אורבך: << יור >>

סעיף 4: קביעת ועדה לדיון בהצעת חוק הוועדה לטיפול במשפחות נעדרים אזרחיים,
התשפ"א-2021, פ/1348/24, הצעת ח"כ מוסי רז. גם כאן ההצעה היא להעביר לוועדה
לביטחון הפנים. נשמעו הצעות במליאה להעביר את הצעת החוק לוועדה לקידום מעמד
האישה. יש הערות פה של הלשכה המשפטית שהייתה עוד הצעת חוק בעניין.

<< דובר >> ארבל אסטרחן: << דובר >>

הצעה זהה של חברת הכנסת שפק שעברה לדיון - - -

<< יור >> היו"ר ניר אורבך: << יור >>

אנחנו נצביע על העברה לוועדה לביטחון פנים. כרגע אני עובר להצבעות. לגבי
הסעיף הראשון, מי בעד להעביר את זה לוועדת הכספים, ירים את ידו.

הצבעה

אושר

<< יור >> היו"ר ניר אורבך: << יור >>

עבר. סעיף 2, מי בעד להעביר את הנושא לוועדת העבודה והרווחה?

הצבעה

אושר

<< יור >> היו"ר ניר אורבך: << יור >>

פה-אחד, עובר לוועדת העבודה והרווחה. אני על 3-4 מצביע ביחד. מי בעד להעביר
את סעיפים 3-4 לוועדה לביטחון הפנים, ירים את ידו.

הצבעה

אושר

<< יור >> היו"ר ניר אורבך: << יור >>

תודה רבה, פה-אחד.

<< נושא >> הצעה לסדר היום בנושא: "תגובת ממשלת ישראל לדו"ח אמנסטי", של
ח"כ יום טוב חי כלפון, סמי אבו שחאדה (מס' 195). << נושא >>

<< יור >> היו"ר ניר אורבך: << יור >>

אנחנו עוברים לקביעת וועדה לדיון בהצעה לסדר היום בנושא: "תגובת ממשלת
ישראל לדו"ח אמנסטי", של ח"כ יום טוב חי כלפון, סמי אבו שחאדה (מס' 195).
נשמעו הצעות במליאה להעביר את הנושא לוועדת החוץ והביטחון או לוועדת
הכלכלה?

<< דובר >> שמחה רוטמן (הציונות הדתית): << דובר >>

אפשר לקבל הצעה לסדר?

<< יור >> היו"ר ניר אורבך: << יור >>

עוד מעט. אתה הרוצה להתייחס לנושא הזה?

<< דובר >> שמחה רוטמן (הציונות הדתית): << דובר >>

דוח אמנסטי? יש אפרטהייד נגד האופוזיציה.

<< יור >> היו"ר ניר אורבך: << יור >>

לא, חס וחלילה. אין הערות ואנחנו נצביע על העברת הנושא לדיון בוועדת החוקה,
חוק ומשפט. מי בעד, ירים את ידו.

הצבעה

אושר

<< יור >> היו"ר ניר אורבך: << יור >>

עבר לוועדת החוקה, חוק ומשפט.

<< נושא >> קביעת ועדה לדיון בהצעת חוק שידורי טלוויזיה (כתוביות ושפת
סימנים) (תיקון - חובת ליווי בכתוביות תכנית ותשדיר פרסומת), התשפ"ב-2021,
פ/2189/24, הצעת ח"כ סמי אבו שחאדה << נושא >>

<< יור >> היו"ר ניר אורבך: << יור >>

אנחנו דנים בבקשה יושבת-ראש ועדת העבודה והרווחה להעברת הצעת חוק הצעת חוק
שידורי טלוויזיה (כתוביות ושפת סימנים) (תיקון - חובת ליווי בכתוביות תכנית
ותשדיר פרסומת), התשפ"ב-2021, פ/2189/24, הצעת ח"כ סמי אבו שחאדה, מוועדת
הכלכלה לדיון בוועדת העבודה והרווחה. גבירתי, יושבת-ראש - - -

<< דובר >> אפרת רייטן מרום (העבודה): << דובר >>

כולם בעד, לא צריך לנמק.

<< יור >> היו"ר ניר אורבך: << יור >>

זה בהסכמה. מי בעד, ירים את ידו

הצבעה

אושר

<< יור >> היו"ר ניר אורבך: << יור >>

סעיף 5 ירד מסדר היום. נודיע בהמשך על כינוס ישיבה נוספת של הוועדה. הישיבה
ננעלה.

<< סיום >> הישיבה ננעלה בשעה 10:30. << סיום >>
