הכנסת העשרים

מושב שלישי

פרוטוקול מס' 192

מישיבת ועדת הכנסת

יום שני, י"ט בכסלו התשע"ז (19 בדצמבר 2016), שעה 22:50

סדר היום:

טענת נושא חדש בוועדת הכספים בהצעת חוק התקציב לשנות 2017 ו-2018,
התשע"ז-2016, (מ/1082) - לפי סעיף 85 לתקנון הכנסת.

נכחו:

חברי הוועדה:

דוד ביטן – מ"מ היו"ר

עבדאללה אבו מערוף

מכלוף מיקי זוהר

מרב מיכאלי

רועי פולקמן

אלעזר שטרן

חברי הכנסת:

משה גפני – יו"ר ועדת הכספים

נאוה בוקר

יהודה גליק

יצחק וקנין

מכלוף מיקי זוהר

אורן אסף חזן

מנואל טרכטנברג

יוסי יונה

מיקי לוי

אורלי לוי אבקסיס

בצלאל סמוטריץ

אוסאמה סעדי

רחל עזריה

עודד פורר

סתיו שפיר

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

רמי בן שמעון

טענת נושא חדש בוועדת הכספים בהצעת חוק התקציב לשנות 2017 ו-2018,
התשע"ז-2016, (מ/1082) - לפי סעיף 85 לתקנון הכנסת

היו"ר דוד ביטן:

אני רוצה להתחיל פותח את הישיבה בנושא בהצעת חוק התקציב לשנות 2017 ו-2018,
התשע"ז-2016, לפי סעיף 85 לתקנון הכנסת. מי הגישו? מיקי לוי, ומי עוד?

מיקי לוי (יש עתיד):

אדוני, אני מבקש, אני מדבר על הכותרת של שם התקציב. אני מבקש שיירשם: חוק
הגרביטציה הפוליטית.

משה גפני (יו"ר ועדת הכספים):

לא. אתה לא יכול.

בצלאל סמוטריץ (הבית היהודי):

אתה לא בהסתייגויות עכשיו. אתה בנושא חדש.

היו"ר דוד ביטן:

תגיד לי, אפשר להתייחס לנושא או שאני נועל את הישיבה ודוחה לכם את הבקשה
בגלל שאתם לא מתייחסים לנושא.

משה גפני (יו"ר ועדת הכספים):

אתה טוען נושא חדש, תגיד מה הנושא.

היו"ר דוד ביטן:

אתה אומר נושא חדש, טען את הנושא. מה, אנחנו פה בהצגה של סמי וסוסו?

מיקי לוי (יש עתיד):

בכל המספרים, אדוני, אוקיי, סעיף 2 - - -

היו"ר דוד ביטן:

אתה לא זוכר? היה פעם סמי וסוסו.

משה גפני (יו"ר ועדת הכספים):

סעיף 2.

מיקי לוי (יש עתיד):

סעיף 2(א) - - -

היו"ר דוד ביטן:

חברה, יש לנו לילה ארוך. אם אתם חושבים שחצי שעה אני אחכה לכל אחד, יש לכם
טעות.

מרב מיכאלי (המחנה הציוני):

סליחה, אנחנו כל הזמן - - -

היו"ר דוד ביטן:

אני מתקשר ואתם אפילו לא עונים.

מיקי לוי (יש עתיד):

סגור את הישיבה - - -

מכלוף מיקי זוהר (הליכוד):

- - -

היו"ר דוד ביטן:

התקשרתי אליך. אל תגיד לי לא.

אורן אסף חזן (הליכוד):

- - -

היו"ר דוד ביטן:

לא אליך, אליו התקשרתי.

מרב מיכאלי (המחנה הציוני):

מסקנה, ביטן, אסור היה לשלם להם. בדיוק. הם כבר את שלהם קיבלו, הם לא
צריכים אותך כבר.

קריאות:

- - -

היו"ר דוד ביטן:

נו, תדבר.

מיקי לוי (יש עתיד):

אתה לא נותן לי. אתה מתעסק עם אלה שלא באו.

היו"ר דוד ביטן:

אז אני נותן לך. דבר, דבר

משה גפני (יו"ר ועדת הכספים):

בבקשה, שיהיה כבוד לחבר הכנסת מיקי לוי.

מיקי לוי (יש עתיד):

אדוני, בהצעת חוק התקציב, סעיף 2(א) - -

היו"ר דוד ביטן:

יש לך דקה לדבר.

מיקי לוי (יש עתיד):

- - שונו המספרים מסך 843943 ל-319811761.

היו"ר דוד ביטן:

זהו?

מיקי לוי (יש עתיד):

ביטוח וחשבון הון בסך מ-610510 - -

יצחק וקנין (ש"ס):

מיקי, זה נשמע כמו ביטוח ישיר.

מיקי לוי (יש עתיד):

- - ל-1275055.

היו"ר דוד ביטן:

מאה אחוז, תודה.

מיקי לוי (יש עתיד):

נושא חדש.

היו"ר דוד ביטן:

סמוטריץ, בבקשה.

משה גפני (יו"ר ועדת הכספים):

מי בעד?

מיקי לוי (יש עתיד):

לא. מצביעים על כל נושא בנפרד.

היו"ר דוד ביטן:

סמוטריץ, תעשה - - -

בצלאל סמוטריץ (הבית היהודי):

אני עכשיו מנמק את זה. אני רוצה להסביר לאדוני יושב-הראש.

היו"ר דוד ביטן:

דקה יש לך.

בצלאל סמוטריץ (הבית היהודי):

בסדר. מה ששונה - -

אורן אסף חזן (הליכוד):

בצלאל, אל תוותר, אני אומר לך - - -

בצלאל סמוטריץ (הבית היהודי):

- - מה ששונה זה היחס - -

היו"ר דוד ביטן:

אורן, אל תפריע.

בצלאל סמוטריץ (הבית היהודי):

ארבל, אני מבקש שתקשיבי כי את צריכה להגיד אם זה נושא חדש או לא.

- - מה ששונה זה בעצם היחס בין התקציב השוטף, הרגיל, לבין הפיתוח. צריך
לדעת, כאשר הממשלה אישרה בהצעת החוק הממשלתית את התקציב, את המספרים כפי
שהם היו, היא קבעה באופן דווקני את היחס. כמו כל משק בית, אתה אצלך בבית,
אתה מחליט כמה אתה מוציא על השוטף וכמה אתה משקיע בפיתוח. נניח שאתה רוצה
לעשות מרפסת חדשה, אבל אתה צריך להשקיע בשוטף, אתה לא יכול עשות - - -

היו"ר דוד ביטן:

בגלל עמונה אתה יודע כמה עולה לעשות מרפסת וכמה לעשות בית? אני רואה שיש לך
ידע אישי.

בצלאל סמוטריץ (הבית היהודי):

אל תזלזל. אדוני יושב-הראש, אני מביא פה טיעון רציני ואת מזלזל.

היו"ר דוד ביטן:

לא. אני שואל אותך מאיפה הידע? הידע האישי מאיפה?

בצלאל סמוטריץ (הבית היהודי):

אני חושב שהממשלה אישרה באופן דווקני את היחס בין התקציב הרגיל לתקציב
הפיתוח. ככה מתנהלת מדינה נורמלית.

משה גפני (יו"ר ועדת הכספים):

זה נושא חדש.

בצלאל סמוטריץ (הבית היהודי):

כאשר אתה רוצה לשנות את היחס הזה, בעיני זו הפקרות תקציבית מהמעלה הראשונה.
כי כשאתה משקיע – מה קורה פה? אנחנו מבזבזים פה יותר על שוטף - - -

משה גפני (יו"ר ועדת הכספים):

אדוני - - -

בצלאל סמוטריץ (הבית היהודי):

רגע, תקשיב רגע. לא, זה לא המהות. מה שעושים פה עכשיו זה מבזבזים – אתה
שומע ביטן? – מבזבזים יותר עכשיו על השוטף על חשבון הפיתוח. זו השקעה לטווח
קצר על חשבון השקעה לטווח ארוך. זה סופר נושא חדש. זה לא מה שהתכוונה
הממשלה.

היו"ר דוד ביטן:

בסדר. כל הכבוד. הטיעון נחמד אבל אני אומר לך - - -

בצלאל סמוטריץ (הבית היהודי):

אני מבקש חוות דעת של היועצת המשפטית, האם זה נושא חדש.

היו"ר דוד ביטן:

מדובר בנושא חדש. מה זה נושא חדש? הנושא הוא אותו נושא רק שינו את המספר.

בצלאל סמוטריץ (הבית היהודי):

לא. אני מסביר לך שהיחס בין ההשקעה השוטפת - - -

קריאות:

- - -

היו"ר דוד ביטן:

מי - - -

בצלאל סמוטריץ (הבית היהודי):

רגע. אני רוצה חוות דעת של היועצת המשפטית.

ארבל אסטרחן:

זה לא נושא חדש.

היו"ר דוד ביטן:

זה לא נושא חדש. האם אני יכול, לאור זה שאני כבר מבין שיטרטרו אותי עם
נושאים חדשים על שינוי במספרים, האם אני יכול לתת הנחייה עכשיו לוועדת
הכספים, ועדת הכנסת תיתן הנחייה לוועדת הכספים, ששינוי במספרים הוא לא נושא
חדש? האם אפשר לטעון את זה?

מיקי לוי (יש עתיד):

אדוני, מספרי כוח אדם ששונו זה נושא חדש.

אוסאמה סעדי (הרשימה המשותפת):

אתה עכשיו משנה את התקנון?

היו"ר דוד ביטן:

לא.

אוסאמה סעדי (הרשימה המשותפת):

זה שינוי של התקנון, אתה לא יכול עשות את זה.

היו"ר דוד ביטן:

- - - מחזירים אותי כל יום לפה.

ארבל אסטרחן:

נושא חדש נבחן מהותית. כמו שאמרתי - - -

היו"ר דוד ביטן:

נו, אז מה מהותי פה? אותו נושא נשאר. כתוב אותו נושא, רק שיניתי - - -

אוסאמה סעדי (הרשימה המשותפת):

אתה לא יכול להחליט מראש - - -

בצלאל סמוטריץ (הבית היהודי):

אבל זה ששינית מספר, זה היחס בין השוטף לבין התשתיות, בין השקעה לפיתוח.

ארבל אסטרחן:

- - - כמו שאי אפשר למנוע - - -

היו"ר דוד ביטן:

מי שבעד נושא חדש - - -

משה גפני (יו"ר ועדת הכספים):

כן, מי שבעד נושא חדש.

מרב מיכאלי (המחנה הציוני):

מי שבעד נושא חדש.

היו"ר דוד ביטן:

מי שבעד נושא חדש שירים את ידו.

מרב מיכאלי (המחנה הציוני):

בעד. אנחנו 3 אצבעות.

היו"ר דוד ביטן:

רק 2 מצביעים אצלכם.

אתי בן יוסף:

יוסי, אתה לא מצביע.

מרב מיכאלי (המחנה הציוני):

למה? לנו יש 3 מקומות. סליחה.

אורן אסף חזן (הליכוד):

יוסי אומרים לא, אז הוא מצביע ככה. לא שתי ידיים. אמרו לי - - -

היו"ר דוד ביטן:

רגע. מנו הצביע?

מרב מיכאלי (המחנה הציוני):

מנו הצביע? אז אנחנו 3 בעד.

אתי בן יוסף:

- - -

משה גפני (יו"ר ועדת הכספים):

- - - אתם לא יודעים לספור - - -

היו"ר דוד ביטן:

מי נגד? מי נגד, ירים את ידו. תרים אורן. אורן, תרים, מה אתה - - - תרים את
היד.

אורן אסף חזן (הליכוד):

כמה שווה היד שלי?

אוסאמה סעדי (הרשימה המשותפת):

כמה יש לליכוד?

אתי בן יוסף:

9.

מיקי לוי (יש עתיד):

8. איך הגעת ל-9?

הצבעה

בעד טענת נושא חדש – מיעוט

נגד – רוב

נמנעים – אין

טענת נושא חדש של חבר הכנסת מיקי לוי לסעיף 2(א) לא נתקבלה.

היו"ר דוד ביטן:

7, 9. זה לגבי ההצעה שלו.

בצלאל סמוטריץ (הבית היהודי):

רביזיה. רביזיה.

היו"ר דוד ביטן:

זה לגבי ההצעה שלך.

קריאות:

די, סמוטריץ.

היו"ר דוד ביטן:

סמוטריץ - - - אל תקרה לי דוד ביטן, בסדר? אתה חושב שאתה נולדת - - -
חוכמות - - -

בצלאל סמוטריץ (הבית היהודי):

עמונה זה לא קואליציוני. הוא לא קואליציוני, הוא לא הונח שולחן - - -

היו"ר דוד ביטן:

עכשיו לגבי סמוטריץ, מי שבעד הטענה של סמוטריץ לנושא חדש, ירים את ידו.

מרב מיכאלי (המחנה הציוני):

מנו, נו.

היו"ר דוד ביטן:

מי נגד - - -

יהודה גליק (הליכוד):

אורן, תרים. אורן.

היו"ר דוד ביטן:

תרים את היד, נו כבר. תרים.

אורן אסף חזן (הליכוד):

יש ריח מבית השחי. לא רוצה להרים.

היו"ר דוד ביטן:

תרים את היד. מה, אתה רוצה להוציא לי את הקול היום?

הצבעה

בעד טענת נושא חדש – מיעוט

נגד – רוב

נמנעים – אין

טענת נושא חדש של חבר הכנסת בצלאל סמוטריץ לא נתקבלה.

היו"ר דוד ביטן:

9. אתה רוצה רביזיה?

בשעה 11:30 רביזיה.

מרב מיכאלי (המחנה הציוני):

רגע. כמה זה היה? מה הייתה התוצאה, אתי?

אתי בן יוסף:

- - -

מיקי לוי (יש עתיד):

לא. 5(א). סליחה.

מרב מיכאלי (המחנה הציוני):

אורן לא הצביע. מה הייתה התוצאה?

מיקי לוי (יש עתיד):

על 5(א) הגשתי גם נושא חדש.

משה גפני (יו"ר ועדת הכספים):

יאללה, תצביע.

היו"ר דוד ביטן:

מה הבעיה?

משה גפני (יו"ר ועדת הכספים):

הוא הגיש על 5(א).

מיקי לוי (יש עתיד):

5(א), 7(א).

היו"ר דוד ביטן:

הצבענו עכשיו, מה אתה רוצה?

מיקי לוי (יש עתיד):

מה זאת אומרת? הגשתי - -

היו"ר דוד ביטן:

הצבעת על הכול.

מיקי לוי (יש עתיד):

- - נושא חדש.

היו"ר דוד ביטן:

אז הצבענו.

מיקי לוי (יש עתיד):

לא - - - יש נושאים, סעיפים.

היו"ר דוד ביטן:

צריך להצביע כל פעם מחדש?

מיקי לוי (יש עתיד):

בטח.

היו"ר דוד ביטן:

אז עשינו הכול גלובלי.

מיקי לוי (יש עתיד):

לא. אין דבר כזה. זה לא לפי - - -

היו"ר דוד ביטן:

טוב, הוא מסכים. טען את הטענות.

מיקי לוי (יש עתיד):

5(א) – שיא כוח אדם לשנת הכספים 2017, הממשלה אינה ממלאה את ייעודה,
מוותרת - - -

היו"ר דוד ביטן:

אורן, בוא הנה. שב לידי.

אורן אסף חזן (הליכוד):

בתור עורך דין שלך?

היו"ר דוד ביטן:

כן, בוא.

אורן אסף חזן (הליכוד):

או שבתור מזכירה?

היו"ר דוד ביטן:

בוא כבר - - -

אורן אסף חזן (הליכוד):

אם הייתי אופוזיציה, כבר הייתה מתפקרת הממשלה.

אלעזר שטרן (יש עתיד):

חזן, חזן, ב-5 מיליון קנו אותך?

יהודה גליק (הליכוד):

אורן, אתה לא חושב שאתה לא אופוזיציה - - -

אורן אסף חזן (הליכוד):

יש פה אנשים שקונים דינר בארצות הברית - - -

יהודה גליק (הליכוד):

אורן, אני לא יודע אם אתה אופוזיציה או לא, אבל קואליציה אתה בטוח לא.

אלעזר שטרן (יש עתיד):

אורן, בשביל 5 מיליון לא הייתי יושב - - -

מיקי לוי (יש עתיד):

הממשלה מצמצמת את מספר המשרות המתוכנן מ-94,419 ל-93,999 ובכך תורמת לאבטלה
במדינת ישראל.

משה גפני (יו"ר ועדת הכספים):

מי בעד?

היו"ר דוד ביטן:

מי בעד שזה יהיה נושא חדש, ירים את ידו.

אלעזר שטרן (יש עתיד):

גפני, איפה הזמנים של ג'ומס שחילקו בצורה מסודרת, לא ככה?

היו"ר דוד ביטן:

9.

מי נגד נושא חדש, ירים את ידו.

הצבעה

בעד טענת נושא חדש – מיעוט

נגד – רוב

נמנעים – אין

טענת נושא חדש של חבר הכנסת מיקי לוי לסעיף 5(א) לא נתקבלה.

היו"ר דוד ביטן:

זה לא עבר.

מיקי לוי (יש עתיד):

רביזיה. רביזיה.

היו"ר דוד ביטן:

דבר על עוד נושא.

מיקי לוי (יש עתיד):

הנושא הבא - - -

אלעזר שטרן (יש עתיד):

כמה אנחנו בוועדה?

אתי בן יוסף:

17 חברים.

אלעזר שטרן (יש עתיד):

לא. יש עתיד?

היו"ר דוד ביטן:

אחד.

מיקי לוי (יש עתיד):

הממשלה, בסעיף 7(א) בתקציב ההוצאה לשנת הכספים 2018 קבעה בתחילה 333107 –
אני מתנצל, זו טעות שלי. אין שינוי. אין שינוי.

היו"ר דוד ביטן:

אין שיוני, אז מה אתה רוצה?

עודד פורר (ישראל ביתנו):

הוא רוצה לטעון נושא ישן.

מיקי לוי (יש עתיד):

אני בא ביושרה ואומר - - -

היו"ר דוד ביטן:

עכשיו יש לי אליך, איך העזת להגיד נושא חדש כשאין שינוי?

אורן אסף חזן (הליכוד):

אני אסביר לך: הוא פינטז על המיליונים אז הוא התבלבל.

היו"ר דוד ביטן:

מה ההסבר שלך למה שהוא אומר?

מיקי לוי (יש עתיד):

רגע. 10(א), שיא כוח אדם לשנת הכספים 2018, כמו השיא הקודם, הממשלה רשאית
בשנת הכספים 2018 למלא משרות עד לשיא כוח אדם, בהתחלה היה רשום 94,912
משרות, אדוני - - -

קריאות:

- - -

היו"ר דוד ביטן:

דבר.

מיקי לוי (יש עתיד):

הממשלה נקבע שהיא רשאית ב-2018 למלא משרות עד לשיא כוח אדם של 94,912 –
אדוני, תשומת לבך, אדוני, זה חשוב.

היו"ר דוד ביטן:

מאוד חשוב.

מיקי לוי (יש עתיד):

למה? כי הממשלה צמצמה ב-79 משרות את ההנחה הראשונה שלה וקבעה 94,491 משרות.

היו"ר דוד ביטן:

הבנתי. מי שבעד נושא חדש, ירים את ידו.

אורן אסף חזן (הליכוד):

בצלאל - - -

היו"ר דוד ביטן:

למה אתה קורא לו? אתה - - -

היו"ר דוד ביטן:

חבר שלי, מה אני לא - - - בצלאל, תרים יד.

היו"ר דוד ביטן:

אתה רוצה לעשות לנו בלגנים? מה זה שייך? אל תקרא - - -

יהודה גליק (הליכוד):

אמרת שאתה לא אופוזיציה.

אורן אסף חזן (הליכוד):

חבר שלי. הוא גם בקואליציה.

היו"ר דוד ביטן:

מי נגד נושא חדש, ירים את ידו.

הצבעה

בעד טענת נושא חדש – מיעוט

נגד – רוב

נמנעים – אין

טענת נושא חדש של חבר הכנסת מיקי לוי לסעיף 10(א) לא נתקבלה.

היו"ר דוד ביטן:

לא עבר. הלאה.

מיקי לוי (יש עתיד):

זהו.

אורלי לוי אבקסיס (ישראל ביתנו):

יש לי הערה. איך יושב-ראש הקואליציה קיבל 43 מיליון ₪ ומיקי זוהר קיבל 40
מיליון ₪? מה ההבדל ביניכם? 3 מיליון ₪?

קריאות:

- - -

אורן אסף חזן (הליכוד):

אחד זה לגובה, אחד זה לרוחב, זה ההבדל.

היו"ר דוד ביטן:

ההבדל בינינו הוא 900 מיליון, אבל הפעם ויתרתי - - -

עודד פורר (ישראל ביתנו):

ההבדל ביניכם 30 קילו.

היו"ר דוד ביטן:

עוד 10 שנים אנחנו נקבל - - -

אלעזר שטרן (יש עתיד):

זה מעליב.

היו"ר דוד ביטן:

יש לך עוד משהו? רביזיה בשעה 23:30.

הישיבה ננעלה בשעה 23:05.
