הכנסת העשרים

מושב שני

פרוטוקול מס' 123

מישיבת ועדת הכנסת

יום שלישי, י"ט באדר ב התשע"ו (29 במרץ 2016), שעה 12:15

סדר היום:

א. בקשת יו"ר ועדת החוקה, חוק ומשפט למיזוג הצעות החוק הבאות:

  1. הצעת חוק מאבק בטרור, התשע"ה-2015 (מ/949).

  2. הצעת חוק העונשין (תיקון מס' 123) (הסתה לטרור), התשע"ו-2015 (מ/967).

  3. הצעת חוק המרשם הפלילי ותקנת השבים (תיקון – רישום פלילי על עבירות
  טרור), התשע"ו-2015 (פ/2243/20), של חה"כ ענת ברקו.

  4. הצעת חוק העונשין (תיקון – החמרת הענישה לחוטף על רקע לאומני),
  התשע"ה-2015 (פ/456/20),
  של חה"כ מרדכי יוגב.

ב. בקשת יו"ר ועדת הכלכלה להקדמת הדיון בהצעת חוק נתוני אשראי התשע"ו-2015
(מ/954), לפני הקריאה השנייה והשלישית.

  1. הצעת חוק למניעת הטרדות מוקדי חירום ציבוריים, התשע"ו-2016, (כ/603)

  2. הצעת חוק הכשרות המשפטית והאפוטרופסות (תיקון מס' 18), התשע"ו-2016
  (מ/890).

ג. קביעת ועדה לדיון בהצעת חוק העונשין (תיקון מס' 126), עבודת שירות –
בדיקות סמים, התשע"ו-2016 (מ/1034). (מ/954), לפני הקריאה השנייה והשלישית.

  ד. בקשת יו"ר ועדת המדע והטכנולוגיה להעברת הצעת חוק איסור התערבות גנטית
  (שיבוט אדם ושינוי גנטי בתאי רבייה) (תיקון מס' 3), התשע"ו-2016
  (מ/1039), מוועדת העבודה, הרווחה והבריאות לדיון בוועדת המדע
  והטכנולוגיה.

  ה. בקשת יו"ר ועדת הכלכלה להקדמת הדיון בהצעת חוק נתוני אשראי
  התשע"ו-2015 (מ/954), לפני הקריאה השנייה והשלישית.

נכחו:

חברי הוועדה:

דוד ביטן – היו"ר

יואב בן צור

צחי הנגבי

מכלוף מיקי זוהר

אחמד טיבי

שולי מועלם-רפאלי

רועי פולקמן

טלי פלוסקוב

חברי הכנסת:

ענת ברקו

טלי פלוסקוב

לרשימת השדלנים שנכחו בדיון – ראו בקישור זה.

ייעוץ משפטי:

סיגל קוגוט

ארבל אסטרחן

ראש תחום פרלמנטרי:

נועה בירן-דדון

רישום פרלמנטרי:

אתי בן-שמחון

1.  
    בקשת יו"ר ועדת החוקה, חוק ומשפט למיזוג הצעות החוק הבאות:

היו"ר דוד ביטן:

רבותיי, אני מתכבד לפתוח את ישיבת ועדת הכנסת.

1.  בקשת יו"ר ועדת החוקה, חוק ומשפט, למיזוג הצעות החוק הבאות:

  1. הצעת חוק מאבק בטרור, התשע"ה-2015 (מ/949).

  2. הצעת חוק העונשין (תיקון מס' 123)(הסתה לטרור), התשע"ו-2015 (מ/967).

  3. הצעת חוק המרשם הפלילי ותקנת השבים (תיקון – רישום פלילי על עבירות
  טרור),

  התשע"ו-2015 (פ/2243/20), של חברת הכנסת ענת ברקו.

  4. הצעת חוק העונשין (תיקון – החמרת הענישה לחוטף על רקע לאומני),
  התשע"ה-2015

  (פ/456/20) של חבר הכנסת מרדכי יוגב.

מי בעד? מי נגד? מי נמנע?

הצבעה

בעד – פה אחד

נגד – אין

נמנעים – 1

בקשת יו"ר ועדת החוקה, חוק ומשפט, למיזוג הצעות החוק נתקבלה.

היו"ר דוד ביטן:

פה אחד.

אחמד טיבי (הרשימה המשותפת):

נמנע.

היו"ר דוד ביטן:

חבר הכנסת אחמד טיבי נמנע.

2.  בקשת יו"ר ועדת החוקה, חוק ומשפט, להקדמת הדיון בהצעות החוק הבאות,

לפני הקריאה השנייה והשלישית:

היו"ר דוד ביטן:

1. הצעת חוק למניעת הטרדות מוקדי חירום ציבוריים, התשע"ו-2016, (כ/603).

2. הצעת חוק הכשרות המשפטית והאפוטרופסות (תיקון מס' 18), התשע"ו-2016
(מ/890).

שתי ההצעות האלה בקשה לפטור מחובת הנחה לקריאה שנייה ושלישית - נעשה הצבעה
אחת אחת.

לגבי הצעת חוק למניעת הטרדות מוקדי חירום ציבוריים.

מי בעד? מי נגד? מי נמנע?

הצבעה

בעד – פה אחד

נגד – אין

נמנעים – אין

בקשת יו"ר ועדת החוקה, חוק ומשפט, להקדמת הדיון לפני קריאה שנייה ושלישית
נתקבלה.

היו"ר דוד ביטן:

פה אחד.

לגבי חוק הכשרות המשפטית והאפוטרופסות (תיקון מס' 126) (עבודת שירות –
בדיקות סמים), התשע"ו-2016.

הצבעה

בעד – פה אחד

נגד – 1

נמנעים – אין

בקשת יו"ר ועדת החוקה, חוק ומשפט, להקדמת הדיון לפני קריאה שנייה ושלישית
נתקבלה.

היו"ר דוד ביטן:

פה אחד.

אחמד טיבי (הרשימה המשותפת):

נגד.

היו"ר דוד ביטן:

נגד דווקא? הכשרות המשפטית?

רועי פולקמן (כולנו):

מה, זה חוק מעולה. מי נגד?

היו"ר דוד ביטן:

זה חוק כללי, זה לא קשור אליכם.

אחמד טיבי (הרשימה המשותפת):

תסביר לי.

רועי פולקמן (כולנו):

לא, זה מה שהיה בוועדת חוקה - - -

סיגל קוגוט:

זה חוק שנועד לאפשר לאדם עם מוגבלות - - -

אחמד טיבי (הרשימה המשותפת):

כן, בעד.

היו"ר דוד ביטן:

בעד. פה אחד.

3.  קביעת ועדה לדיון בהצעת חוק העונשין (תיקון מס' 126) (עבודות שירות –
    בדיקות סמים), התשע"ו-2016 (מ/1034).

היו"ר דוד ביטן:

מה הבקשה?

הצעת הלשכה המשפטית להעביר לוועדת החוקה.

ההצעה השנייה, לוועדה למאבק בנגע הסמים.

מה הבעיה? למה אי אפשר בנגע הסמים פה?

יואב בן צור (ש"ס):

אפשר, למה אי אפשר?

היו"ר דוד ביטן:

זו ועדה עמוסה מול ועדה לא עמוסה.

סיגל קוגוט:

בדרך כלל חוק העונשין זה בוועדת חוקה.

היו"ר דוד ביטן:

כן, אבל הם עמוסים מאוד, והיא אין לה בכלל הצעות חוק, מה הבעיה עם זה?

ארבל אסטרחן:

נכון, לא כל כך דנים בחוק הזה.

היו"ר דוד ביטן:

מה החוק הזה אומר, מה ההצעה הזאת אומרת? למה היא מתייחסת?

סיגל קוגוט:

זה לא מתאים, זה באמת מתאים לוועדת חוקה. זה איך לוקחים דגימות מאנשים כדי
לראות אם הם השתמשו בסמים, זה מתאים לוועדת חוקה.

היו"ר דוד ביטן:

בסדר, ועדת חוקה.

מי בעד? מי נגד?

הצבעה

בעד – פה אחד

נגד – אין

נמנעים – אין

קביעת ועדה לדיון בהצעת חוק העונשין (תיקון מס' 126) (עבודת שירות – בדיקות
סמים), התשע"ו-2016, נתקבלה.

היו"ר דוד ביטן:

פה אחד. ועדת חוקה, חוק ומשפט.

4.  בקשת יו"ר ועדת המדע והטכנולוגיה להעברת הצעת חוק איסור התערבות גנטית
    (שיבוט אדם ושינוי גנטי בתאי רבייה) (תיקון מס' 3), התשע"ו-2016,
    מוועדת העבודה, הרווחה והבריאות לוועדת המדע.

היו"ר דוד ביטן:

מי בעד? מי נגד?

הצבעה

בעד – פה אחד

נגד – אין

נמנעים – אין

בקשת יו"ר ועדת המדע והטכנולוגיה להעברת הצעת חוק איסור התערבות גנטית
(שיבוט אדם ושינוי גנטי בתאי רבייה) (תיקון מס' 3), התשע"ו-2016, נתקבלה.

היו"ר דוד ביטן:

פה אחד.

תודה רבה.

5.  בקשת יו"ר ועדת הכלכלה להקדמת הדיון בהצעת חוק נתוני אשראי התשע"ו-2015
    (מ/954), לפני הקריאה השנייה והשלישית

היו"ר דוד ביטן:

בקשת יושב ראש ועדת הכלכלה להקדמת הדיון בהצעת חוק נתוני אשראי
התשע"ו-2015, לפני הקריאה השנייה והשלישית.

ארבל אסטרחן:

זה חוק גדול, אבל אני לא יודעת כמה הסתייגויות יש.

היו"ר דוד ביטן:

אנחנו לא נישאר עד ארבע לפנות בוקר.

שולי מועלם-רפאלי (הבית היהודי):

נמצא פה מישהו מוועדת הכלכלה?

ארבל אסטרחן:

אבל עדיף שזה יהיה היום, ולא מחר. מחר רצו שיהיו דברים קטנים יותר.

היו"ר דוד ביטן:

מחר אי אפשר, רק דברים קטנים.

יכול להיות שעתיים, שלוש הדבר הזה.

ארבל אסטרחן:

אני אבדוק עם היועצת המשפטית.

היו"ר דוד ביטן:

לא משנה, אנחנו מדברים עלינו. עם כל הכבוד, לא נישאר עד הבוקר בגלל איזושהי
הצעת חוק שכבר דנים עליה שנה. זה לא רלבנטי מבחינתי.

רועי פולקמן (כולנו):

אבל למה שתיקח שעתיים שלוש?

היו"ר דוד ביטן:

בוא נשאל אם יש הסתייגויות.

אתה יודע מה זה חוק נתוני אשראי.

רועי פולקמן (כולנו):

היינו שם.

היו"ר דוד ביטן:

אפילו על כל אחד יש בנק נתונים.

שולי מועלם-רפאלי (הבית היהודי):

הדיון בוועדה היה קצרצר.

רועי פולקמן (כולנו):

לא, היו לנו עשרים דיונים על זה.

ארבל אסטרחן:

יש הרבה הסתייגויות רק של הרשימה המשותפת.

רועי פולקמן (כולנו):

לא, איזה הרבה הסתייגויות. אני הייתי בדיונים האלה.

ארבל אסטרחן:

בקיצור, יש הסתייגויות.

היו"ר דוד ביטן:

לא, זו בעיה.

שולי מועלם-רפאלי (הבית היהודי):

אז אני התבלבלתי עם נושא אחר.

היו"ר דוד ביטן:

חוק בעייתי לאללה.

רועי פולקמן (כולנו):

לא, אבל היו הסכמות.

היו"ר דוד ביטן:

אבל איזה הסכמות, יש המון הסתייגויות.

רועי פולקמן (כולנו):

רק מרצ הגישו הסתייגות, וכל השאר היה הסכמה. לדעתי, זה ממש בקטנה. רק בדיון
האחרון איילת שקד הייתה, השר היה, נגידת בנק ישראל הייתה, הייתה חגיגה.

ארבל אסטרחן:

אומרת לי אתי בנדלר שזה מאוד חשוב.

היו"ר דוד ביטן:

מאוד חשוב, רק אנחנו נשארים עד חמש בבוקר.

רועי פולקמן (כולנו):

לא, גם אין הרבה, היה רק מרצ.

ארבל אסטרחן:

יש הסתייגויות של הרשימה המשותפת ומרצ ואיילת ורבין.

היו"ר דוד ביטן:

כמה סעיפים יש היום?

רועי פולקמן (כולנו):

לדעתי, ממש מעט.

היו"ר דוד ביטן:

לא נישאר עד הבוקר בגלל החוק הזה.

הבנתי, 114 הסתייגויות.

ארבל אסטרחן:

אתי בנדלר אמרה לי שהיא עכשיו סופרת.

היו"ר דוד ביטן:

לא, שעה וחצי.

אם בגלל זה אנחנו נישאר עד הבוקר, זה הסוף שלהם...

מי בעד? מי נגד?

רועי פולקמן (כולנו):

לא, זה עולה היום.

ארבל אסטרחן:

הפטור יאפשר לזה לבוא היום.

היו"ר דוד ביטן:

מי בעד? מי נגד?

הצבעה

בעד – פה אחד

נגד – אין

נמנעים – אין

בקשת יו"ר ועדת הכלכלה להקדמת הדיון בהצעת חוק נתוני אשראי התשע"ו-2015,
לפני הקריאה השנייה והשלישית נתקבלה.

היו"ר דוד ביטן:

אושר פה אחד.

תודה רבה לכולם. הישיבה ננעלה.

הישיבה ננעלה בשעה 12:30.
