הכנסת העשרים-ושלוש

מושב שני

פרוטוקול מס' 104

מישיבת ועדת הכנסת

יום שני, כ' בטבת התשפ"א (04 בינואר 2021), שעה 12:45

סדר היום:

<< נושא >>א. בקשת הממשלה להקדמת הדיון בהצעות החוק הבאות, לפני הקריאה
הראשונה:

  1. הצעת חוק הארכת תקופות (הוראות שעה - נגיף הקורונה החדש) (אישורים

  רגולטוריים) (תיקון), תשפ"א-2020 (מ/1383);

  2. הצעת חוק המידע הפלילי ותקנת השבים (תיקון והוראת שעה), התשפ"א-2020

  (מ/1384); << נושא >>

ב. רביזיה על החלטת ועדת הכנסת בדבר המלצה לבחירת חבר הכנסת ישראל אייכלר
כסגן יושב-ראש הכנסת;

ג. המלצה לבחירת יושב-ראש הוועדה לענייני ביקורת המדינה;

ד. המלצה לבחירת יושבת-ראש ועדת המדע והטכנולוגיה;

ה. מועדי פגרת הבחירות ופעילות הכנסת בפגרה.

נכחו:

חברי הוועדה:

איתן גינזבורג – היו"ר

עמית הלוי

בועז טופורובסקי

אחמד טיבי

מתן כהנא

אופיר כץ

אוסנת הילה מארק

מיכאל מלכיאלי

יצחק פינדרוס

תהלה פרידמן

אלעזר שטרן

הילה שי וזאן

חברי הכנסת:

צבי האוזר

ניסים ואטורי

מיקי מכלוף זוהר

מטי יוגב

מאיר כהן

סונדוס סאלח

עודד פורר

מוזמנים:

מזכירת הכנסת ירדנה מלר-הורוביץ

משתתפים באמצעים מקוונים:

עמיחי פישר - ראש אגף רגולציה וטיוב, משרד ראש הממשלה

נירית להב קניזו - רפרנטית ייעוץ וחקיקה פלילי, משרד המשפטים

ייעוץ משפטי:

היועצת המשפטית של הכנסת שגית אפיק

ארבל אסטרחן

מנהלת הוועדה:

נועה בירן-דדון

רישום פרלמנטרי:

תמר פוליבוי

<< נושא >> 1. בקשת הממשלה להקדמת הדיון בהצעות החוק הבאות, לפני הקריאה
הראשונה: << נושא >>

א. הצעת חוק הארכת תקופות (הוראות שעה - נגיף הקורונה החדש) (אישורים
רגולטוריים) (תיקון), תשפ"א-2020 (מ/1383);

ב. הצעת חוק המידע הפלילי ותקנת השבים (תיקון והוראת שעה), התשפ"א-2020
(מ/1384)

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. היום יום שני, כ' בטבת
התשפ"א, ה-4 בינואר 2021. ברשותכם, בפתח הישיבה אני ארצה לומר מספר מילים.
בשבוע שעבר הלכה לעולמה אתי בן יוסף זכרה לברכה. אתי הייתה מנהלת הוועדה,
המיתולוגית יש לומר, הרבה מאוד שנים. היא עבדה בשירות המדינה במשך 49 שנים,
מתוכן 45 שנה בכנסת. היא התחילה בכנסת בשנת 1974, כשהייתה רק בת 22. היא
עבדה אז כמזכירת ועדת הכנסת בוועדה לפניות הציבור, ובהמשך גם הייתה העוזרת
של גדעון בר-יוסף, מי שכיהן אז כסגן מזכיר הכנסת. בשנת 86' היא חזרה לוועדת
הכנסת וניהלה אותה במשך 30 שנה ברציפות. שום דבר לא זז בבית הזה, בלי אתי
בן יוסף זכרה לברכה. הרבה מחברי הכנסת לדורותיהם ועובדי הבית הכירו את אתי
באופן אישי, עבדו לצדה במשך שנים רבות, וגם מבכים את לכתה בטרם עת. אז כחבר
כנסת וכיושב-ראש ועדת הכנסת, וגם בשם חברי הכנסת וחברי הוועדה, אני מבקש
להוקיר את פועלה ואת תרומתה רבת השנים לעבודת הכנסת, לעבודת ועדת הכנסת,
ואני שולח מכאן את תנחומינו למשפחתה. יהי זכרה ברוך.

ובמעבר חד, מספר נושאים על סדר היום. נתחיל בראשון, כפי שמופיע לפניכם בסדר
היום – ראשית, בקשת הממשלה להקדמת הדיון בהצעות החוק הממשלתיות הבאות,
הנוגעות לנושא הקורונה:

1. הצעת חוק הארכת תקופות (הוראת שעה – נגיף הקורונה החדש) (אישור
רגולטוריים) (מ/1383). יש כאן נציג ממשרד ראש הממשלה, עמיחי פישר?

<< דובר >> עמיחי פישר: << דובר >>

כן, אני דרך הזום. מדובר בהצעת חוק שהיא למעשה המשך של הוראת השעה הקיימת.
לאור נגיף הקורונה, הממשלה והכנסת אישרו הארכה אוטומטית של אישורים
רגולטוריים, רישיונות עסק, רישיונות ייבוא, מאות רבות של רישיונות. זה אושר
בעבר כל פעם לשלושה חודשים פעמיים, עד למעשה סוף נובמבר.

מכיוון שהנגיף ממשיך, יש פה הצעה להארכה נוספת של הרישיונות וההיתרים
הרגולטוריים. זה חשוב במיוחד בימים האלה, כי למעשה מרביתם הגדול של
האישורים הרגולטוריים הם קלנדריים, והם למעשה פקעו ביום ראשון שעבר, אז
תחשבו על מסעדה שסגורה כמעט כל השנה האחרונה וביום שישי שעבר למעשה פקע
הרישיון שלה, אז בלי בכלל לייצר הכנסות, בעל המסעדה צריך לרוץ לחדש רישיון,
כדי שביום שיהיה אפשר לעבוד, הוא לא ימצא את עצמו בלי רישיון.

<< דובר >> עודד פורר (ישראל ביתנו): << דובר >>

החוק כולל רישיונות עסק?

<< דובר >> עמיחי פישר: << דובר >>

בוודאי, בוודאי. מכיוון שאנחנו עוד – אני מקווה שעם החיסון – מעט "רואים את
הסוף", ההצעה פה מציעה משהו דיפרנציאלי, רישיונות שהם עד שנה יוארכו בשלושה
חודשים, רישיונות שהם בין שנה לשלוש שנים יוארכו בחצי שנה, ורישיונות שהם
מעל שלוש שנים יוארכו בשנה. זה הרעיון של הצעת החוק.

אנחנו רוצים להביא את זה כמה שיותר מהר לאישור הכנסת, כדי שזה יחול בתקופת
הפער הזאת בין אלה שפקע להם הרישיון ביום שישי לבין האישור של החוק בכנסת
וכדי שהפער לא יהיה גדול והאנשים לא ימצאו את עצמם באוויר.

<< יור >> היו"ר איתן גינזבורג: << יור >>

תודה רבה. מישהו רוצה להתייחס?

<< דובר >> עודד פורר (ישראל ביתנו): << דובר >>

גוף החוק מתייחס בחקיקה.

<< יור >> היו"ר איתן גינזבורג: << יור >>

כן כן, אז נצביע. מי בעד הקדמת הדיון?

<< דובר >> ארבל אסטרחן: << דובר >>

לפני הקריאה הראשונה.

<< יור >> היו"ר איתן גינזבורג: << יור >>

לפני הקריאה הראשונה, השנייה ושלישית.

<< דובר >> ארבל אסטרחן: << דובר >>

בכל הקריאות?

<< יור >> היו"ר איתן גינזבורג: << יור >>

כן, בשלוש קריאות.

<< דובר >> עודד פורר (ישראל ביתנו): << דובר >>

בשלוש הקריאות?

<< יור >> היו"ר איתן גינזבורג: << יור >>

כן, בשלוש קריאות. מי נגד? מי נמנע?

הצבעה

אושרה.

<< יור >> היו"ר איתן גינזבורג: << יור >>

10 בעד, הקדמת הדיון אושרה.

2. הצעת חוק המידע הפלילי ותקנת השבים (תיקון והוראת שעה) (מ/1384) של משרד
המשפטים. תנמק נירית להב קניזו, רפרנטית ייעוץ וחקיקה פלילי. שלום גברתי.

<< דובר >> נירית להב קניזו: << דובר >>

שלום וברכה. חוק המידע הפלילי ותקנת השבים עבר בשנת 2019 ואמור להיכנס
לתוקף בעוד פחות משבועיים, ב-16 בינואר. החוק אמור להחליף את חוק המרשם
הפלילי. חוק המידע הפלילי יוצר שינויים מאוד מהותיים בתחום של מרשם פלילי,
והשינוי המשמעותי ביותר ביניהם הוא קיצור תקופת ההתיישנות והמחיקה. קושי
טכנולוגי שהתעורר לאחרונה, יחד עם מגפת הקורונה שחייבה את הפניית כלל
המשאבים בגופים שאמורים ליישם את החוק, לא אפשרו להשלים את ההיערכות.
המשמעות היא שלא נוכל ליישם במערכת הממוחשבת שמנהלת את המרשם הפלילי את
קיצור תקופות ההתיישנות והמחיקה.

צריך להבין שבמערכת הממוחשבת מבוצעות כ-550,000 שאילתות מדי יום, זאת אומרת
שמתקבלות על בסיס מידע פלילי מאות אלפי החלטות מדי יום במגוון תחומים, החל
ממשטרה ופרקליטות ובתי משפט שגוזרים עונש בהתאם לעבר הפלילי, עבור דרך
שב"כ, קבלת רישיונות מסוגים שונים, רישיונות נהיגה, רישיונות לעסוק כעובדי
הוראה, רופאים, רוקחים, רישיונות נשק – מגוון תחומים. וכאשר הם יקבלו, ביום
שהחוק ייכנס לתוקף, מבלי שניתן ליישם את הוראותיו, תדפיס מרשם פלילי,
שמוצגות בו תקופות התיישנות ומחיקה לא נכונות, המשמעות היא קודם כל קבלת
החלטות שגויה, פגיעה בזכויות של אנשים במגוון תחומים מאוד מאוד רחב, וביצוע
עבירות פליליות על ידי עובדי מדינה ורשויות ציבוריות שיקבלו את אותן
החלטות.

<< דובר >> עודד פורר (ישראל ביתנו): << דובר >>

אני לא הבנתי. החוק כרגע קיצר את התקופה, החוק הטיב עם האנשים שאמורים לקצר
להם את התקופה, נכון?

<< דובר >> נירית להב קניזו: << דובר >>

נכון.

<< דובר >> עודד פורר (ישראל ביתנו): << דובר >>

אז אתם מבקשים להאריך חזרה את התקופה?

<< דובר >> נירית להב קניזו: << דובר >>

אנחנו מבקשים להשאיר את חוק המרשם הפלילי בתוקף למשך פרק זמן נוסף של שנה
וחצי.

<< דובר >> עודד פורר (ישראל ביתנו): << דובר >>

בשום פנים ואופן.

<< דובר_המשך >> נירית להב קניזו: << דובר_המשך >>

שבמהלכו אנחנו נשלים את ההיערכות למימוש הוראות החוק, ולצד זאת אנחנו נכניס
הוראות מהותיות אחרות - - -

<< דובר >> עמית הלוי (הליכוד): << דובר >>

למה ההיערכות הטכנולוגית הזאת דורשת שנה וחצי?

<< דובר >> עודד פורר (ישראל ביתנו): << דובר >>

בשום פנים ואופן לא, אני מתנגד.

<< דובר >> עמית הלוי (הליכוד): << דובר >>

עוד שנה וחצי הטכנולוגיה תשתנה 60 פעם.

<< דובר >> נירית להב קניזו: << דובר >>

זה הסבר טכנולוגי מורכב. הוא קשור במיוחד לחישוב תקופות ההתיישנות והמחיקה.
החוק באמת מקצר את התקופות לנתח מאוד משמעותי מהאוכלוסייה שיש לה רישומים
פליליים, אבל מנגד יש אוכלוסייה שהוא מאריך לה את התקופות – עבריינים
שהורשעו בעבירות מאוד חמורות, כמו אונס, רצידיוויסטים שביצעו מספר עבירות.

<< דובר >> יצחק פינדרוס (יהדות התורה): << דובר >>

אז את מציעה שאנחנו נקצר להם פה את העונש עכשיו?

<< דובר_המשך >> נירית להב קניזו: << דובר_המשך >>

לא לא, חס וחלילה לא מקצרים להם.

<< דובר >> עודד פורר (ישראל ביתנו): << דובר >>

לא סביר שבעיה טכנולוגית היא עכשיו זאת שמובילה לשינוי חקיקה, שעבדו עליה
בכנס – היועצות המשפטיות בוודאי יודעות כמה זמן עבדו על החוק הזה בכנסת.
אגב, קידמה אותו לדעתי עוד שרת המשפטים לשעבר איילת שקד, אם אני לא טועה.

<< דובר_המשך >> נירית להב קניזו: << דובר_המשך >>

אדוני צודק, זה חוק שהוא מאוד מאוד חשוב גם לנו במשרד המשפטים וגם למשרד
לביטחון פנים.

<< דובר >> עודד פורר (ישראל ביתנו): << דובר >>

מתי אושר החוק?

<< דובר >> נירית להב קניזו: << דובר >>

החוק אושר ב-2019, והוא חוק שמאוד חשוב לנו.

<< דובר >> עודד פורר (ישראל ביתנו): << דובר >>

הקורונה הגיעה רק במחצית השנייה של 2020.

<< דובר >> עמית הלוי (הליכוד): << דובר >>

אדוני היושב-ראש, גם אם מתחילים את ההיערכות הטכנולוגית היום, זה לא אמור
לקחת שנה וחצי, עם כל הכבוד.

<< יור >> היו"ר איתן גינזבורג: << יור >>

בסדר, מאה אחוז.

<< דובר >> עמית הלוי (הליכוד): << דובר >>

אפשר להאריך את זה לשלושה חודשים.

<< יור >> היו"ר איתן גינזבורג: << יור >>

אבל גם כדי להאריך בשלושה חודשים, צריך את ועדת החוקה שתדון בזה ותחליט לא
שנה וחצי, אלא חצי שנה, אבל צריך לדון בזה. אנחנו דנים פה רק בהקדמת הדיון,
לא בגוף החוק. אם משרד המשפטים אומר שהוא לא ערוך לזה - - -

<< דובר >> עודד פורר (ישראל ביתנו): << דובר >>

הם לא עשו כלום, ועכשיו אנחנו צריכים לבוא ולהוציא להם את הערמונים מהאש –
אני לא מבין את זה.

<< דובר >> נירית להב קניזו: << דובר >>

אדוני, זה לא שלא נעשה כלום.

<< דובר >> עודד פורר (ישראל ביתנו): << דובר >>

איזה פעולות נעשו מאז שאושר החוק ועד ה-31 במרץ? הקורונה הגיעה ב-16 במרץ.

<< דובר >> יצחק פינדרוס (יהדות התורה): << דובר >>

אל תשכח שמאיילת שקד לא היה שר משפטים.

<< דובר >> עודד פורר (ישראל ביתנו): << דובר >>

לא חושב שהשר עצמו היה צריך לכתוב את התוכנה.

<< דובר >> נירית להב קניזו: << דובר >>

לא, במשרד המשפטים עובדים על החוק מאז סוף ינואר ועובדים בצורה מאוד
אינטנסיבית. המערכת הממוחשבת לא מתוכננת במשרד המשפטים, אלא במשטרה שמנהלת
את המרשם הפלילי. באמת הקושי הטכנולוגי לא קשור לקורונה. במקביל לקושי
הטכנולוגי, הקורונה הקשתה עלינו לקדם את התקנות שאמורות גם ליישם את הוראות
החוק.

כפי שיושב-ראש הוועדה אמר, אנחנו מבקשים לדחות את החוק והשאלה המהותית כמה
זמן נדרש באמת תידון בוועדת החוקה, חוק ומשפט, אבל רק כדי להניח את דעתכם,
אנחנו נספר שאנחנו כן מכניסים הוראות מאוד מהותיות אחרות שאינן תלויות, לא
בתקנות ולא במערכת הממוחשבת, שהן נוגעות למניעת דלף המידע, כלומר: אנחנו
נאסור על מסירת תדפיסי זכות עיון שהיו מגיעים למעסיקים.

יש איסור על קבלת המידע בתצהיר על ידי גופים שאינם מורשים לקבל את המידע.
יש התוויה מסודרת של שיקול הדעת שאמור להיות מופעל על ידי גופים נותני זכות
וחובה שתוטל עליהם לקבוע כללים.

<< יור >> היו"ר איתן גינזבורג: << יור >>

אלה דברים שיידונו בוועדה עצמה. לא נראה לי שוועדת הכנסת צריכה לדון בדברים
האלה.

<< דובר >> עמית הלוי (הליכוד): << דובר >>

אני מתנגד - - -

<< יור >> היו"ר איתן גינזבורג: << יור >>

אני חושב שצריך לאפשר לממשלה להביא את הצעת החוק הזאת לדיון בוועדת החוקה,
חוק ומשפט. ועדת החוקה תדון בזה, תקבע את הזמנים. אם שנה וחצי נראה ארוך
מדי ואפשר לקצר את זה, אם ועדת החוקה תשתכנע או לא תשתכנע על ידי משרד
המשפטים. אבל נראה לי שאם הממשלה הביאה את זה, שצריך לדון בחוק. לכן אני
מציע להעלות את זה להצבעה, מי בעד הקדמת הדיון? מי נגד? מי נמנע?

הצבעה

אושרה.

<< יור >> היו"ר איתן גינזבורג: << יור >>

תשעה בעד, אחד נמנע.

<< דובר >> עודד פורר (ישראל ביתנו): << דובר >>

רביזיה.

<< יור >> היו"ר איתן גינזבורג: << יור >>

רביזיה. ההצעה התקבלה ותידון ברביזיה כמובן.

<< דובר >> מזכירת הכנסת ירדנה מלר-הורוביץ: << דובר >>

זה לקריאה ראשונה או בכלל?

<< יור >> היו"ר איתן גינזבורג: << יור >>

לשלוש הקריאות.

<< דובר >> עודד פורר (ישראל ביתנו): << דובר >>

לא, אתה לא אמרת לאנשים שהצביעו שזה לשלוש הקריאות. האנשים שהצביעו, לא
ידעו שהם הצביעו על שלוש הקריאות.

<< יור >> היו"ר איתן גינזבורג: << יור >>

אני אמרתי בהתחלה.

<< דובר >> עודד פורר (ישראל ביתנו): << דובר >>

לא, אתה אמרת על החוק הראשון, לא על החוק הזה. אנשים לא הצביעו על מה שאתה
אמרת.

<< יור >> היו"ר איתן גינזבורג: << יור >>

אני גם לא אמרתי קריאה ראשונה, אמרתי בחוק הקודם.

<< דובר_המשך >> עודד פורר (ישראל ביתנו): << דובר_המשך >>

בחוק הקודם אמרת. אתה יודע, בחוק הקודם אני הצבעתי בעד.

<< יור >> היו"ר איתן גינזבורג: << יור >>

הבנתי עודד, תודה.

<< דובר_המשך >> עודד פורר (ישראל ביתנו): << דובר_המשך >>

אתה לא אמרת שזה שלוש הקריאות.

<< יור >> היו"ר איתן גינזבורג: << יור >>

מאה אחוז, אז אני אעשה הצבעה חוזרת.

<< דובר_המשך >> עודד פורר (ישראל ביתנו): << דובר_המשך >>

אני מבקש התייעצות סיעתית לפני ההצבעה.

<< יור >> היו"ר איתן גינזבורג: << יור >>

עוד מעט, אני אעשה הצבעה חוזרת.

<< דובר_המשך >> עודד פורר (ישראל ביתנו): << דובר_המשך >>

התייעצות סיעתית בבקשה, אדוני היושב ראש.

<< יור >> היו"ר איתן גינזבורג: << יור >>

שמעתי, וכשאני אצביע – נצא להתייעצות סיעתית.

<< דובר_המשך >> עודד פורר (ישראל ביתנו): << דובר_המשך >>

אמרת שאתה מעמיד את זה להצבעה.

<< יור >> היו"ר איתן גינזבורג: << יור >>

כשאני אחליט להביא את זה להצבעה, תהיה התייעצות סיעתית.

<< נושא >> ב. רביזיה על החלטת ועדת הכנסת בדבר המלצה לבחירת חבר הכנסת
ישראל אייכלר כסגן יושב-ראש הכנסת << נושא >>

<< יור >> היו"ר איתן גינזבורג: << יור >>

נעבור לסעיף ב', רביזיה על החלטת ועדת הכנסת בדבר המלצה לבחירת חבר הכנסת
אייכלר כסגן יושב-ראש הכנסת. שטרן, בבקשה.

<< דובר >> אלעזר שטרן (יש עתיד-תל"ם): << דובר >>

תודה אדוני. אולי כדאי ברשותך לדחות את הדיון עד אחרי שנדון בסעיף ה על
מועד פגרת הבחירות. אני חושב שעצם הדיון ועצם הנימוקים לא מוסיפים לנו
כבוד, וגם הדברים שאני אגיד פה לא מוסיפים לנו כבוד. לכן אני חושב שאם יש
שמונה סגני יושב-ראש לכנסת גם ככה, אם נחליט תיכף על - - -

<< יור >> היו"ר איתן גינזבורג: << יור >>

אנחנו עושים חילופי גברי.

<< דובר >> מיכאל מלכיאלי (ש"ס): << דובר >>

זה עניין פנים סיעתי, היה להם סגן ורוצים להחליף אותו.

<< דובר >> אלעזר שטרן (יש עתיד-תל"ם): << דובר >>

אני לא הפרעתי לאף אחד.

<< דובר >> עודד פורר (ישראל ביתנו): << דובר >>

אני מצטרף לחבר הכנסת שטרן.

<< דובר >> אלעזר שטרן (יש עתיד-תל"ם): << דובר >>

אני לא הפרעתי לאף אחד. אני חושב שאם אנחנו נחליט שיוצאים לפגרת בחירות מהר
מאוד, יכול להיות שהדיון הזה ממילא מתייתר. לכן אני חושב שקודם כל צריך
לדון על סעיף ה ואז לחזור לדיון ברביזיה. אין לי בעיה לדון קודם ברביזיה,
אני אומר את האמת - - -

<< יור >> היו"ר איתן גינזבורג: << יור >>

זה הדיון ברביזיה, הוא מתקיים כרגע, אתה רוצה לנמק?

<< דובר >> אלעזר שטרן (יש עתיד-תל"ם): << דובר >>

כן, אני רוצה להמשיך, ברשותך. מוסד הכנסת לא סובל בשנים האחרונות מעודף
כבוד בחברה הישראלית. מי שאחראי לזה בעיקר זה אנחנו חברי הכנסת – בצורת
הדיבור שלנו, בביטויים שלנו, באופן שבו אנחנו מחללים דברים שהם קדושים לעם
היהודי, זה שיושב בארץ וזה שלא יושב בארץ.

<< דובר >> מיכאל מלכיאלי (ש"ס): << דובר >>

אתה מדבר על סעיף ב?

<< דובר >> עודד פורר (ישראל ביתנו): << דובר >>

הוא ביקש את סעיף ב' להפוך ל-ו'. אם היו מאפשרים להפוך ל-ו', היו מתקדמים
עם כל הסעיפים ואחר כך דנים בסעיף – אני אגב חושב שהוא צודק.

<< דובר >> אלעזר שטרן (יש עתיד-תל"ם): << דובר >>

כיוון שאמרו לי שאלה הסכמים של פנים יהדות התורה בין החסידויות, הלכתי
לבדוק האם האדמו"ר מבעלזא מכיר את ההתבטאויות האלה, כיוון שאני יודע על
האדמו"ר מבעלזא שהוא יהודי חכם, מתון וחריף. אמרו לי שהדברים האלה לא
מגיעים אליו.

אני רוצה לחשוב מבלי להתערב, שאם הדברים האלה של פגיעה בקודשי ישראל באמת
היו מגיעים לאדמו"ר מבעלזא, אולי גם הדיון הזה היה מתייתר. אני חושב ששימוש
בלתי הוגן, שימוש רציף במונחים שקשורים בשואה, מחלל את הכבוד של המקום הזה
– בעיניי זה גם מחלל את היהדות. אני אתן דוגמאות. יש בינינו מחלוקות קשות,
מותר שתהיינה מחלוקות קשות בין דתיים וחילוניים, בין חרדים ואחרים, ובתנאי
שלא נחצה גבולות.

ברשותך, אדוני היושב-ראש, אני רוצה להביא כמה ביטויים כדי שאולי גם אתה
תשקול באמת האם זה הכרחי, ואני לא אומר לך לדחות, לבטל ולהתנגד – פשוט
לדחות את הדיון הזה, בגלל שבאמת אנחנו ממנים פה מישהו שאולי זה מוסיף לו
כבוד, וצריך לחשוב אם הכבוד שמוסיפים למישהו הוא לא כבוד שפוגע בכנסת
ובכולנו יחד.

<< יור >> היו"ר איתן גינזבורג: << יור >>

משפט אחרון, בבקשה.

<< דובר >> אלעזר שטרן (יש עתיד-תל"ם): << דובר >>

לא, אז היית אומר לי קודם.

<< יור >> היו"ר איתן גינזבורג: << יור >>

אדוני, אתה מדבר למעלה מחמש דקות על רביזיה.

<< דובר_המשך >> אלעזר שטרן (יש עתיד-תל"ם): << דובר_המשך >>

נראה לך שאמרתי משהו לא נכון?

<< יור >> היו"ר איתן גינזבורג: << יור >>

אני לא שופט את הדברים שאתה אומר, אבל רביזיה זה לא נאום לאומה.

<< דובר_המשך >> אלעזר שטרן (יש עתיד-תל"ם): << דובר_המשך >>

אתה לא יכול. זה היה נאום לאומה? אני אתן דוגמאות, מאיפה הבאת את הדבר הזה
נאום לאומה? אמרתי משהו שלא קשור? אתה לא יכול להגיד על זה "נאום לאומה".

<< יור >> היו"ר איתן גינזבורג: << יור >>

לא, אבל אנחנו מנסים לנמק רביזיה.

<< דובר_המשך >> אלעזר שטרן (יש עתיד-תל"ם): << דובר_המשך >>

מאיר אומר לי: שיזכור שאני מועמד להיות יושב-ראש ועדת ביקורת, ואני רוצה
להגיד לך שיש דברים שהם יותר חשובים מלהיות יושב-ראש ועדת ביקורת.

<< יור >> היו"ר איתן גינזבורג: << יור >>

בכלל לא דיברתי על זה.

<< דובר >> אלעזר שטרן (יש עתיד-תל"ם): << דובר >>

לשמוע את הדברים האלה בעיניי יותר חשוב אם אהיה או לא אהיה יושב-ראש ועדת
ביקורת.

<< יור >> היו"ר איתן גינזבורג: << יור >>

אדוני, אני מזכיר לך שדיברת על זה גם בדיון הקודם.

<< דובר_המשך >> אלעזר שטרן (יש עתיד-תל"ם): << דובר_המשך >>

לא, עכשיו אני אביא לך ציטוטים שלא אמרתי בדיון הקודם, בסדר? ומי שמכיר
אותי פה רבע שעה, יודע שיש דברים שהם יותר חשובים לי אם אני כן אהיה
יושב-ראש או לא אהיה יושב-ראש.

"הממשלה שולחת קלגסים להתאכזר בילדים חרדיים", אלה ביטויים שנשמעו לאחרונה;
"אלעזר שטרן מזכיר לי את היהודון";. "חבר כנסת שטרן ודומיו – הם שישמידו את
מדינת היהודים"; "אפילו בשואה המשיכו ללמד תורה".

<< דובר >> ניסים ואטורי (הליכוד): << דובר >>

סליחה, מי אמר את זה? אייכלר?

<< דובר >> אלעזר שטרן (יש עתיד-תל"ם): << דובר >>

כן, כן. כל מה שאני מקריא זה מאייכלר.

על איווט ליברמן, "הוא מפיץ עלילה ומאשים את החרדים בזיהומים בבתי החולים".
מותר שתהיה לנו מחלוקת, אני אמרתי לך, אבל אני חושב שיש גבולות.

"איווט האנטישמי מחוץ לחוק הוא סכנה", "איווט האנטישמי" אלה ביטויים
שלקוחים משם.

<< דובר >> ניסים ואטורי (הליכוד): << דובר >>

הוא אנטישמי.

<< דובר >> אלעזר שטרן (יש עתיד-תל"ם): << דובר >>

"הציבור החרדי אינו מודע די לנאציזם המתפתח נגדו בארץ"; "נאצים ישראלים",
הוא קרא לבעלי עסקים שהתעקשו לפתוח חנויות בשבת; על גופים יהודיים בארצות
הברית "ארגון הטרור הכספי בארצות הברית"; על החילוניים הוא אמר פעם, "הם
יצרו דור של אנשים שנראים כבהמות אדם, מתנהגים כחיות דו-רגליות".

<< דובר >> אחמד טיבי (הרשימה המשותפת): << דובר >>

זהו, אני לא יכול יותר.

<< דובר >> מכלוף מיקי זוהר (הליכוד): << דובר >>

אחמד, אתה מבין למה אנחנו פונים לקהל הערבי לקבל את התמיכה שלו?

<< דובר >> מיכאל מלכיאלי (ש"ס): << דובר >>

אחמד ביקש לעצור פה...

<< דובר >> אלעזר שטרן (יש עתיד-תל"ם): << דובר >>

האמת, צר לי שהיחיד שהגיב ככה - - -

<< דובר >> מכלוף מיקי זוהר (הליכוד): << דובר >>

אחמד, אתה מבין למה אנחנו פונים לקהל הערבי לקבל את התמיכה שלו? אתה מבין
למה אנחנו פונים לקהל הערבי?

<< דובר >> עודד פורר (ישראל ביתנו): << דובר >>

מיקי, כשאחמד מאחד אתכם סיעות, בכלל אתם - - -

<< דובר >> מכלוף מיקי זוהר (הליכוד): << דובר >>

אנחנו לא מתאחדים - - -

<< דובר >> עודד פורר (ישראל ביתנו): << דובר >>

אה, אתם לא מאחדים סיעות?

<< דובר >> אחמד טיבי (הרשימה המשותפת): << דובר >>

אתם אוהבי ערבים, תתחיל להגיד את המשפט הזה "אנחנו אוהבים ערבים". "אנחנו
אוהבים ערבים", תגיד את זה. תגיד את מה שביקש ממך ראש הממשלה "אנחנו אוהבים
ערבים".

<< דובר >> מכלוף מיקי זוהר (הליכוד): << דובר >>

אני סיפרתי לך כבר, שגם אני ערבי.

<< יור >> היו"ר איתן גינזבורג: << יור >>

חבר הכנסת טיבי, אתה לא חבר נשיאות?

<< דובר_המשך >> מכלוף מיקי זוהר (הליכוד): << דובר_המשך >>

ההורים שלי הגיעו ממדינות ערב.

<< יור >> היו"ר איתן גינזבורג: << יור >>

חבר הכנסת אחמד טיבי, אתה לא סגן יושב-ראש כנסת?

<< דובר >> אחמד טיבי (הרשימה המשותפת): << דובר >>

אגב, כל הכוורת של ראש הממשלה – אתה, אוסנת מארק, זה שיושב שם.

<< יור >> היו"ר איתן גינזבורג: << יור >>

חבר הכנסת מיקי, אין לך ישיבת נשיאות?

<< דובר >> אוסנת הילה מארק (הליכוד): << דובר >>

אתה לא רוצה שאני - - -? מה הבעיה - - -?

<< דובר >> אחמד טיבי (הרשימה המשותפת): << דובר >>

זה חלום חיי, מה קרה לך...

<< דובר >> אוסנת הילה מארק (הליכוד): << דובר >>

הנה חלום חייך מתגשם...

<< דובר >> אחמד טיבי (הרשימה המשותפת): << דובר >>

בדיוק, לכן חשוב שתהיי בכנסת הבאה...

<< דובר >> עודד פורר (ישראל ביתנו): << דובר >>

אחמד, אתה תהיה השר הערבי של הליכוד.

<< יור >> היו"ר איתן גינזבורג: << יור >>

חברים, אני רוצה להעלות את הרביזיה להצבעה, מי בעד הרביזיה? מי נגד? מי
נמנע?

הצבעה

לא אושרה.

<< יור >> היו"ר איתן גינזבורג: << יור >>

10 נגד. הרביזיה הוסרה.

<< דובר >> אחמד טיבי (הרשימה המשותפת): << דובר >>

אדוני היושב-ראש, דעתי לא נוחה מהפילוג שיש ביהדות התורה, ולכן צריך לאפשר
להם...

<< דובר >> מכלוף מיקי זוהר (הליכוד): << דובר >>

עכשיו אתה פונה לקהל היהודי.

<< דובר >> אחמד טיבי (הרשימה המשותפת): << דובר >>

איתן, אני רוצה לומר משהו.

<< יור >> היו"ר איתן גינזבורג: << יור >>

כשתקבל את זכות הדיבור, תדבר. אתה קודם חטפת זכות דיבור, ניהלת שיחה אישית
עם מיקי זוהר, בכלל לא התייחסת כשדיברתי אליך.

<< נושא >>ג. המלצה לבחירת יושב-ראש הוועדה לענייני ביקורת המדינה << נושא
>>

<< יור >> היו"ר איתן גינזבורג: << יור >>

המלצה לבחירת יושב-ראש ועדה לענייני ביקורת המדינה. לאור התפטרותו של חבר
הכנסת עפר שלח, אנחנו מבקשים למנות יושב-ראש חדש לוועדה לביקורת המדינה,
שהיא בראשותה של סיעת יש עתיד. יש עתיד מציעים את חבר הכנסת אלעזר שטרן
לתפקיד, ועל כן אנחנו נצביע על ההצעה. מי בעד המלצה לבחירת חבר הכנסת אלעזר
שטרן כיושב-ראש הוועדה לענייני ביקורת המדינה? מי נגד?

הצבעה

נתקבלה.

<< יור >> היו"ר איתן גינזבורג: << יור >>

נגד – אחד, מי נמנע?

<< דובר >> יצחק פינדרוס (יהדות התורה): << דובר >>

אני נמנע, מכבד את אייכלר.

<< יור >> היו"ר איתן גינזבורג: << יור >>

שניים נמנעים.

ההצבעה אושרה.

<< נושא >>ד. המלצה למינוי יושבת-ראש ועדת המדע והטכנולוגיה << נושא >>

<< יור >> היו"ר איתן גינזבורג: << יור >>

אנחנו מבקשים למנות את חברת הכנסת יעל רון בן משה מכחול לבן ליושבת-ראש
ועדת המדע והטכנולוגיה במקומה של חברת הכנסת - - -

<< דובר >> אוסנת הילה מארק (הליכוד): << דובר >>

יש חברי כנסת חדשים בכחול לבן?

<< דובר >> עודד פורר (ישראל ביתנו): << דובר >>

היא כבר נכנסה לכנסת?

<< יור >> היו"ר איתן גינזבורג: << יור >>

כן כן.

<< דובר >> מיכאל מלכיאלי (ש"ס): << דובר >>

מה המדיניות שלה? מה היא חושבת על המדע?

<< דובר >> עודד פורר (ישראל ביתנו): << דובר >>

היא חושבת שצריך ללמוד מדע ולימודי ליבה...

<< דובר >> אופיר כץ (הליכוד): << דובר >>

למה לא הילה?

<< דובר >> הילה שי וזאן (כחול לבן): << דובר >>

אני לא רוצה.

<< דובר >> אוסנת הילה מארק (הליכוד): << דובר >>

לא, הילה כבר סגורה עם גדעון.

<< דובר >> הילה שי וזאן (כחול לבן): << דובר >>

בפעם האחרונה איחלת לי ללכת לעזאזל, אז עדיף שאני אלך לעזאזל ולא לגדעון,
נכון?

<< דובר >> אוסנת הילה מארק (הליכוד): << דובר >>

אני אמרתי לך "לעזאזל"? מתי שמעת אותי אומרת לך "לעזאזל"?

<< דובר >> הילה שי וזאן (כחול לבן): << דובר >>

לא שמעתי, דיווחו לי.

<< דובר >> אוסנת הילה מארק (הליכוד): << דובר >>

הא, דיווחו לך, מי? העוזר שלך שכל היום מצלם אותנו?

<< דובר >> הילה שי וזאן (כחול לבן): << דובר >>

במליאה. לא יורדת לרמה שלך.

<< דובר >> אוסנת הילה מארק (הליכוד): << דובר >>

עזבי, עזבי, לכי לגדעון. לכי לגדעון, שמה אולי תמצאי את הרמה.

<< דובר >> מכלוף מיקי זוהר (הליכוד): << דובר >>

נראה לך הגיוני, בלי לתאם אתי להביא סדר יום?

<< יור >> היו"ר איתן גינזבורג: << יור >>

כשתקבל רשות דיבור, תוכל להגיב.

<< דובר_המשך >> מכלוף מיקי זוהר (הליכוד): << דובר_המשך >>

אני אחכה בסבלנות.

<< דובר >> עודד פורר (ישראל ביתנו): << דובר >>

זה מיקי החדש...

<< יור >> היו"ר איתן גינזבורג: << יור >>

כן, מה זה חדש...זו הכסות החדשה.

<< דובר >> אוסנת הילה מארק (הליכוד): << דובר >>

מיקי, יש לו עוד שתיים, שלוש ישיבות כאלה לנהל. כן איתן, יש לך עוד שתיים,
שלוש ישיבות כאלה לנהל. עוד מעט כבר לא תהיה פה, מה זה משנה?

<< דובר >> אופיר כץ (הליכוד): << דובר >>

איתן, נהיית חסר סבלנות לחברי הוועדה.

<< יור >> היו"ר איתן גינזבורג: << יור >>

כשחברי הוועדה אפילו לא מכבדים, למשל לא שומעים כשאני מבקש מהם להפסיק
לדבר, ומדברים כאוות נפשם, יכול לי חוסר סבלנות מסוים.

<< דובר >> אופיר כץ (הליכוד): << דובר >>

בוועדות מדברים מדי פעם, אבל נהיית חסר סבלנות.

<< יור >> היו"ר איתן גינזבורג: << יור >>

ועדות הכנסת ממשיכות להתקיים גם כשיש פגרה. צריך להיות סדר גם בתוך אירוע
של פגרה וגם באירוע של כנסת מתפקד וגם כשהיא יוצאת לפגרה.

מהרגע שחברת כנסת מטעם סיעת כחול לבן התפטרה מהכנסת, סיעת כחול לבן מבקשת
למנות מישהו במקומה כיושבת-ראש ועדה על פי המכסה שאושרה על ידי הכנסת, על
ידי הקואליציה ועל ידי שאר הסיעות, ולכן זו עמדתנו. אנחנו מבקשים להביא את
אישורה כיושבת-ראש ועדת המדע והטכנולוגיה במקומה של עינב קאבלה שהתפטרה
מהכנסת, זו הצעתנו.

<< דובר >> מכלוף מיקי זוהר (הליכוד): << דובר >>

חברים, אני באמת חושב באופן אמיתי לגמרי, לא קשור לכחול לבן ולמאבקים, זה
לא מעניין, אני מדבר על ההיגיון הפשוט. אנחנו פה בכנסת לא מעט שנים, אני שש
שנים ויש כאלה בשולחן שיותר. נראה לי קצת לא סביר, שחברת כנסת שמיד הגיעה
תתמנה מיד להיות יושבת-ראש ועדה, בזמן שיש חברות כנסת מכהנות בכחול לבן
שכבר כמה חודשים מכהנות בכנסת.

<< דובר >> תהלה פרידמן (כחול לבן): << דובר >>

הן רק לא רוצות.

<< דובר >> הילה שי וזאן (כחול לבן): << דובר >>

מיקי, אנחנו מכירים גם חברי כנסת שהתמנו ולא היו חברי כנסת יום אחד וישר
נהיו גם שרים. הכול תקף. אני יכולה להעיד על יעל שהיא מדהימה.

<< דובר >> מכלוף מיקי זוהר (הליכוד): << דובר >>

אני לא מכיר.

<< דובר >> הילה שי וזאן (כחול לבן): << דובר >>

אז אני מעידה, היא המנכ"לית של המפלגה, יש לה יכולות ביצוע מעולות. אנחנו
ממליצות עליה בכל פה להיות יושבת-ראש הוועדה. אני יכולה להרגיע אותך שהיא
תעשה עבודה מעולה.

<< דובר >> אוסנת הילה מארק (הליכוד): << דובר >>

מה אני אגיד לכם, ועדת המדע הייתה כל כך אקטיבית בכל הקדנציה הזאת. היא
תעשה עבודה מדהימה, כשאנחנו יוצאים לפגרה...בדיחה, ועדה חשובה, מה אני אומר
לכם? חבל על הזמן...

<< דובר >> מכלוף מיקי זוהר (הליכוד): << דובר >>

אפשר לדעת מה עמדת האופוזיציה?

<< דובר >> עודד פורר (ישראל ביתנו): << דובר >>

עניינה של סיעת כחול לבן.

<< דובר >> מיכאל מלכיאלי (ש"ס): << דובר >>

אני לא מבין, לכן היית נגד אייכלר?

<< דובר >> עודד פורר (ישראל ביתנו): << דובר >>

אני חושב שיש עניין של מי ראוי או לא ראוי, יש דברים שאתה לא יכול לעשות,
ובהקשר של אייכלר, הביטויים שהוא הקריא, וזה רק הייתי אומר זעיר אנפין
מהדברים שאמר חבר הכנסת אייכלר, לא מאפשרים לו להיות סגן יושב-ראש כנסת.
צריך לזכור שהתפקיד הזה הוא גם תפקיד ייצוגי.

<< דובר >> אחמד טיבי (הרשימה המשותפת): << דובר >>

מיקי, זה למען המדע...

<< דובר >> מטי יוגב (הליכוד): << דובר >>

כמי שנכנסה לפה רק בשבוע שעבר, וגם לי אין ניסיון בחדרים כאן וכו', אני
חושבת שאחת הבעיות כאן במשכן זה גם חוסר צניעות. כשאדם מגיע לכאן לפני שהוא
לומד, אני נמצאת פה בבלבול ענק. קצת אחריות למי שמגיע לכאן כחדש, לא לקחת
כזו ועדה.

<< דובר >> עודד פורר (ישראל ביתנו): << דובר >>

היה אחד שהגיע חדש, הלך להיות ראש ממשלה חליפי – שר ביטחון ומשפטים.

<< דובר >> אוסנת הילה מארק (הליכוד): << דובר >>

מטי, איזה אחריות יש בוועדת המדע שבקושי התכנסה?

<< יור >> היו"ר איתן גינזבורג: << יור >>

ברשותכם, אני אעלה את זה להצבעה, מי בעד ההמלצה?

<< דובר >> מכלוף מיקי זוהר (הליכוד): << דובר >>

הליכוד לא משתתף.

<< דובר >> אוסנת הילה מארק (הליכוד): << דובר >>

הליכוד משתתף נגד, אנחנו באנו נגד.

<< דובר >> עודד פורר (ישראל ביתנו): << דובר >>

היא מתרגלת אופוזיציה...

<< דובר >> מכלוף מיקי זוהר (הליכוד): << דובר >>

חס וחלילה.

<< דובר >> אוסנת הילה מארק (הליכוד): << דובר >>

ממש לא מתארגנים לאופוזיציה.

<< דובר >> תהלה פרידמן (כחול לבן): << דובר >>

אלוהים לשלטון בחרתנו.

הצבעה

אושרה.

<< יור >> היו"ר איתן גינזבורג: << יור >>

שמונה בעד, מי נגד? אחד. מי נמנע?

ההמלצה אושרה.

<< נושא >>א. בקשת הממשלה להקדמת הדיון בהצעת חוק המידע הפלילי ותקנת השבים
(תיקון

והוראת שעה), התשפ"א-2020 (מ/1384) << נושא >>

<< יור >> היו"ר איתן גינזבורג: << יור >>

נעשה קודם כל הצבעה חוזרת, התייעצות סיעתית חמש דקות ונחזור בשעה 13:27.

<< דובר >> עודד פורר (ישראל ביתנו): << דובר >>

אני מוותר, סיימתי את ההתייעצות הסיעתית.

<< יור >> היו"ר איתן גינזבורג: << יור >>

תודה רבה מקרב לב ומעומק לב לחבר הכנסת עודד פורר.

אני מעלה שוב להצבעה את בקשת הממשלה להקדמת הדיון בשלוש קריאות להצעת חוק
המידע הפלילי ותקנת השבים של משרד המשפטים, מי בעד? מי נגד? מי נמנע?

הצבעה

אושרה.

<< דובר >> אוסנת הילה מארק (הליכוד): << דובר >>

מיקי, אני בעד.

<< יור >> היו"ר איתן גינזבורג: << יור >>

אחד נמנע.

הקדמת הדיון אושרה.

<< דובר >> עודד פורר (ישראל ביתנו): << דובר >>

רביזיה.

<< נושא >> ה. מועדי פגרת הבחירות ופעילות הכנסת בפגרה << נושא >>

<< יור >> היו"ר איתן גינזבורג: << יור >>

אנחנו עוברים למועדי פגרה.

<< דובר >> אחמד טיבי (הרשימה המשותפת): << דובר >>

אולי לפני אפשר לפנות לשר פרץ ששוקל לפרוש, אנא אל תפרוש...

<< יור >> היו"ר איתן גינזבורג: << יור >>

קיבלנו בקשה מיושב-ראש הכנסת, אחרי שהוא התייעץ עם נשיאות הכנסת. אנחנו
דנים במועדי פגרת הבחירות ובפעילות הכנסת בתקופת הפגרה. אני אקרא את ההצעה
ואחר כך אפתח את זה לדיון. יודגש שהצעת הפגרה הובאה אלינו מיושב-ראש הכנסת
לאחר התייעצות עם הנשיאות ובשיח אתנו. אנחנו מביאים אותה עכשיו.

כידוע, בהתאם לסעיף 36א לחוק-יסוד: הכנסת, רואים את הכנסת העשרים ושלוש
כאילו החליטה על התפזרותה ביום ח' בטבת התשפ"א – 23 בדצמבר 2020.

פגרת הבחירות תחל ביום רביעי, כ"ב בטבת התשפ"א, 6 בינואר 2020, והיא תימשך
עד כינוסה של הכנסת העשרים וארבע.

בתקופת הפגרה תפעל "ועדת הסכמות" שתורכב משני חברי כנסת – יושב-ראש
הקואליציה שייצג בה את כל סיעות הקואליציה, וחבר מסיעתו של ראש האופוזיציה,
לפי קביעת ראש האופוזיציה שייצג בה את כל סיעות האופוזיציה.

לפי הוראות סעיף 9 לחוק הכנסת, התשנ"ד-1994, הממשלה או 25 חברי כנסת רשאים
לדרוש את כינוס המליאה בתקופת הפגרה, ולעניין זה יחולו הוראות סעיף 21
לתקנון הכנסת.

כמובן שככל שיהיו למשל חברי כנסת חדשים שיצטרכו להצהיר אמונים, 25 חברי
כנסת יוכלו לדרוש את כינוס המליאה לטובת הצהרת אמונים, למרות שהם כמובן
חברי כנסת לכל דבר ועניין עם כניסתו לתוקף של התפטרות זה שנכנס בנעליהם.

<< דובר >> אופיר כץ (הליכוד): << דובר >>

מה זה סעיף 21?

<< יור >> היו"ר איתן גינזבורג: << יור >>

סעיף 21 מדבר על כך שכאשר 25 חברי כנסת מבקשים את כינוס המליאה, היושב-ראש
יביא את זה לדיון המליאה כהצעה לסדר-יום.

<< דובר >> מאיר כהן (יש עתיד-תל"ם): << דובר >>

בתקופת הפגרה.

<< יור >> היו"ר איתן גינזבורג: << יור >>

לעניין חקיקה בתקופת הפגרה – הממשלה רשאית לבקש כי יובאו לדיון במליאה
הצעות חוק בקריאה הראשונה, השנייה והשלישית.

<< דובר >> עמית הלוי (הליכוד): << דובר >>

אין הצעות חוק פרטיות?

<< יור >> היו"ר איתן גינזבורג: << יור >>

אין.

<< דובר >> מיכאל מלכיאלי (ש"ס): << דובר >>

מי אמר את זה? אם יש הצעות חוק פרטיות שהן בהסכמה של ועדת ההסכמות, מה
הבעיה?

<< דובר >> אוסנת הילה מארק (הליכוד): << דובר >>

נכון, אפשר.

<< דובר >> ארבל אסטרחן: << דובר >>

באיזה קריאה?

<< דובר >> מיכאל מלכיאלי (ש"ס): << דובר >>

שנייה ושלישית.

<< דובר >> ארבל אסטרחן: << דובר >>

אז הממשלה יכולה לבקש את זה.

<< דובר >> מיכאל מלכיאלי (ש"ס): << דובר >>

עוד פעם, לחבר כנסת יש הצעת חוק שעברה קריאה שנייה ושלישית בוועדה.

<< דובר >> ארבל אסטרחן: << דובר >>

היא אושרה בוועדה לשנייה ושלישית.

<< דובר >> מיכאל מלכיאלי (ש"ס): << דובר >>

יפה, הוא רוצה להעלות את זה למליאה, מה התהליך?

<< דובר >> ארבל אסטרחן: << דובר >>

הממשלה פונה ליו"ר הכנסת ומבקשת לכנס את המליאה.

<< דובר >> מיכאל מלכיאלי (ש"ס): << דובר >>

מי זה הממשלה?

<< דובר >> ארבל אסטרחן: << דובר >>

מכתב של מזכיר הממשלה.

<< דובר >> מיכאל מלכיאלי (ש"ס): << דובר >>

למה לא ועדת ההסכמות?

<< יור >> היו"ר איתן גינזבורג: << יור >>

מה שמובא כאן זה מסמך, שלדעתי נמשך מאז הכנסת השמונה-עשרה, לפי מה שאני
בדקתי. אני בדקתי את כל המסמכים, את כל החלטות הוועדה הזאת מאז הכנסת
השמונה-עשרה, אך הרציונל אותו רציונל.

<< דובר >> מיכאל מלכיאלי (ש"ס): << דובר >>

אני הייתי פה כמה פעמים בתקופת בחירות. העלו הצעות חוק פרטיות למליאה והיו
הסכמות בוועדת הסכמות.

<< דובר >> מאיר כהן (יש עתיד-תל"ם): << דובר >>

ועדת ההסכמות יושבת, פונים למזכיר הממשלה, והוא מוציא - - -

<< דובר >> מיכאל מלכיאלי (ש"ס): << דובר >>

ועדת ההסכמות פונה לממשלה?

<< יור >> היו"ר איתן גינזבורג: << יור >>

כן.

<< דובר >> עודד פורר (ישראל ביתנו): << דובר >>

תקני אותי אם אני טועה ארבל, מה שעושים בדרך כלל, כשמכריזים על פגרה,
נותנים שבוע או שבועיים לניקוי שולחן; שבוע או שבועיים לדברים שהם ממש
בסוף, נשאר רק לכנס את המליאה.

<< דובר >> אחמד טיבי (הרשימה המשותפת): << דובר >>

בהחלט.

<< דובר >> מיכאל מלכיאלי (ש"ס): << דובר >>

אני מסכים עם זה.

<< דובר >> עודד פורר (ישראל ביתנו): << דובר >>

זה נכון שעד עכשיו לא התכנסה ועדת הכנסת, אבל הכנסת לא התנהלה ככנסת של
ניקוי שולחן.

<< יור >> היו"ר איתן גינזבורג: << יור >>

לא, היא כן.

<< דובר >> עודד פורר (ישראל ביתנו): << דובר >>

ממש לא.

<< יור >> היו"ר איתן גינזבורג: << יור >>

היא כן, אני אומר לך שגם בנשיאות, שבוע שעבר המליאה נפתחה ונסגרה באותו
רגע, כי לא העלו דברים לסדר-היום; גם רוב הוועדות לא התכנסו בצורה שבשגרה,
וברגע שהחליטו על פיזור הכנסת, כל הוועדות בדרך כלל עברו ל-mode של פגרה,
למרות שלא כולן היו כאלה, וזה בסדר, ואפשרו לסיים ניקוי שולחן וזה גם מה
שהיה.

לדעתי גם יושב-ראש הוועדה לקידום מעמד האישה ממש ביקש שהפגרה תהיה מיום
רביעי ונעתרנו לכך.

<< דובר >> עודד פורר (ישראל ביתנו): << דובר >>

ביקשתי שהיא תתחיל ביום רביעי רק בשעה 11:00 כדי לסיים, כדי לנקות שולחן.

<< יור >> היו"ר איתן גינזבורג: << יור >>

נכון.

<< דובר >> עודד פורר (ישראל ביתנו): << דובר >>

זה מה שאני אומר.

<< יור >> היו"ר איתן גינזבורג: << יור >>

נכון, אז אני מפנה אותך לסעיף 7.

<< דובר >> מכלוף מיקי זוהר (הליכוד): << דובר >>

עודד, ועדת ההסכמות זה אני ומאיר, אתה יכול להיות רגוע, הכול בסדר.

<< יור >> היו"ר איתן גינזבורג: << יור >>

בהתאם לסעיף 112(א) לתקנון הכנסת, הוועדות יהיו רשאיות לקיים דיונים, בין
אם ביוזמת הממשלה ובין אם ביוזמת יושב-ראש הוועדה או שליש מחברי הוועדה, רק
באישור מראש של ועדת ההסכמות. הפניות לוועדת ההסכמות יהיו מפורטות וייעשו
באמצעות מזכירות הכנסת. פניות הממשלה למזכירות הכנסת יימסרו על ידי מזכיר
הממשלה.

במקרה שבו לא אישרה ועדת ההסכמות קיום ישיבת ועדה כאמור בסעיף 4, רשאים
יושב-ראש הוועדה, הממשלה או שליש מחברי הוועדה לפנות ליושב-ראש הכנסת בהתאם
לסעיף 112(ב) לתקנון הכנסת, ולבקש את אישורו לקיים ישיבת ועדה. יושב-ראש
הכנסת יאשר קיומה של ישיבת ועדה כאמור מנימוקים מיוחדים בלבד.

<< דובר >> אופיר כץ (הליכוד): << דובר >>

איתן, אלה גם ועדות משנה?

<< יור >> היו"ר איתן גינזבורג: << יור >>

כן.

הזמנה לישיבות ועדה בפגרה תימסר לכל חברי הוועדה מוקדם ככל האפשר, ולפחות
ארבעה ימים לפני יום כינוס הישיבה – במניין הימים ייכללו יום ההזמנה ויום
כינוס הישיבה, ויובהר כי ימי שישי, שבת וחג נספרים במניין הימים - ואולם אם
ביום כינוס הישיבה מתכנסת גם מליאת הכנסת, ניתן למסור את ההזמנה שלושה ימים
מראש. יושב-ראש הכנסת יהיה רשאי במקרים מיוחדים ודחופים לקצר תקופות אלה.
יובהר כי לא ניתן לקיים ישיבות נוספות בוועדה ביום שבו נקבעה ישיבה, או
להוסיף נושאים לסדר היום שנקבע, אלא בהודעה מראש כאמור לעיל.

הוראות חלק ד' יחולו על כל הוועדות, ובכלל זה ועדות מיוחדות, ועדות
משותפות, ועדות משנה, וביחס לכל הישיבות, לרבות ישיבות מחוץ למשכן וסיורים.

יובהר כי האמור חל גם לגבי ישיבות ועדה שההזמנה אליהן נשלחה לפני קבלתה של
החלטה זו, ואולם לא תחול כל מגבלה לעניין ישיבות ועדה שיתקיימו ביום תחילת
הפגרה בשעות הבוקר, קרי ביום רביעי.

על אף האמור בסעיפים 4 עד 7:

דיוני ועדה בחקיקה ראשית וחקיקת משנה בענייני קורונה – ופה רואים את זה
כפרשנות מצמצמת – ועדות הכנסת רשאיות לדון בחקיקה וחקיקת משנה שבסמכותן,
בנושאים שמתחייבים וקשורים בקשר ישיר והדוק למשבר הקורונה, ללא אישור ועדת
ההסכמות. ההזמנה תימסר לחברי הוועדה מוקדם ככל האפשר, אף אם פחתה התקופה
מהאמור בסעיף 6.

עוד יוזכר כי בהתאם לסעיף 47 לחוק סמכויות מיוחדות להתמודדות עם נגיף
הקורונה החדש (הוראת שעה), תש"ף-2020, ההגבלות לפי חוק הכנסת, תקנון הכנסת
או החלטה זו לא יחולו לגבי כינוס המליאה והוועדות לדיונים מסוימים לפי
החוק.

יובהר כי הוראה זו לא תחול על דיוני מעקב ופיקוח גם אם הם קשורים לקורונה.

ועדת הכנסת רשאית לקיים ישיבות בעניינים שבסמכותה ללא אישור ועדת ההסכמות.
ההזמנה תימסר לחברי הוועדה מוקדם ככל האפשר, אף אם פחתה התקופה מהאמור
בסעיף 6. הוראה זו לא תחול על דיונים בחקיקה מטעם הוועדה.

ועדות משנה וועדות משותפות של ועדת החוץ והביטחון:

ועדות המשנה הבאות של ועדת החוץ והביטחון רשאיות לקיים ישיבות באישור
יושב-ראש ועדת החוץ והביטחון, ללא אישור ועדת ההסכמות: ועדת המשנה לענייני
מודיעין, ועדת המשנה לענייני וא"א, ועדת המשנה למוכנות צה"ל וועדת המשנה
לאסטרטגיה.

<< דובר >> מיכאל מלכיאלי (ש"ס): << דובר >>

למה ועדת המשנה לעורף הוסרה מכאן?

<< יור >> היו"ר איתן גינזבורג: << יור >>

שוב, אנחנו הולכים לפי מה שהיה בדרך כלל בעבר.

<< דובר >> מיכאל מלכיאלי (ש"ס): << דובר >>

זה לא עשרת הדיברות, אפשר לשנות את זה.

<< יור >> היו"ר איתן גינזבורג: << יור >>

נכון, זה היה בהתייעצות, דברים שהם בחירום ודחופים.

<< דובר >> עודד פורר (ישראל ביתנו): << דובר >>

מלכיאלי, אתה ממש רפורמי...

<< יור >> היו"ר איתן גינזבורג: << יור >>

ממש רפורמי...

<< דובר >> מיכאל מלכיאלי (ש"ס): << דובר >>

ועדת העורף גם ועדה חשובה.

<< יור >> היו"ר איתן גינזבורג: << יור >>

הוועדה המשותפת לתקציב הביטחון וועדת המשנה שלה רשאיות לדון בהעברות
תקציביות דחופות ללא אישור ועדת ההסכמות.

ההזמנה לישיבות לפי פסקאות (1) ו-(2) תימסר לחברי ועדת המשנה או הוועדה
המשותפת מוקדם ככל האפשר, אף אם פחתה התקופה מהאמור בסעיף 6.

הוועדה המשותפת ליו"ר הוועדה לענייני ביקורת המדינה ויו"ר ועדת החוץ
והביטחון לפי חוק מבקר המדינה, "ועדת השניים", רשאית לקיים ישיבות בעניינים
שבסמכותה ללא אישור ועדת ההסכמות, ואף אם פחתה התקופה לזימון מהקבוע בסעיף
6, ובלבד שמועד הישיבה יהיה בהסכמת שני החברים.

אני פותח את זה עכשיו לדיון, בבקשה מיקי זוהר.

<< דובר >> מכלוף מיקי זוהר (הליכוד): << דובר >>

קודם כל ראיתי הבהרה לגבי סעיף ב, ועדת ההסכמות מורכבת ממני וממאיר כהן,
נכון?

<< יור >> היו"ר איתן גינזבורג: << יור >>

כן.

<< דובר >> מכלוף מיקי זוהר (הליכוד): << דובר >>

לגבי סעיף 8, כמובן עודד שאני באופן אישי חושב שנושאים שקשורים לקורונה,
טוב שיהיה להם מסלול ירוק בכנסת ולא כל דבר יצטרך לעורר מחלוקת. אגב, טוב
שגם הכנסת תכריע בהם על פי רוב, זאת אומרת: אם יש נושא שמגיע בנושא
הקורונה, יש פה רוב בכנסת ויש מיעוט. אם רוב חברי הכנסת יחליטו שהנושא
חשוב, הם יקדמו אותו, ואם לא, הם יעצרו אותו. אני לא חושב שלוועדת ההסכמות
צריכה להיות נגיעה בעניינים שקשורים לקורונה, זו עמדתי.

לגבי ועדת הכנסת, אני יודע שהדבר הזה גם מקובל, וגם בעבר ועדת הכנסת התכנסה
בנושאים שקשורים לענייני העבודה השוטפת של הכנסת והדבר הזה גם מקובל.

הבעיה שלי היא בעיקר עם סעיף (ג), ששם ועדות המשנה של ועדת החוץ והביטחון
יכולות להתכנס ­ללא אישור יושב-ראש הכנסת, כי בדרך כלל בשנים האחרונות - - -

<< יור >> היו"ר איתן גינזבורג: << יור >>

לא, התשובה היא לא. בכנסת השמונה-עשרה, בכנסת התשע-עשרה, בכנסת העשרים זה
היה כך. בשלוש הכנסות האחרונות זה היה כך, שהתכנסו ללא אישור אף אחד, רק
אישור יושב-ראש הוועדה. בכנסת העשרים ואחת, עשרים ושתיים, כשלמעשה לא היו
ועדות וגם לא הייתה כנסת למעשה - - -

<< דובר >> מכלוף מיקי זוהר (הליכוד): << דובר >>

לא היה אישור יושב-ראש הכנסת?

<< יור >> היו"ר איתן גינזבורג: << יור >>

בשתי הכנסות האחרונות, שבהן לא קמה ועדה וקמה רק ועדה זמנית ולא הייתה כנסת
מתפקדת, אז ביקשו את אישור יושב-ראש הכנסת, אבל בכל הכנסות הרגילות, מעולם
לא היה אישור יושב-ראש הכנסת.

<< דובר >> מכלוף מיקי זוהר (הליכוד): << דובר >>

אני חושב שזה נחוץ להכניס פה לפחות את יושב-ראש הכנסת – לא ביקשתי את ועדת
ההסכמות במקרה הזה, כי אלה נושאים ביטחוניים רגישים, ואני מניח שלא רוצים
לשתף את חברי ועדת ההסכמות בכל הנושאים הביטחוניים הרגישים, עדיף שכמה
שפחות אנשים יהיו שותפים לנושאים הללו.

<< יור >> היו"ר איתן גינזבורג: << יור >>

גם כשיושב-ראש הכנסת היה יושב-ראש ועדת הכנסת, זה מה שהוא כתב בהחלטה שלו
אז בכנסת התשע-עשרה.

<< דובר_המשך >> מכלוף מיקי זוהר (הליכוד): << דובר_המשך >>

אני חושב שיהיה נכון, לפחות רק לגבי הנושא הזה, לתת גם את הסכמתו של
יושב-ראש הכנסת, משום שיש שם נושאים שיכול להיות שיושב-ראש הכנסת יאשר
ויכול להיות שיושב-ראש הכנסת לא. אם יהיה להם סממן פוליטי – כי הרי מה מטרת
ועדת ההסכמות? למנוע מצב שהכנסת תפעל ממניעים - - -

<< יור >> היו"ר איתן גינזבורג: << יור >>

אבל כל ועדות המשנה הן חסויות, אי-אפשר לעשות בהן שום שימוש פוליטי. אלה
דברים שהם רגישים ודנים בנושאים אד-הוק ספציפיים בצוק העתים. לא מדובר פה
עכשיו על ועדת משנה כוח אדם בצה"ל או דברים אחרים, מדברים על דברים
ספציפיים, וא"א שכולם מבינים את הדבר הזה, מודיעין, מוכנות צה"ל.

<< דובר >> מאיר כהן (יש עתיד-תל"ם): << דובר >>

אני רוצה להוסיף משהו על מה שמיקי אמר. חברים, אני נמצא יותר ממיקי. בדרך
כלל בוועדת ההסכמות כן, למרות שצמצמנו את זה נקודתית, אבל כן במהלך החופשה
יש הצעות חברתיות מצוינות שנמצאות על השולחן, שנניח עברו קריאה ראשונה, והן
צריכות קריאה שנייה ושלישית או רוצים לעושת להן תהליך של חקיקה, זה בדיוק
מקומה של ועדת ההסכמות, כלומר: למרות מה שנאמר ולמרות החשיבות של ועדת
הקורונה ולמרות החשיבות של ועדת הכנסת ולמרות החשיבות של ועדות הביטחון,
עדיין מנהלים מדינה, יש שלושה חודשים. לכן ועדת ההסכמות תמיד נבקש שיביאו
לפניה את החוקים החברתיים שהם באמת בבחינת מצילי נפש, או חוקים שלא צריך
לתקוע אותם, אין שום סיבה. אין שום סיבה לתקוע אותם.

לכן יש להשאיר את הסוברניות של ועדת ההסכמות, שכן תקבל החלטה. היות וזה
מורכב מקואליציה ואופוזיציה, לא תעלה שום הצעה שתהיה במחלוקת. אנחנו נחשוב
רק על הצעות שיש בהן הטבה גדולה מאוד לציבור. יש 1,001 דברים שנמצאים על
השולחן, כמובן לא את כולם; נברור מתוכם חלק ונעלה אותם על שולחן הכנסת, ועל
פי התהליך של בקשה לכנס את המליאה.

אבל עד היום, לא משנה על מה הצביעו בוועדה, עד היום ועדת ההסכמות עבדה כמעט
בהרמוניה מלאה. אני יכול להעיד גם על הפעם שעברה וגם על הפעם שלפני. אגב,
זאת גם תקופה שהכנסת עובדת מצוין, כי לא רבים, מסכימים כמעט על כל דבר.

<< דובר >> מיכאל מלכיאלי (ש"ס): << דובר >>

איתן, אני רוצה להוסיף בקשר למשהו שהושמט כאן בטעות לדעתי, בשגגה. בוועדות
המשנה הוסרה בטעות ועדת מוכנות העורף. יש כמה דיונים בקטנה, ואני מבקש
להכניס גם אותם, שאפשר יהיה לדון בהם, יש התנגדות לזה?

<< יור >> היו"ר איתן גינזבורג: << יור >>

מצמצמים, לא מרחיבים.

<< דובר >> מיכאל מלכיאלי (ש"ס): << דובר >>

לא, יש דיונים שכבר נקבעו והוזמנו כבר אנשים.

<< דובר >> בועז טופורובסקי (יש עתיד-תל"ם): << דובר >>

יש לזה הסבר. אנחנו צריכים להבין שאנחנו בתקופת בחירות. לדעתי, הגוף החשוב
ביותר כרגע כדי להעביר דברים זאת ועדת ההסכמות, שאמורה להביא הסכמות של כלל
הבית הזה. לכן לדעתי בסעיף ג, גם ועדת ההסכמות יכולה להחליט על הבאת חקיקה,
היא לא צריכה לבקש מהממשלה להביא לכנסת חקיקה, זה נראה לי משהו לא תקין גם
בשיטת המשטר שאנחנו מצויים בה. אם ועדת ההסכמות, אם הגוף הזה רוצה לחוקק,
הוא יכול לחוקק, לא יכול להיות שהוא צריך לבקש טובה מהממשלה.

בסעיף 8, לגבי (א) ו-(ב), עצם זה ששם לא צריך את ועדת ההסכמות, לדעתי גם זו
בעיה לדעתי, כי חקיקה בענייני קורונה, כמעט הכול אפשר להגיד עכשיו שהוא
קשור לקורונה. אם זה קשר כל כך הדוק לקורונה ובחירום, הרי ברור שוועדת
ההסכמות תסכים לקדם את זה. לא יכול להיות שעכשיו יהיה תהליך עוקף, כל מה
שיגידו שלא רוצים להגיע לוועדת ההסכמות, יגידו: זה לקורונה בקשר ישיר.

לגבי ועדת הכנסת אותו דבר. אני לא מבין למה ועדת הכנסת צריכה להיות מוחרגת.
ישנה עבודה חשובה ופעילות חשובה, אבל אנחנו גם ראינו שלפעמים הוועדה הזאת
יכולה לעצור גם דברים חשובים מאוד, שהם חשובים למדינה, וועדת ההסכמות לא
יכולה לעקוף אותה, אז זה חשוב מאוד שוועדת ההסכמות תוכל לטפל גם בעניין
ועדת הכנסת.

<< דובר >> עודד פורר (ישראל ביתנו): << דובר >>

אנחנו קצת בנוהל מוזר, כי בדרך כלל ועדת הכנסת מתכנסת מיד כשמחליטים על
פיזור הכנסת ואז עושים את כל התהליך. היינו פה במן שבוע של דמדומים כזה,
שאף אחד לא ידע מה קורה בכנסת, יש דיונים, אין דיונים.

לכן אני כן חושב שיש מקום להשאיר זמן לניקוי שולחן, זה פשוט יקל על העבודה.
אני ביקשתי להתחיל את הפגרה הזאת לפחות ביום רביעי בשעה 11:00, כי אני
קבעתי דיון ביום רביעי בבוקר. זה בדיוק חלק מהעניין של ניקוי שולחן,
שאומרים: אוקי חבר'ה, אנחנו נכנסים ל-mode של בחירות, כי צריך להבין מה
המשמעות של mode של בחירות גם כאן בבניין. Mode של בחירות כאן בבניין, זה
גם אומר שאף אחד לא מגייס כמעט ולא עושים גיוסים להצבעות. יו"ר הקואליציה
יודע מה המשמעות של לגייס עכשיו את חברי הליכוד באמצע, אם הם היו למשל
עושים פריימריז, לא יודע מה יפסוק שם בית הדין. חברי הכנסת בתוך קמפיין,
בתוך מסע בחירות. לכן יש משמעות גדולה מאוד לוועדת ההסכמות הזאת ויש משמעות
מתי נכנסים לפגרת הבחירות, כי מהרגע שנכנסים, הבניין עובד ב-mode אחר.

לכן הסעיף שהתווסף כאן לגבי נושא הקורונה, גם חברי הכנסת מהאופוזיציה הם
חברי כנסת אחראים, וגם הנציג – אני מניח – של יו"ר האופוזיציה זה יהיה מאיר
כהן הוא נציג אחראי, הוא היה שר בממשלה, אנחנו יודעים לעזור לקואליציה לא
פעם ולא פעמיים להעביר את החוקים שלהם כשהם רצו וכשחשבנו שהם נכונים.

אני לא חושב שבתקופה הזאת צריכים לעשות איזשהו תהליך, שבו הכנסת בלי לעבור
את ועדת הסכמות יכולה לייצר פה דיון, כי אני לא יודע באיזה שלב כל אחד יהיה
ברמת הפוליטיקה. לכן דווקא כדי להוציא את הפוליטיקה, יש ועדת הסכמות. אם
הנושא חשוב, גם נציג של ראש האופוזיציה וגם יו"ר הקואליציה יסכימו ויעבירו.

<< דובר >> מאיר כהן (יש עתיד-תל"ם): << דובר >>

יסכימו.

<< דובר >> עודד פורר (ישראל ביתנו): << דובר >>

אני לא חושב שצריך להכניס פה איזשהו חריג.

<< יור >> היו"ר איתן גינזבורג: << יור >>

אבל מדובר פה רק בחקיקה, וחקיקה ממילא מובאת על ידי הממשלה.

<< דובר >> עודד פורר (ישראל ביתנו): << דובר >>

אז תעיף את הסעיף הזה. אם לא צריך אותו, למה הוא מופיע?

<< דובר >> ארבל אסטרחן: << דובר >>

לוועדות.

<< דובר >> עודד פורר (ישראל ביתנו): << דובר >>

אז צריך אותו, ולכן אני אומר גם בוועדות. הוועדות דנות, לוועדת החוקה יש
סמכויות נרחבות ומשמעותיות בחוק הקורונה.

<< יור >> היו"ר איתן גינזבורג: << יור >>

אבל הן מוחרגות בחוק.

<< דובר >> ארבל אסטרחן: << דובר >>

דווקא חוק הקורונה - -

<< יור >> היו"ר איתן גינזבורג: << יור >>

- - חוק הקורונה מוחרג מהחוק הזה, מוחרג בפגרה.

<< דובר >> עודד פורר (ישראל ביתנו): << דובר >>

אז למה הסעיף הזה?

<< דובר >> ארבל אסטרחן: << דובר >>

דיונים בחקיקה או חקיקת משנה בענייני קורונה, שאינם מכוח חוק הסמכויות.

<< דובר >> עודד פורר (ישראל ביתנו): << דובר >>

על אחת כמה וכמה, מה הבעיה שתהיה ועדת הסכמות עליהם? על אחת כמה וכמה. אני
אתנגד לעניין הזה.

<< דובר >> מאיר כהן (יש עתיד-תל"ם): << דובר >>

אני חושב שבהחלט אפשר לחזק את הדברים של עודד ולהוריד את זה וכן לאפשר רק
בוועדת הסכמות לא יהיה מצב שחלילה הממשלה תרצה להביא גם דברים שאינם שייכים
לחוק המרכזי ואנחנו נגיד לא.

<< דובר >> עודד פורר (ישראל ביתנו): << דובר >>

אנחנו חבר'ה אחראים.

<< דובר >> ארבל אסטרחן: << דובר >>

יש נגיד חקיקת משנה מכוח פקודת בריאות העם, שהיא לא מכוח חוק הסמכויות ואלה
ענייני קורונה פרופר.

<< דובר >> עודד פורר (ישראל ביתנו): << דובר >>

מצוין, אז הנציג של יו"ר האופוזיציה יגיד: מצוין, תקבעו דיון, מה הסיפור?

<< דובר >> ארבל אסטרחן: << דובר >>

או עניינים של עדכוני השב"כ.

<< דובר >> עודד פורר (ישראל ביתנו): << דובר >>

הכול.

<< דובר >> מאיר כהן (יש עתיד-תל"ם): << דובר >>

בוודאי, יש על זה ויכוח בכלל?

<< דובר >> עודד פורר (ישראל ביתנו): << דובר >>

הרי אם צריך להביא את זה לכנסת, סימן שהכנסת צריכה להכריע במשהו, ואם הכנסת
צריכה להכריע במשהו, זאת צריכה להיות החלטה משותפת של נציג הקואליציה, נציג
האופוזיציה שתועבר לדיון, זה לא כזה סיפור.

<< דובר >> מכלוף מיקי זוהר (הליכוד): << דובר >>

האמת היא שאני מאוד סומך על מאיר.

<< דובר >> מאיר כהן (יש עתיד-תל"ם): << דובר >>

מיקי, תשאיר את זה איך שעודד אמר.

<< דובר >> מכלוף מיקי זוהר (הליכוד): << דובר >>

מאיר הוא אחראי והוא יפעל בסוף לטובת העניין, אבל אני אומר שבמקביל באותה
נשימה, מה אנחנו עושים עם סעיף (ג)? אני עדיין מוטרד שיתכנסו ועדות משנה
ללא אישור יושב-ראש הכנסת.

<< יור >> היו"ר איתן גינזבורג: << יור >>

לא הבנתי מה זה סעיף (ג)?

<< דובר >> מכלוף מיקי זוהר (הליכוד): << דובר >>

של חוץ וביטחון.

<< יור >> היו"ר איתן גינזבורג: << יור >>

חוץ וביטחון זה דבר שהוא מוסכמה.

<< דובר_המשך >> מכלוף מיקי זוהר (הליכוד): << דובר_המשך >>

האוזר, אל תתלהב מהר מדי, כי יכול להיות שיחליפו אותך מהר מאוד.

<< יור >> היו"ר איתן גינזבורג: << יור >>

הוא יכול לסמוך עליך שהוא לא יוחלף.

הסיפור הזה של ועדות משנה מאז ומעולם הוחרג מיושב-ראש הכנסת, מאז ומעולם,
ואני מציע להשאיר את זה כך ולא לעשות פה שינויים של סדרי בראשית. אני כן
מציע לך מיקי להתייחס לדברים שאמר פה עודד פורר, זה נראה לי טיפה יותר
מטריד מאשר כינוסה ועדת מודיעין בחוץ וביטחון.

<< דובר >> מכלוף מיקי זוהר (הליכוד): << דובר >>

אמרתי שאני לא פוסל את זה.

<< יור >> היו"ר איתן גינזבורג: << יור >>

אתה רוצה לבטל את האפשרות? זו הייתה בקשת יושב-ראש הכנסת וגם יושבי ראש של
הוועדות השונות, בגלל זה אני שואל.

<< דובר >> מכלוף מיקי זוהר (הליכוד): << דובר >>

אני עדיין חושב שבשם האמירה שלנו ככנסת שאנחנו נותנים מסלול ירוק לנושאים
שקשורים לקורונה, הסעיף הזה הוא סעיף לא רע בכלל, למרות שעודד מתנגד אליו,
אני לא כל כך מבין את החשש, אבל אני לא רואה שמשהו בכנסת יעבור, אם לא תהיה
פה הסכמה.

<< דובר >> עודד פורר (ישראל ביתנו): << דובר >>

על אחת כמה וכמה, מיקי. כשאתה צריך לגייס קולות, נניח שיש התנגדות ונניח
שאתה רוצה לעשות גיוס, אתה עושה גיוס ביום שהכנסת בפגרת בחירות באותה מידה
שאתה עושה גיוס היום? אתה יודע שלא, ואתה יודע שזה הרבה יותר קשה, ולכן
נדרשת ההסכמה בוועדת ההסכמות של יו"ר הקואליציה ויו"ר האופוזיציה, כדי ששני
הצדדים יגידו: חברים, אנחנו יוצאים למערכת הזאת, ההוא יגיד: אני צריך יום,
ההוא יגיד: אני צריך יומיים. לא צריכה להיות הסכמה על העניין עצמו. אין
מחלוקת שהעניין יבוא לדיון. לפי הנוסח הכתוב פה, העניין יכול לבוא לדיון
בעוד שעה.

<< דובר >> מכלוף מיקי זוהר (הליכוד): << דובר >>

אולי הייתי מחריג את זה באופן כזה שאומר - -

<< דובר >> עודד פורר (ישראל ביתנו): << דובר >>

לא צריך להחריג, תאמין לי.

<< דובר >> מכלוף מיקי זוהר (הליכוד): << דובר >>

- - שאם רוצים לכנס בנושא הקורונה, על מנת לקבל מועד קרוב, צריך את אישור
ועדת ההסכמות, אחרת צריך התראה נניח של ארבעה ימים מראש.

<< דובר >> עודד פורר (ישראל ביתנו): << דובר >>

בשביל מה? אתה תקבל גם ככה את זה וגם את זה.

<< דובר >> מכלוף מיקי זוהר (הליכוד): << דובר >>

אני חושב שזה נושא, שחשוב שהכנסת תראה שהיא נותנת מסלול ירוק, פותחת את
השערים שלה בענייני קורונה ולא מעכבת נושאים כאלה ואחרים. יש לזה משמעות
ציבורית בעיניי.

איתן, אני קובע סייע שאומר שהוועדה יכולה להתכנס פחות מארבעה ימים ממועד
הבקשה, רק באישור ועדת ההסכמות. אני מדבר על סעיף (א) - -

<< דובר >> עודד פורר (ישראל ביתנו): << דובר >>

ואם היומיים האלה ייפלו בדיוק - - -

<< דובר >> מכלוף מיקי זוהר (הליכוד): << דובר >>

- - נושאי קורונה לא באופן מידי, אלא אם ועדת ההסכמות אישרה את זה.

<< יור >> היו"ר איתן גינזבורג: << יור >>

אתה רוצה עכשיו להחיל בנושאי קורונה את כל הסיפור של ועדת ההסכמות על כל
הוועדות?

<< דובר_המשך >> מכלוף מיקי זוהר (הליכוד): << דובר_המשך >>

עודד אומר שהוא מוטרד שיתכנסו דיונים מרגע לרגע בלי היערכות מוקדמת. אני
אומר שכל נושא דיוני הקורונה - - -

<< יור >> היו"ר איתן גינזבורג: << יור >>

הוא מעלה שתי סוגיות, או אתה מעלה. הוא מדבר על עצם קיום הוועדה בלי אישור
ועדת הסכמות. אתה אומר שיש סוגיה שמדברת על מתי מזמנים את הוועדה. אלה שתי
סוגיות נפרדות.

<< דובר >> אופיר כץ (הליכוד): << דובר >>

איתן, הבעיה השנייה היא נגזרת של הבעיה הראשונה.

<< יור >> היו"ר איתן גינזבורג: << יור >>

לא, אתה שואל על עצם קיום הוועדה, והוא רוצה את הסכמת הוועדות.

<< דובר_המשך >> אופיר כץ (הליכוד): << דובר_המשך >>

לא, הבעיה השנייה נגזרת של הבעיה הראשונה.

<< יור >> היו"ר איתן גינזבורג: << יור >>

רק על המועדים? להשאיר את זה ככה - - -

<< דובר >> אופיר כץ (הליכוד): << דובר >>

יומיים, לא ארבעה.

<< דובר >> עודד פורר (ישראל ביתנו): << דובר >>

שבוע.

<< דובר >> מכלוף מיקי זוהר (הליכוד): << דובר >>

בוא תקבע שהדיונים בוועדות בנושאי קורונה יהיו בארבעה ימים, אבל באישור
ועדת ההסכמות אפשר יהיה להקדים את המועדים.

<< דובר >> עודד פורר (ישראל ביתנו): << דובר >>

שבוע.

<< יור >> היו"ר איתן גינזבורג: << יור >>

בכל מקרה ליושב-ראש יש זמן לקצר.

<< דובר >> שגית אפיק: << דובר >>

הוא אומר לך עצם הדיון - - -

<< יור >> היו"ר איתן גינזבורג: << יור >>

ליושב-ראש הכנסת יש סמכות לקצר את המועדים של ארבעה ושלושה ימים, יש לו
סמכות, לא צריך ועדת הסכמות בשביל זה.

<< דובר >> מכלוף מיקי זוהר (הליכוד): << דובר >>

עודד אומר שהוא רוצה שהסמכות תהיה בידי ועדת ההסכמות.

<< דובר >> ארבל אסטרחן: << דובר >>

אבל הוא רצה שעצם הדיון יהיה כפוף - - -

<< דובר >> עודד פורר (ישראל ביתנו): << דובר >>

אני לא הבנתי, איזה סמכות יש ליושב-ראש הכנסת פה?

<< קריאה >> ארבל אסטרחן: << קריאה >>

לקצר את המועדים תמיד, את הארבעה ימים יש לו סמכות תמיד לקצר.

<< דובר >> עודד פורר (ישראל ביתנו): << דובר >>

איפה מופיעים הארבעה ימים?

<< דובר >> ארבל אסטרחן: << דובר >>

בסעיף 6.

<< דובר >> מכלוף מיקי זוהר (הליכוד): << דובר >>

אני מציע פה פשרה, שאומרת שכל דיון בנושא הקורונה, יוכל להתקיים - - -

<< דובר >> עודד פורר (ישראל ביתנו): << דובר >>

לא, אבל אלה הדיונים שאושרו. ליושב-ראש הכנסת יש אישור על דיונים שאושרו.
פה את אומרת לי: לא צריך אישור לדיונים ויושב-ראש יוכל - - -

<< דובר >> ארבל אסטרחן: << דובר >>

לא, כתוב שלא צריך ארבעה ימים, ב-8(א) לא צריך את הארבעה ימים.

<< דובר >> מכלוף מיקי זוהר (הליכוד): << דובר >>

עודד, תקשיב לפשרה, אולי היא תמצא חן בעיניך. אני אומר שאנחנו נקבע שדיונים
בנושאי קורונה לא מצריכים את אישור ועדת ההסכמות, ואפשר לקיים אותם בהתראה
של ארבעה ימים מראש.

<< דובר >> ארבל אסטרחן: << דובר >>

להוריד את הסיפא שאומרת שלא צריך את הארבעה ימים, להחזיר את הארבעה ימים.

<< דובר >> מכלוף מיקי זוהר (הליכוד): << דובר >>

צריך את הארבעה ימים, ולהוסיף סייג בסעיף הזה, שאם רוצים להקדים את הדיון
לפני הארבעה ימים, צריך את אישור ועדת ההסכמות.

<< דובר >> עודד פורר (ישראל ביתנו): << דובר >>

במקום יו"ר הכנסת.

<< דובר >> מכלוף מיקי זוהר (הליכוד): << דובר >>

כדי שהאופוזיציה תוכל להתגייס.

<< יור >> היו"ר איתן גינזבורג: << יור >>

לא, זה משנה את כל הרציונל של הפעילות.

<< דובר >> ארבל אסטרחן: << דובר >>

ארבעה ימים זה רציונל שונה.

<< יור >> היו"ר איתן גינזבורג: << יור >>

אלה שני דברים שונים.

<< דובר >> מזכירת הכנסת ירדנה מלר-הורוביץ: << דובר >>

- - - צריך לדעת מזה שמקבלים פה החלטה.

<< דובר >> עודד פורר (ישראל ביתנו): << דובר >>

איתן, אני לא מבין ממה אתם מפחדים, מה כל כך מסובך? יש ועדת הסכמות – אני
חוזר ואומר, זאת באמת ועדת הסכמות מאוד הגיונית. לכולנו ברור המצב בנושאים
ביטחוניים כמו גם בנושאים בריאותיים. גם אף אחד לא יחפש באמצעות ביטול דיון
או דחיית דיון, שמשהו לא יבוא לדיון והצבעה בכנסת. אנחנו גם בתקופה שבה
הקואליציה והאופוזיציה פה לא הכי ברורים בתוך הבניין הזה.

<< דובר >> מיכאל מלכיאלי (ש"ס): << דובר >>

למה הכוונה?

<< דובר >> עודד פורר (ישראל ביתנו): << דובר >>

אתה יודע מצוין למה הכוונה. יש נציג של יו"ר האופוזיציה. אגב, מאיר כהן לא
מהמפלגה שלי, אני לא בא לייצר למפלגה שלי איזושהי אג'נדה של וטו, אני אומר:
יש פה שני נציגים, יש יו"ר קואליציה, יש נציג של יו"ר האופוזיציה, שניהם
ביחד יחליטו, יעשו דיון מהיום למחר. במובן הזה אני סומך על האיזונים
והבלמים דווקא בתקופה הזאת, ואני חושב שלא צריך לסבך את זה יותר מדי. תאמין
לי שמאיר יאשר את זה בדיוק כמו שאתה תאשר גם מהיום למחר אם צריך. חבר'ה,
מספיק.

<< דובר >> ארבל אסטרחן: << דובר >>

צריך לשים לב שההחרגה היא רק על דיוני חקיקה וחקיקת משנה, זאת אומרת:
דיונים יזומים, דיוני פיקוח עדיין כפופים לוועדת ההסכמות.

<< דובר >> עודד פורר (ישראל ביתנו): << דובר >>

הניסיון עם הממשלה הזאת בשנה האחרונה הזאת לימד אותי, שהדברים שמגיעים לפה
לא תמיד מה שהיא אומרת שהוא דחוף הוא בהכרח הכי דחוף, ולא בהכרח מה שהם
רוצים להביא הוא הדבר שאני חושב שנכון להביא אותו מהיום למחר, מה לעשות?

<< דובר >> בועז טופורובסקי (יש עתיד-תל"ם): << דובר >>

זה חייב להיות בהסכמות.

<< דובר >> מכלוף מיקי זוהר (הליכוד): << דובר >>

אני חוזר ואומר, אני מציע שבסיפא של סעיף (א), במקום "אף אם פחתה התקופה
מהאמור בסעיף 6", ייכתב: לפחות ארבעה ימים לפני קיום הדיון, אלא בהינתן
אישור ועדת ההסכמות לקיום דיון מוקדם יותר. זאת דעתי, בסוף היא גם הגיונית,
גם מאפשרת לאופוזיציה זמן ומרווח, אם וכאשר היא רוצה להתנגד לנושא מסוים
שקשור בקורונה, ואם הכול מגיע בהסכמה, נוכל לקיים את הדיון באופן מידי בלי
שום עיכוב ולא לחכות ארבעה ימים.

<< דובר >> אוסנת הילה מארק (הליכוד): << דובר >>

במה שמיקי אומר יש גם הרבה היגיון.

<< דובר >> ארבל אסטרחן: << דובר >>

זאת אומרת, במקום "ההזמנה תימסר...מוקדם ככל האפשר, אף אם פחתה", יחול הכלל
הרגיל של ארבעה ימים, אבל הקיצור יכול להיעשות על ידי ועדת ההסכמות.

<< דובר >> מכלוף מיקי זוהר (הליכוד): << דובר >>

כן, זה הגיוני וזה סביר וזה גם הוגן.

<< יור >> היו"ר איתן גינזבורג: << יור >>

מאיר, זה מקובל עליך?

<< דובר >> מאיר כהן (יש עתיד-תל"ם): << דובר >>

אני בסדר עם זה.

<< דובר >> ארבל אסטרחן: << דובר >>

אבל יש פטור מוועדת הסכמות בעניינים האלה.

<< דובר >> אוסנת הילה מארק (הליכוד): << דובר >>

מאיר, אין בזה כלום.

<< דובר >> מיכאל מלכיאלי (ש"ס): << דובר >>

הוא אישר ואמר בסדר.

<< דובר >> בועז טופורובסקי (יש עתיד-תל"ם): << דובר >>

איתן, אחרי שזה הוסכם, מה עם ועדת הכנסת? אני יודע פשוט מה קורה כאן, אתם
תגידו לי: בואו עכשיו, בואו מחר בתשע בבוקר, בואו עוד מעט.

<< יור >> היו"ר איתן גינזבורג: << יור >>

אז אנחנו לא נעשה את זה ככה, אנחנו עדיין בתקופת פגרה, אבל בכל הכנסות ועדת
הכנסת הייתה מוחרגת מכל שאר הוועדות. זאת ועדה שעוסקת בעניינים של הכנסת,
והיא לא צריכה להיות כפופה לפעילות - - -

<< דובר_המשך >> בועז טופורובסקי (יש עתיד-תל"ם): << דובר_המשך >>

נכון, אבל גם חברי הוועדה נמצאים עכשיו בבחירות.

<< דובר >> מאיר כהן (יש עתיד-תל"ם): << דובר >>

אבל היה ייעוץ משפטי על כל - - -

<< יור >> היו"ר איתן גינזבורג: << יור >>

נכון, אגב בעבר - - -

<< דובר >> מאיר כהן (יש עתיד-תל"ם): << דובר >>

אני לא מוכן שיורידו את הייעוץ המשפטי. אני לא מוכן שהוועדה תתכנס מעכשיו
לעכשיו, בלי שתהיה חוות דעת משפטית.

<< יור >> היו"ר איתן גינזבורג: << יור >>

בעבר כל בקשה, גם לוועדת הסכמות, לפני שהיא הגיעה לוועדת ההסכמות, עברה דרך
הייעוץ המשפטי.

<< דובר >> מאיר כהן (יש עתיד-תל"ם): << דובר >>

כן?

<< יור >> היו"ר איתן גינזבורג: << יור >>

כן.

<< דובר >> מזכירת הכנסת ירדנה מלר-הורוביץ: << דובר >>

עברה - - - לשכת יושב-ראש.

<< יור >> היו"ר איתן גינזבורג: << יור >>

המסמך הזה כמעט מועתק מפעמים קודמות.

<< דובר >> בועז טופורובסקי (יש עתיד-תל"ם): << דובר >>

כמעט.

<< יור >> היו"ר איתן גינזבורג: << יור >>

נכון, כי הקורונה לא הייתה בפעם הקודמת, וגם ועדת הכנסת מועתקת. לכן אני
משאיר את מה שהיה בעבר – גם ועדת הכנסת, גם ועדת החוץ והביטחון, וגם שאר
הוועדות.

<< דובר >> מכלוף מיקי זוהר (הליכוד): << דובר >>

בסדר, יאללה.

<< דובר >> מיכאל מלכיאלי (ש"ס): << דובר >>

איתן, אני העליתי משהו, אתה הנהנת בראשך, אז אני רוצה שתתייחסו לזה. נקבעו
כבר כמה דיונים בוועדת העורף, שנוכל לכנס אותה.

<< יור >> היו"ר איתן גינזבורג: << יור >>

נמצא פה יושב-ראש הוועדה, אולי הוא ידבר.

<< דובר >> צבי האוזר (יו"ר ועדת החוץ והביטחון): << דובר >>

רציתי להעיר הערה, שגם תניח את דעתו של מיקי. אני מבין את הרגישות.

<< דובר >> מכלוף מיקי זוהר (הליכוד): << דובר >>

הסיבה לעצם היותך יושב-ראש ועדת החוץ והביטחון – תגיד: מיקי, הסיבה לעצם
היותי יושב-ראש ועדת החוץ והביטחון.

<< דובר >> עודד פורר (ישראל ביתנו): << דובר >>

מיקי, אתה יכול לציין את הדיון שהיה בסן רמו...

<< דובר >> צבי האוזר (יו"ר ועדת החוץ והביטחון): << דובר >>

בדיוק. הדיונים של הוועדות האלה הם דיונים מסווגים, הם דיונים חשאיים, זאת
אומרת הם לא דיונים פומביים, כך שהחשש המהותי הטבעי שיש פה, שיעשו בכנסת
שימוש לצרכים כאלה ואחרים שהם בהסתכלות על מערכת הבחירות ולא בהסתכלות על
עבודת הכנסת, הוא הכי נמוך כאן, הוא הכי לא קיים כאן, כי הדיון הוא דיון
מסווג וחשאי, והכוונה היא לדברים שהם דחופים והם רלוונטיים, ולכן נדמה לי
שהדיון פה הוא שונה לגמרי משאר הדיונים שהיו כאן בשאר הסעיפים, והוא מאפשר
באמת את אותו פיקוח על זרועות הביטחון, שהוא פיקוח מחויב המציאות היום
יומית שלנו הביטחונית. הוא לא יכול לאפשר לקחת עכשיו שלושה חודשים.

<< דובר >> מיכאל מלכיאלי (ש"ס): << דובר >>

מכיוון שנקבעו עוד כמה דיונים ויש מוזמנים, ביקשתי להכניס גם את זה לפה.

<< דובר >> ארבל אסטרחן: << דובר >>

זה לא נמנע, זה רק יחייב ועדת הסכמות.

<< דובר >> מיכאל מלכיאלי (ש"ס): << דובר >>

לא, בשביל מה? נחסוך - - -

<< דובר >> צבי האוזר (יו"ר ועדת החוץ והביטחון): << דובר >>

אבל אני לא יודע כמה דיונים, אז - - -

<< יור >> היו"ר איתן גינזבורג: << יור >>

יש ועדת הסכמות.

<< דובר >> ארבל אסטרחן: << דובר >>

ועדת הסכמות, באישור של יו"ר ועדת החוץ והביטחון, זה לא שאי אפשר יהיה
לקיים דיונים.

<< דובר >> צבי האוזר (יו"ר ועדת החוץ והביטחון): << דובר >>

מוכנות העורף זה דבר חשוב.

<< דובר >> מאיר כהן (יש עתיד-תל"ם): << דובר >>

אני לא יודע על מה רבים כאן.

<< דובר >> צבי האוזר (יו"ר ועדת החוץ והביטחון): << דובר >>

לא רבים, לא רבים.

<< יור >> היו"ר איתן גינזבורג: << יור >>

אני מציע להשאיר את זה, ועדת ההסכמות תאשר לך התכנסות, תתכנסו, מה הבעיה?

<< דובר_המשך >> מאיר כהן (יש עתיד-תל"ם): << דובר_המשך >>

לא תהיה שום בעיה.

<< דובר >> מיכאל מלכיאלי (ש"ס): << דובר >>

על מה אנחנו מצביעים?

<< יור >> היו"ר איתן גינזבורג: << יור >>

אנחנו הצבענו על פשרת זוהר.

<< דובר >> מיכאל מלכיאלי (ש"ס): << דובר >>

תקבל את מה שאמרתי, יש פה תמימות דעים. הוועדה מסכימה עם מה שאמרתי, אין
אחד שיתנגד לזה.

<< דובר >> עודד פורר (ישראל ביתנו): << דובר >>

ארבל, דיוני הוועדות ביום רביעי בבוקר מתקיימים כרגיל?

<< יור >> היו"ר איתן גינזבורג: << יור >>

כן, עד שעה 11.

בכפוף לתיקונים שעשינו כאן, מי בעד - -

<< דובר >> ארבל אסטרחן: << דובר >>

איזה תיקונים? רק התיקון של חבר הכנסת זוהר, רק לעניין סעיף 8(א), ארבעה
ימים וועדת הסכמות שיכולה לקצר את זה.

<< יור >> היו"ר איתן גינזבורג: << יור >>

- - נכון, מי בעד הכללים? מי נגד? מי נמנע?

הצבעה

אושרו.

<< יור >> היו"ר איתן גינזבורג: << יור >>

חברים, שתהיה לכולם פגרה נעימה.

אנחנו נקבע רביזיה בשעה שתיים וחצי.

הישיבה נעולה.

<< סיום >> הישיבה ננעלה בשעה 13:57. << סיום >>
