הכנסת העשרים-ושלוש

מושב ראשון

פרוטוקול מס' 5

מישיבת ועדת הכנסת

יום שני, ט"ז בסיון התש"ף (08 ביוני 2020), שעה 10:00

סדר היום:

<< נושא >> 1. בקשת יושב-ראש ועדת הכלכלה להעברת הצעת חוק שירותי תעופה
(פיצוי וסיוע בשל ביטול טיסה או שינוי בתנאיה) (הוראת שעה – נגיף קורונה
החדש), התש"ף–2020 (מ/1300), מוועדת הכספים לדיון בוועדת הכלכלה. << נושא
>>

<< נושא >> 2. המלצה למינוי יושבי-ראש ועדות:- הוועדה לקידום מעמד האישה -
הוועדה המיוחדת למיגור הפשיעה בחברה הערבית << נושא >>

<< נושא >> 3. שינוי בהרכב הסיעתי בוועדת המדע והטכנולוגיה << נושא >>

<< נושא >> 4. חילופי אישים בוועדה המשותפת של ועדת החוץ והביטחון וועדת
הפנים והגנת הסביבה לדיון בהארכת תוקף חוק האזרחות והכניסה לישראל (הוראת
שעה), התשס"ג- 2003 << נושא >>

<< הלסי >> 5. הצעה לסדר-היום בנושא: "הקמת ועדת חקירה פרלמנטרית על תפקוד
הממשלה מול האלימות הגואה נגד נשים והירצחן של 11 נשים מתחילת השנה" –
קביעת ועדה לדיון. << הלסי >>

<< הצח >> 6. הצעת חוק הרשויות המקומיות (הוראת שעה – נגיף הקורונה החדש)
(קיום ישיבת מועצה בהיוועדות חזותית), התש"ף-2020 << הצח >> - קביעת ועדה
לדיון.

נכחו:

חברי הוועדה:

איתן גינזבורג – היו"ר

בועז טופורובסקי

אחמד טיבי

מיכאל מלכיאלי

אלכס קושניר

חברי הכנסת:

מיקי לוי

אוסאמה סעדי

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אתי בן-שמחון

<< נושא >> שינוי בהרכב הסיעתי בוועדת המדע והטכנולוגיה << נושא >>

<< יור >> היו"ר איתן גינזבורג: << יור >>

בוקר טוב, אני מתכבד לפתוח את ישיבת ועדת הכנסת. יש לנו כמה עניינים על
סדר-היום נכון לעכשיו. כמו שהבנתי, ועדת הכנסת היא ועדה דינמית, אז כל פעם
במהלך היום יכולים להתווסף דברים, וגם נכון לעכשיו.

הנושא הראשון הוא: - שינוי בהרכב הסיעתי בוועדת המדע והטכנולוגיה. לפי
הודעה שקיבלתי, במקום חבר סיעת הליכוד, יינתן חבר לסיעת הרשימה המשותפת, כך
שלליכוד יהיו שני נציגים, ולרשימה המשותפת נציג אחד.

<< דובר >> אחמד טיבי (הרשימה המשותפת): << דובר >>

כי מדע זה משותפת.

<< דובר >> עודד פורר (ישראל ביתנו): << דובר >>

עוד פעם עשית דיל עם מיקי זוהר, אחמד...

<< דובר >> אחמד טיבי (הרשימה המשותפת): << דובר >>

זה לא מיקי זוהר, זה ביטן...

<< יור >> היו"ר איתן גינזבורג: << יור >>

מי בעד השינוי? ירים את ידו.

הצבעה

בעד – רוב

נגד – אין

נמנעים – אין

<< יור >> היו"ר איתן גינזבורג: << יור >>

עבר פה אחד. השינוי אושר.

<< נושא >> המלצה למינוי יושבי-ראש ועדות: קידום מעמד האישה << נושא >>

<< יור >> היו"ר איתן גינזבורג: << יור >>

נעבור להמלצה למינוי יושבי-ראש ועדות. אנחנו מבקשים להמליץ, שיושב-ראש
הוועדה לקידום מעמד האישה יהיה חבר הכנסת עודד פורר, מטעם סיעת ישראל
ביתנו.

למישהו יש הערות?

<< דובר >> אוסאמה סעדי (הרשימה המשותפת): << דובר >>

אדוני היושב-ראש, אני חושב שבעניין הזה של הוועדות, וחלוקת הוועדות, הרשימה
המשותפת, האופוזיציה בכלל, והמשותפת בפרט, קופחה באופן משמעותי. זה
שהאופוזיציה כולה קיבלה רק את ועדת ביקורת המדינה, והעניין אפילו עלה
בבג"צ, להבדיל מהכנסת ה-20, למשל, שהאופוזיציה הייתה בראשות ועדת הכלכלה,
וגם ועדת ביקורת המדינה, וגם הוועדה למעמד האישה, ועוד ועדה אני חושב, ועדה
לנגע הסמים. הייתה עוד ועדה מיוחדת, אז הפעם בכנסת הנוכחית, זה שהאופוזיציה
לא מקבלת אף ועדה שהיא יכולה לחוקק, זו פגיעה דורסנית, פגיעה קשה
באופוזיציה. גם מבחינת הרשימה המשותפת, בסופו של יום, שהמשותפת שהיא 15
מנדטים, לא מקבלת למעשה ראשות ועדה קבועה, סטטוטורית, נכון שאנחנו מקבלים
את ראשות הוועדה למיגור הפשיעה בחברה הערבית שאנחנו רואים שהיא ועדה חשובה.

<< דובר >> בועז טופורובסקי (יש עתיד-תל"ם): << דובר >>

זה בחירתכם.

<< דובר >> אוסאמה סעדי (הרשימה המשותפת): << דובר >>

נכון, עמדנו על זה. אבל הבחירה הייתה בחירה לא הוגנת. זו בחירה שטבעי הדבר
שאנחנו נבחר בוועדה הזאת. אבל בסופו של דבר, בראייה כללית, אני חושב
שהמשותפת קופחה באופן משמעותי ביותר.

<< דובר >> בועז טופורובסקי (יש עתיד-תל"ם): << דובר >>

איך למשותפת יש ועדה הזאת? וגם אתם אמורים להיות הראשונים בוועדה לבטיחות
בדרכים, ואתם מקופחים, ולא יש עתיד-תל"ם, שיש להם יותר מנדטים, והם מקבלים
ועדה אחת ב- - -

<< דובר >> אוסאמה סעדי (הרשימה המשותפת): << דובר >>

מה יש לכם יותר מנדטים – אחד? אנחנו מוכנים להתחלף. תנו לנו את ביקורת
המדינה, ותיקחו את הכול. בבקשה, אני יודע מה העמדה שלך.

<< דובר >> בועז טופורובסקי (יש עתיד-תל"ם): << דובר >>

אם אני הייתי מנהל את המשא-ומתן - - -

<< דובר >> אוסאמה סעדי (הרשימה המשותפת): << דובר >>

אני יודע מה העמדה שלך.

<< דובר >> אחמד טיבי (הרשימה המשותפת): << דובר >>

אני רוצה לשנן את הדברים הנכונים שאמר חברי אוסאמה. הקואליציה דרסה את
האופוזיציה בחלוקת הוועדות – עשתה דברים שלא ייעשו. בדרך כלל, כלכלה אמורה
לעבור לאופוזיציה, תהיה ועדה מחוקקת שאפשר לחוקק חוקים.

מה קיבלה האופוזיציה? – ביקורת המדינה ומעמד האישה וסטטוטוריות וועדות
מיוחדות. לכן, אנחנו כמשותפת, היינו מול שתי אפשרויות לא קלות, לא הוגנות
החלוקה והאופציות. מטבע הדברים, אנחנו נבחר בוועדה למיגור הפשיעה, וגם
בסופו של דבר, בוועדה לנגע הסמים ותאונות דרכים. אני מקווה שהיא תוחלף
בקרוב. זה לא מה שצריכה לקבל סיעה בת 15 מנדטים. ויש עתיד, צריכה לקבל יותר
מאשר ביקורת המדינה, ועדת כלכלה, למשל. גם אנחנו רצינו ועדת כלכלה. לכן,
מבחינת ניהול הוועדות, יש טעם מר בפה. היה אפשר אחרת. אבל זאת הקואליציה,
נתמודד גם עם זה.

<< יור >> היו"ר איתן גינזבורג: << יור >>

תודה.

<< דובר >> מיקי לוי (יש עתיד-תל"ם): << דובר >>

בהמשך למה שאמר חבר הכנסת טיבי, אפשר לספור אולי על יד אחת את המקרים --

<< דובר >> אוסאמה סעדי (הרשימה המשותפת): << דובר >>

אתה מצטרף לטיבי, לא מצטרף אליי.

<< דובר >> מיקי לוי (יש עתיד-תל"ם): << דובר >>

אתה יודע שאני אוהב אותך.

אם בודקים את ההיסטוריה של 72 שנים, יכולים לספור אולי על יד אחת בכמה
כנסות הייתה קואליציה דורסנית מן הסוג הזה שהותירה לאופוזיציה ועדה
סטטוטורית אחת בלבד. בדרך כלל, ועדת הכלכלה הייתה הולכת לאופוזיציה. בכנסות
שאני מכיר מ-2013, עד היום, חבר הכנסת טיבי בוודאי ובוודאי ותיק ממני, הוא
יכול להעיד על כך – לא היה את המצב הזה. אני הייתי מצפה מכנסת כזו, או
ממשלה כזו ענקית עם מגוון רחב של תפקידים. עם 54 אפשרויות לשרים וסגני
שרים. עם כל הוועדות בכף היד. עם חברות כנסת שמגיעות אולי מחר בבוקר וכבר
ממונות לראשות ועדה. הייתי מצפה שהקואליציה תבוא עם יד פתוחה.

בסדר, לא רציתם לתת את הנציג האחד והיחיד, שהרי הוא לא יכול להטות כף
בוועדה למינוי שופטים, שזה יותר סמל, כי יש עוד נציגים לפחות בעניין הזה.
זוהי קואליציה דורסנית, לא ראויה בממשלה לא ראויה. זה רק סימנים של צעדים
שאתם עושים – עוד אחד, ועוד אחד, שדורסים את האופוזיציה. ככה לא בונים
כנסת. ככה לא בונים יחסי גומלין תקינים. וככה לא בונים יחסי אמון.

אני רוצה להזכיר לכם, שנתניהו היה זקוק למשותפת כדי לפזר את הכנסת. אז כאשר
נתניהו נוח לו, אז הערבים הם בסדר.

<< דובר >> מיכאל מלכיאלי (ש"ס): << דובר >>

גם המשותפת היו צריכים את נתניהו לפזר את הכנסת.

<< דובר >> מיקי לוי (יש עתיד-תל"ם): << דובר >>

עזוב מלכיאלי, נו באמת. תשאל את אריה. אריה מספיק ותיק כדי להגיד לך שלא
היה כדבר הזה. שלא דרסו - - -

<< יור >> היו"ר איתן גינזבורג: << יור >>

תגידו, כל הדיון הזה בשביל למנות את עודד פורר להיות יושב-ראש מעמד האישה?

<< דובר >> אוסאמה סעדי (הרשימה המשותפת): << דובר >>

- - - לכל הוועדות כאן.

<< יור >> היו"ר איתן גינזבורג: << יור >>

אוקיי. בסדר.

<< דובר >> מיקי לוי (יש עתיד-תל"ם): << דובר >>

זוהי הזדמנות להשמיע את קולנו בשלוש הדקות שיש לכל אחד ואחד. הקואליציה
זוהי דורסנית, היא יכולה רק להתבייש בצעדים שהיא עשתה, בכך שהיא לא נתנה
עוד ועדה אחת, בדרך כלל, ב-90% מהשנים, ועדת הכלכלה הייתה בראשותה של
האופוזיציה. איתן כבל שירת שם בפעם הקודמת כאשר היה באופוזיציה, ולפני כן,
כמובן, אחרים. זה פשוט חבל, זה משאיר טעם רע בפה. אל תבואו אחר-כך בטענות
על כל הדברים שאנחנו עושים, כי את הצעדים הדרסטיים והדורסניים אתם עושים.

<< יור >> היו"ר איתן גינזבורג: << יור >>

תודה.

מי בעד המלצה על חבר הכנסת עודד פורר לכהן כיושב-ראש הוועדה לקידום מעמד
האישה, ירים את ידו? מי נגד? מי נמנע?

הצבעה

בעד – 5

נגד – אין

נמנעים – אין

<< יור >> היו"ר איתן גינזבורג: << יור >>

ההמלצה התקבלה. נאחל לך הצלחה. אתה תהיה חבר הכנסת השני, הזכר, שעומד בראש
הוועדה הזאת. אני חושב שזה דווקא טוב.

<< דובר >> אוסאמה סעדי (הרשימה המשותפת): << דובר >>

מי הראשון שהקדים אותו?

<< יור >> היו"ר איתן גינזבורג: << יור >>

היה גדעון סער.

<< דובר >> מיקי לוי (יש עתיד-תל"ם): << דובר >>

שני עורכי דין.

<< נושא >> הוועדה המיוחדת למיגור הפשיעה בחברה הערבית << נושא >>

<< יור >> היו"ר איתן גינזבורג: << יור >>

נעבור להמלצה למינוי יושב-ראש לוועדה המיוחדת למיגור הפשיעה בחברה הערבית.
המלצה שאנחנו מבקשים להביא, הוא שמינויו של חבר הכנסת מנסור עבאס, מטעם
סיעת הרשימה המשותפת.

בבקשה, אוסאמה.

<< דובר >> אוסאמה סעדי (הרשימה המשותפת): << דובר >>

בהמשך לדברים שאמרתי קודם, ואמרו חבריי - אחמד טיבי בעיקר לעניין הבחירה
שאנחנו הועמדנו בפניה איזה ועדה לבחור. כמובן, לאחר שאנחנו אמרנו את דברנו
בעניין הקיפוח של האופוזיציה ושל המשותפת, אך היה טבעי שאנחנו נבחר בוועדה
החשובה הזאת, והאירועים של הימים האחרונים במיוחד – הרצח המשולש שהיה לפני
יומיים. שלושה צעירים משכונת ג'ואריש ברמלה, וירי בטייבה, וירי בטירה,
בטירה שלשום, והיום בטייבה, אז זה מראה על החשיבות של הוועדה הזאת. לכן
אנחנו מייחסים חשיבות רבה לוועדה הזאת, ואני קורא לכל הסיעות – זאת לא
הבעיה שלנו, של החברה הערבית האלימות בחברה הערבית.

<< קריאה >> קריאה: << קריאה >>

בעיה של החברה הישראלית.

<< דובר >> אוסאמה סעדי (הרשימה המשותפת): << דובר >>

זו בעיה של החברה בכלל. וצריך פה גם שכל המשרדים, שכל השרים, שכל חברי
הכנסת מכל סיעות הבית, באמת, שיירתמו למשימה החשובה הזאת של כולם בסופו של
דבר.

<< יור >> היו"ר איתן גינזבורג: << יור >>

אני רק יכול לאחל, כשנקים את הוועדה, נאחל שימיה יהיו קצרים וספורים, כי
הפשיעה תמוגר. נראה לי שזו קריאה, ומשהו משותף שכולם יחתמו עליו וירצו
אותו.

אם כך, מי בעד בחירתו של חבר הכנסת מנסור עבאס, ליושב-ראש הוועדה המיוחדת
למיגור הפשיעה בחברה הערבית? ירים את ידו.

הצבעה

בעד – 7

נגד – אין

נמנעים – אין

<< יור >> היו"ר איתן גינזבורג: << יור >>

7 בעד. פה אחד. נעביר את ההמלצה לוועדה.

<< נושא >> איוש חברים בוועדות השונות מטעם סיעת הרשימה המשותפת << נושא >>

<< יור >> היו"ר איתן גינזבורג: << יור >>

אני רוצה לעבור בבקשה לאיוש חברים בוועדות השונות מטעם סיעת הרשימה
המשותפת.

לפי בקשת סיעת הרשימה המשותפת, אני מקריא את רשימת הנציגים בכל הוועדות, על
מנת שהדברים יהיו מסודרים.

בוועדת הכנסת: יכהן חבר הכנסת אחמד טיבי

בוועדת כספים: יכהנו חברי הכנסת אחמד טיבי, עאידה תומא סלימאן, ואנטאנס
שחאדה.

<< דובר >> מיכאל מלכיאלי (ש"ס): << דובר >>

יש שלושה חברי כנסת מהמשותפת בכספים?

<< דובר >> אחמד טיבי (הרשימה המשותפת): << דובר >>

רצינו ארבעה, לא התאפשר.

<< דובר >> מיכאל מלכיאלי (ש"ס): << דובר >>

לנו אמרו - - - אחד לשבע.

<< דובר >> אוסאמה סעדי (הרשימה המשותפת): << דובר >>

אנחנו בחוץ וביטחון אפס.

<< יור >> היו"ר איתן גינזבורג: << יור >>

יש יחסים בין הסיעות....

בוועדת הכלכלה: יכהנו חברי הכנסת אנטאנס שחאדה, ואימאן ח'טיב יאסין.

בוועדת הפנים והגנת הסביבה: יכהן חבר הכנסת סעיד אלחרומי.

ובמקום חברי הכנסת אוסאמה סעדי ויוסף ג'אברין: יכהנו חברי הכנסת ג'אבר
עסאקלה, וסונדוס סאלח.

בוועדת החוקה, חוק ומשפט: יכהנו חברי הכנסת יוסף ג'אברין, ואוסאמה סעדי.

בוועדת החינוך, התרבות והספורט: יכהנו חברי הכנסת יוסף ג'בארין, וואליד
טאהא וסמי אבו שחאדה – נשלח לו מפה החלמה מהירה.

בוועדת העבודה, הרווחה והבריאות: יכהנו חברי הכנסת איימן עודה, אוסאמה
סעדי, והיבה יזבק.

בוועדה לקידום מעמד האישה: תכהן חברת הכנסת עאידה תומא סלימאן.

בוועדה לענייני ביקורת המדינה: יכהן חבר הכנסת סעיד אלחרומי.

בוועדת המדע והטכנולוגיה: תכהן חברת הכנסת סונדוס סאלח.

בוועדה המיוחדת לעניין נגיף הקורונה החדש ולבחינת היערכות למגפות ולרעידות
אדמה: יכהנו

חברי הכנסת ג'אבר עסקאלה, ואימאן ח'טיב יאסין.

בוועדה המיוחדת לזכויות הילד: תכהן חברת הכנסת היבה יזבק.

בוועדה המיוחדת לפניות הציבור: יכהן חבר הכנסת ווליד טאהא.

בוועדה המיוחדת למיגור הפשיעה בחברה הערבית: יכהנו חברי הכנסת מנסור עבאס,
ואנטאנס שחאדה.

<< דובר >> אחמד טיבי (הרשימה המשותפת): << דובר >>

ועוד נציג יימסר בהמשך.

<< יור >> היו"ר איתן גינזבורג: << יור >>

בוועדה המיוחדת לפיקוח על הקרן לניהול הכנסות המדינה מהיטל על רווחי גז
ונפט: יכהן חבר הכנסת סמי אבו שחאדה.

<< דובר >> אחמד טיבי (הרשימה המשותפת): << דובר >>

המשותפת תעמוד בראש הוועדה הרביעית, תתחיל. הכותרת והשם יימסרו ביומיים
הקרובים.

<< יור >> היו"ר איתן גינזבורג: << יור >>

כמו שאמרנו בפעם שעברה.

<< נושא >> חילופי אישים בוועדה המשותפת של ועדת החוץ והביטחון וועדת הפנים
והגנת הסביבה לדיון בהארכת תוקף חוק האזרחות והכניסה לישראל (הוראת שעה),
התשס"ג- 2003 << נושא >>

<< יור >> היו"ר איתן גינזבורג: << יור >>

חילופי אישים בוועדה המשותפת של ועדת החוץ והביטחון וועדת הפנים והגנת
הסביבה לדיון בהארכת תוקף חוק האזרחות והכניסה לישראל. מטעם ועדת הפנים
והגנת הסביבה, יכהנו – במקום חברי הכנסת אוסאמה סעדי ויוסף ג'בארין, יכהנו
– חברי הכנסת ג'אבר עסאקלה, וסונדוס סאלח. מטעם ועדת החוץ והביטחון – במקום
חבר הכנסת ינון אזולאי, יכהן חבר הכנסת מיכאל מלכיאלי.

מי בעד החילופין? – ירים את ידו.

הצבעה

בעד – רוב

נגד – אין

נמנעים – אין

<< יור >> היו"ר איתן גינזבורג: << יור >>

פה אחד, החילופין אושרו.

<< נושא >> קביעת ועדה לדיון בהצעת חוק הרשויות המקומיות (הוראת שעה – נגיף
קורונה החדש), קיום ישיבת מועצה בהיוועדות חזותית), התש"ף-2020 (מ/1299),
לשם הכנתה

לקריאה שנייה ושלישית << נושא >>

<< יור >> היו"ר איתן גינזבורג: << יור >>

אנחנו צריכים לקבוע ועדה לדיון בהצעת חוק הרשויות המקומיות (הוראת שעה –
נגיף קורונה החדש), קיום ישיבת מועצה בהיוועדות חזותית), התש"ף-2020
(מ/1299), לשם הכנתה לקריאה שנייה ושלישית.

ההצעה היא להעביר את הוועדה לוועדת הפנים והגנת הסביבה שעוסקת ברשויות
מקומיות. בוודאי התייחסות. אם לא, מי בעד? ירים את ידו.

הצבעה

בעד – רוב

נגד – נגד

נמנעים – אין

<< יור >> היו"ר איתן גינזבורג: << יור >>

פה אחד. ועדת הפנים אושרה.

<< נושא >> קביעת ועדה לדיון בהצעה לסדר-היום בנושא: "ועדת חקירה פרלמנטרית
על

<< נושא >> תפקוד הממשלה מול האלימות הגואה כלפי נשים והירצחן של 11 נשים
מתחילת השנה" – הצעת של << נושא >>

חברת הכנסת תמר זנדברג << נושא >>

<< יור >> היו"ר איתן גינזבורג: << יור >>

קביעת ועדה לדיון בהצעה לסדר-היום בנושא: "ועדת חקירה פרלמנטרית על תפקוד
הממשלה מול האלימות הגואה כלפי נשים והירצחן של 11 נשים מתחילת השנה" –
הצעתה של חברת הכנסת תמר זנדברג. לפי ההסכם והסיכום, אנחנו מציעים שהוועדה
שתדון בנושא יהיה הוועדה לקידום מעמד האישה.

<< דובר >> ארבל אסטרחן: << דובר >>

הצעה לסדר, זה לא כהצעה - - -

<< דובר >> אחמד טיבי (הרשימה המשותפת): << דובר >>

הצעה רגילה לסדר-היום.

<< יור >> היו"ר איתן גינזבורג: << יור >>

זה קביעת ועדה לדיון בהצעה לסדר-היום.

<< דובר >> ארבל אסטרחן: << דובר >>

צריך להוריד שם את המלים.

<< דובר >> מיקי לוי (יש עתיד-תל"ם): << דובר >>

רגע, שאני אבין. בקשה למינוי ועדה חדשה אד-הוק - - -

<< דובר >> אוסאמה סעדי (הרשימה המשותפת): << דובר >>

דיון בהצעה דחופה.

<< יור >> היו"ר איתן גינזבורג: << יור >>

לא. מה שעולה על הפרק כרגע – בעקבות הדיון שהיה במליאה בזמנו, אנחנו מבקשים
להעביר את ההצעה לסדר-היום, אנחנו צריכים לקבוע לאיזו ועדה. אנחנו מציעים
לוועדה לקידום מעמד האישה, בתיאום עם חברת הכנסת תמר זנדברג.

<< דובר >> ארבל אסטרחן: << דובר >>

זה החל כהצעה להקמת ועדה.

<< יור >> היו"ר איתן גינזבורג: << יור >>

זה החל כהצעה להקמת ועדה, בוא נאמר כך – החל בהצעה לחקירה פרלמנטרית, והיום
אנחנו נמצאים בלהעביר את הנושא לדיון בוועדה לקידום מעמד האישה.

<< דובר >> ארבל אסטרחן: << דובר >>

בהסכמת המציעה כפי - -

<< יור >> היו"ר איתן גינזבורג: << יור >>

מי בעד? ירים את ידו.

הצבעה

בעד – 6

נגד – אין

נמנעים – אין

<< יור >> היו"ר איתן גינזבורג: << יור >>

פה אחד. ההצעה תעבור לוועדה לקידום מעמד האישה.

<< נושא >> בקשת יושב-ראש ועדת הכלכלה להעברת הצעת חוק שירותי תעופה (פיצוי
וסיוע בשל ביטול טיסה או שינוי בתנאיה) (הוראת שעה – נגיף קורונה החדש),
התש"ף–2020 (מ/1300), מוועדת הכספים לדיון בוועדת הכלכלה. << נושא >>

<< יור >> היו"ר איתן גינזבורג: << יור >>

יש בקשה של יושב-ראש ועדת הכלכלה, להעביר את הצעת חוק שירותי תעופה (פיצוי
וסיוע בשל ביטול טיסה או שינוי בתנאיה) – מה שקרוי "חוק טיבי" (הוראת שעה –
נגיף קורונה החדש), מוועדת הכספים לדיון בוועדת הכלכלה, זה בתיאום ובאישור.

<< דובר >> אוסאמה סעדי (הרשימה המשותפת): << דובר >>

נשמע את בעל העניין.

<< דובר >> אחמד טיבי (הרשימה המשותפת): << דובר >>

האמת היא, אדוני, שהחוק חוקק בוועדת כלכלה, והמקום הטבעי הוא ועדת כלכלה.
אני מנסה להתקשר לחבר הכנסת מרגי עכשיו, פעמיים, שלוש, הוא לא עונה לי.

<< יור >> היו"ר איתן גינזבורג: << יור >>

הוא נמצא בדיון במשרד התיירות.

<< דובר >> ארבל אסטרחן: << דובר >>

אבל הוא הגיש את הבקשה.

<< יור >> היו"ר איתן גינזבורג: << יור >>

נכון, אבל הוא התקשר אליי, להגיד שיש לו דיון במשרד התיירות, והאם חובתו
הכרחית? אמרתי שהיא לא הכרחית.

<< דובר >> מיכאל מלכיאלי (ש"ס): << דובר >>

ברור, זו הבקשה שלו.

<< דובר >> אחמד טיבי (הרשימה המשותפת): << דובר >>

אם מרגי רוצה, לי, כיוזם החוק המקורי, הטוב, שהממשלה מתנכלת לו - - -

<< יור >> היו"ר איתן גינזבורג: << יור >>

לא רבים זוכים לחוק - - -

<< דובר >> אחמד טיבי (הרשימה המשותפת): << דובר >>

חוק הטוב שהממשלה מתנכלת לו.

<< יור >> היו"ר איתן גינזבורג: << יור >>

לא, זו הוראת שעה.

<< דובר >> אחמד טיבי (הרשימה המשותפת): << דובר >>

הממשלה מתנכלת לו בהוראת שעה...

<< דובר >> בועז טופורובסקי (יש עתיד-תל"ם): << דובר >>

נתנה לו להחזיר כסף ללקוחות?

<< דובר >> אחמד טיבי (הרשימה המשותפת): << דובר >>

כן, פיצוי. במקום לעזור ישירות לחברות התעופה, סיוע כספי ישיר מהמדינה
לחברות - - -

<< דובר >> אוסאמה סעדי (הרשימה המשותפת): << דובר >>

הם עוזרים לאל-על. אתה יודע אם - - -

<< דובר >> מיקי לוי (יש עתיד-תל"ם): << דובר >>

זה רק הארכת תקופות. גם ככה מצבם על הפנים.

<< דובר >> בועז טופורובסקי (יש עתיד-תל"ם): << דובר >>

ומצב האנשים שדחו להם טיסה? - - -

<< דובר >> אוסאמה סעדי (הרשימה המשותפת): << דובר >>

מיקי, המצב קשה. אנחנו יודעים שהמצב קשה, אבל לא - - -

אתה עכשיו בא, וגורע מזכויותיהם של אזרחים רבים לקבל פיצוי.

<< דובר >> בועז טופורובסקי (יש עתיד-תל"ם): << דובר >>

המדינה בגרעון.

<< יור >> היו"ר איתן גינזבורג: << יור >>

רק אני רוצה להגיד לכם שאנחנו לא דנים בחוק, רק איזו ועדה תדון בחוק.

חבר הכנסת גפני מסכים שזה יעבור.

<< דובר >> אחמד טיבי (הרשימה המשותפת): << דובר >>

אני רוצה חמש דקות התייעצות סיעתית. תנו לי חמש דקות.

<< יור >> היו"ר איתן גינזבורג: << יור >>

בבקשה, חמש דקות התייעצות סיעתית.

<< הפסקה >> (הישיבה נפסקה בשעה 10:37 ונתחדשה בשעה 10:42.) << הפסקה >>

<< יור >> היו"ר איתן גינזבורג: << יור >>

אנחנו מחדשים את ישיבת הוועדה.

אני מעלה להצבעה את הבקשה להעביר את חוק שירותי תעופה (פיצוי וסיוע בשל
ביטול טיסה או שינוי בתנאיה). מוועדת הכספים לוועדת הכלכלה.

<< דובר >> אחמד טיבי (הרשימה המשותפת): << דובר >>

אני רוצה לומר שזה חוק חשוב. חוק הצרכני ביותר שיש כדי לפצות על אזרחים.
הוא היה בוועדת הכלכלה, נדון וחוקק בוועדת הכלכלה. הוועדה בראשות מרגי, היא
הכתובת הנכונה להמשך הדיון בוועדה.

<< יור >> היו"ר איתן גינזבורג: << יור >>

כך שראוי לו לידון שם.

<< דובר >> אחמד טיבי (הרשימה המשותפת): << דובר >>

ראוי. גם מרגי יש לו נתונים לא רעים.

<< דובר >> מיכאל מלכיאלי (ש"ס): << דובר >>

וגם זהות עשייה של יושב-ראש הוועדה – מותר לך לומר גם את זה.

<< דובר >> אחמד טיבי (הרשימה המשותפת): << דובר >>

מה הקשר בין תעופה לש"ס?

<< יור >> היו"ר איתן גינזבורג: << יור >>

לא, זה לא תעופה, זה הפיצויים.

מי בעד? ירים את ידו. מי נגד?

הצבעה

בעד – רוב

נגד – אין

נמנעים – אין

<< יור >> היו"ר איתן גינזבורג: << יור >>

פה אחד. ההצעה תועבר לוועדת הכלכלה.

תודה רבה חברים.

הישיבה נעולה.

<< סיום >> הישיבה ננעלה בשעה 10:45. << סיום >>
