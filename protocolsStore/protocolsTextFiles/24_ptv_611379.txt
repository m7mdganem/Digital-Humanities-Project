הכנסת העשרים-וארבע

מושב שני

פרוטוקול מס' 36

מישיבת ועדת הכנסת

יום חמישי, כ"ט בחשון התשפ"ב (04 בנובמבר 2021), שעה 23:15

סדר-היום:

<< נושא >> תיקון להחלטת ועדת הכנסת בעניין סדרי הדיון המיוחדים על הצעת
חוק התקציב לשנת הכספים 2022, לפי סעיף 98 לתקנון הכנסת. << נושא >>

נכחו:

חברי הוועדה:

ניר אורבך – היו"ר

בועז טופורובסקי – מ"מ היו"ר

אחמד טיבי

יבגני סובה

עידית סילמן

יצחק פינדרוס

חברי הכנסת:

ינון אזולאי

אופיר אקוניס

דוד ביטן

ולדימיר בליאק

איתמר בן גביר

משה גפני

מיכל וולדיגר

מיקי מכלוף זוהר

מאיר יצחק-הלוי

עופר כסיף

אופיר כץ

יריב לוין

נעמה לזימי

אמילי מואטי

מיכאל מלכיאלי

אבי מעוז

אורית מלכה סטרוק

אוסאמה סעדי

מנסור עבאס

מאיר פרוש

שלמה קרעי

שמחה רוטמן

יעל רון בן משה

נירה שפק

מוזמנים:

שר החקלאות ופיתוח הכפר עודד פורר

השר במשרד האוצר חמד עמאר

סגן שר במשרד ראש הממשלה אביר קארה

היועצת המשפטית לכנסת שגית אפיק

ייעוץ משפטי:

ארבל אסטרחן

שלומית

איל

מנהלת הוועדה:

נועה בירן-דדון

רישום פרלמנטרי:

רונית רבי

<< נושא >> תיקון להחלטת ועדת הכנסת בעניין סדרי הדיון המיוחדים על הצעת
חוק התקציב לשנת הכספים 2022, לפי סעיף 98 לתקנון הכנסת << נושא >>

<< יור >> היו"ר ניר אורבך: << יור >>

ערב טוב, אני מתכבד לפתוח את ישיבת ועדת הכנסת. היום יום חמישי, ט' בחשוון
התשפ"ב. על סדר-היום: תיקון להחלטת ועדת הכנסת בעניין סדרי הדיון המיוחדים
על הצעת חוק התקציב לשנת הכספים 2022, לפי סעיף 98 לתקנון הכנסת. מונחת
בפניכם הצעת ההחלטה. אני אקריא אותה, ואחר כך נעשה דיון, ונעבור להצבעה.

<< דובר >> ינון אזולאי (ש"ס): << דובר >>

אני מבקש גם התייחסות של היועצת המשפטית אם אפשר לכנס את הוועדה בזמן שיש
רוויזיה על אותו חוק, כשאנחנו לא יודעים אם זה נתקבל, לא נתקבל, אולי
נמשוך, לא נמשוך.

<< יור >> היו"ר ניר אורבך: << יור >>

בסדר גמור, קיבלתי, חבר הכנסת אזולאי.

<< דובר >> ינון אזולאי (ש"ס): << דובר >>

אין בעיה. אני רוצה לשמוע את היועצת המשפטית.

<< דובר >> אופיר כץ (הליכוד): << דובר >>

אנחנו רוצים לקבל. מה זה קיבלת?

<< דובר >> ינון אזולאי (ש"ס): << דובר >>

אני סומך עליך כיושב-ראש ועדת הכנסת. אני לא סומך עליך כיועץ משפטי.

<< דובר >> אופיר כץ (הליכוד): << דובר >>

אנחנו גם רוצים לשמוע.

<< יור >> היו"ר ניר אורבך: << יור >>

קיבלתי את הבקשה שלך. ואני אבקש עכשיו מהיועצת המשפטית - - -

<< דובר >> בועז טופורובסקי (יש עתיד): << דובר >>

שתסביר.

<< דובר >> ינון אזולאי (ש"ס): << דובר >>

אה, תודה רבה.

<< דובר >> שלמה קרעי (הליכוד): << דובר >>

אני מבקש רשות דיבור.

<< יור >> היו"ר ניר אורבך: << יור >>

רגע.

<< דובר >> ארבל אסטרחן: << דובר >>

כזכור, בזמנו התעוררה כאן השאלה אם ועדת הכנסת יכולה לקבוע סדרי דיון
מיוחדים במקביל לכך שהוועדה שמטפלת בהצעת החוק דנה בהצעת החוק, ועדיין לא
אישרה אותו. היועצת המשפטית לכנסת הוציאה איזשהו מכתב שמבהיר שלא נכון
לפעול כך, ועל ועדת הכנסת להתכנס רק אחרי שהוועדה סיימה להכין את הצעת
החוק. ואז באמת יודעים כמה הסתייגויות יש, מה שמשפיע על הסמכות ועל תוכן
ההחלטה של ועדת הכנסת בעניין קביעת סדרי דיון מיוחדים.

השאלה שנשאלה פה כעת על ידי חבר הכנסת אזולאי, נשאלנו אותה כבר קודם. האם
אחרי שוועדת הכספים החליטה, אבל יש בקשה לרוויזיה, האם ועדת הכנסת יכולה
בכל זאת לדון בסדרי דיון מיוחדים, והתשובה הייתה שהדבר אפשרי.

<< דובר >> ינון אזולאי (ש"ס): << דובר >>

את זה אני יודע, הוא אמר לי. אני מבקש לדעת את הנימוק. אם אני יודע שיש לי
עכשיו רוויזיה שם ואני עכשיו אמשוך לכם 30 הסתייגויות, מה תעשו במקרה כזה?
אני לא צריך להפעיל אולי בכלל את סעיף 98, אז על סמך מה אתם הולכים? ואתם
מקיימים לי דיון תוך כדי, כשעדיין לא הסתיים שם הדיון. אני חושב שזה לא
נכון, לא ראוי.

ואת יודעת מה, גברתי היועצת המשפטית, אני חושב, במחילה ממך, שזה אולי גם לא
מכובד, זה זלזול בחברי הכנסת, בפעילות הפרלמנטרית שלהם. כי אני יודע ששם יש
עכשיו דיון, והחלטנו נגיד למשוך את הכול, מה תענו לי על זה? למה אני צריך
את 98? אני מגיע לשם ואומר לכם: עד 23:40 כשיהיה שם הדיון אני מושך את כל
ההסתייגויות, אז למה צריך את 98?

<< דובר >> ארבל אסטרחן: << דובר >>

למשוך אפשר תמיד. ברגע שיש החלטה של ועדת - - -

<< דובר >> ינון אזולאי (ש"ס): << דובר >>

אבל אני שואל למה לקיים דיון לפני שאנחנו עושים?

<< דובר >> ארבל אסטרחן: << דובר >>

אנחנו בשלב שוועדת הכספים כבר החליטה. והרי כל - - -

<< דובר >> ינון אזולאי (ש"ס): << דובר >>

היא לא החליטה, זה העניין. היא לא החליטה.

<< דובר >> אופיר כץ (הליכוד): << דובר >>

לא החליטה, מה זאת אומרת? אז גם - - -

<< דובר >> ינון אזולאי (ש"ס): << דובר >>

זה לא מוחלט עדיין.

<< דובר >> ארבל אסטרחן: << דובר >>

והרי כל ההתכנסות כאן בגלל - - -

<< יור >> היו"ר ניר אורבך: << יור >>

חבר הכנסת אזולאי, תן לה, בבקשה.

<< דובר >> ארבל אסטרחן: << דובר >>

בגלל שרוב חברי הוועדה, או כפי שנראה עוד מעט בהצבעות אם רוב חברי הוועדה,
סבורים שיש מקום לקיצור הליכים בעניין הזה. ולכן, ברגע שיש רצון לעשות את
הדבר הזה, לשבת אחרי שהוועדה הצביעה - - -

<< דובר >> אופיר כץ (הליכוד): << דובר >>

אז היא יודעת שיש רוב, שיש קואליציה ואופוזיציה, והם רוב, וזה מה שהם
רוצים.

<< דובר >> ינון אזולאי (ש"ס): << דובר >>

אז יאללה, בואו נלך הביתה וזהו, נסגור את הבאסטה.

<< דובר >> אופיר כץ (הליכוד): << דובר >>

אז למה עושים את הדיונים האלה בכלל? בואו לא נדבר, לא נעשה שום דבר, הם רוב
וזהו, והכול מיותר.

<< יור >> היו"ר ניר אורבך: << יור >>

חברים.

<< דובר >> ינון אזולאי (ש"ס): << דובר >>

היועצת המשפטית, במחילה מכבודך, זאת הרמיסה של הדמוקרטיה, להגיד: אנחנו
יודעים שיש שם רוב, ונגמר הסיפור.

<< דובר >> אופיר כץ (הליכוד): << דובר >>

זה מעקר את הכול.

<< יור >> היו"ר ניר אורבך: << יור >>

חבר הכנסת אזולאי, חבר הכנסת אופיר כץ.

<< דובר >> ינון אזולאי (ש"ס): << דובר >>

ואם פתאום יקום שם עוד חבר כנסת, יקרה כמו שקרה במליאה, מה תעשו? ויצביע
משהו אחר, אז תגישו רוויזיה? כבר לא יהיה אפשר להגיש רוויזיה.

<< יור >> היו"ר ניר אורבך: << יור >>

חבר הכנסת אזולאי.

<< דובר >> ינון אזולאי (ש"ס): << דובר >>

אז מה? כלומר, אתם אומרים מראש - -

<< דובר >> ארבל אסטרחן: << דובר >>

יכול להיות שברור שאפשר היה לקיים פה דיון - - -

<< דובר >> ינון אזולאי (ש"ס): << דובר >>

- - אנחנו לא סופרים את המיעוט שבכם. זה לצחוק עלינו. גברתי היועצת
המשפטית, הנימוק זה לבוא ולצחוק עלינו.

<< דובר >> אופיר כץ (הליכוד): << דובר >>

אני באמת מופתע מהטענה הזאת שלך. לפי מה שאת אומרת אין לנו למה לבוא לפה
בכלל. אז למה אנחנו באים לפה?

<< דובר >> ארבל אסטרחן: << דובר >>

זה ממש לא מה שאמרתי.

<< דובר >> אופיר כץ (הליכוד): << דובר >>

זה מה שאת אומרת, הם רוב, את יודעת שזה מה שהם רוצים, אז למה אנחנו באים
לפה בכלל?

<< דובר >> ארבל אסטרחן: << דובר >>

יש החלטה של ועדת הכספים. אנחנו לא נמצאים במצב של אי-ודאות, אנחנו יודעים
כמה הסתייגויות הוגשו. הרי כל העניין פה הוא הצבעה על ההסתייגויות, זאת
בעצם מהות ההחלטה. מספר ההסתייגויות שהוגשו ידוע. בכל שלב חברי הכנסת
יכולים למשוך את ההסתייגויות, ואז אולי אין משמעות להחלטה.

<< דובר >> אופיר כץ (הליכוד): << דובר >>

מה זה אולי? זה אולי הדיון.

<< דובר >> ינון אזולאי (ש"ס): << דובר >>

לכן אני אומר שככה את - - - האפשרות שלנו - - -

<< יור >> היו"ר ניר אורבך: << יור >>

חבר הכנסת אזולאי, חבר הכנסת כץ, סליחה, סליחה, הבנו, אתם לא תשתכנעו. היא
נתנה את הטיעון שלה, אנחנו עוברים עכשיו הלאה.

<< דובר >> ינון אזולאי (ש"ס): << דובר >>

שיהיה נימוק הגיוני שלא מבזה אותנו כחברי כנסת ושלא צוחק עלינו בעיניים.

<< דובר >> בועז טופורובסקי (יש עתיד): << דובר >>

השתכנעת?

<< יור >> היו"ר ניר אורבך: << יור >>

אני גם השתכנעתי. חבר הכנסת ינון אזולאי.

<< דובר >> ינון אזולאי (ש"ס): << דובר >>

אנחנו מכבדים ואני מכבד את הייעוץ המשפטי ומכבד את גב' ארבל, היא יודעת את
זה, מכבד אותה מאוד, אבל זה שהיא צוחקת עליי בעיניים היא פוגעת בי, זה לא
מכובד.

<< דובר >> ארבל אסטרחן: << דובר >>

לא, חלילה.

<< יור >> היו"ר ניר אורבך: << יור >>

אני לא חושב שהיא צוחקת עליך בעיניים, נו, חבר הכנסת אזולאי.

<< דובר >> ינון אזולאי (ש"ס): << דובר >>

זה לא מכובד. זה לזלזל. להחזיר לי תשובה כזאת זה לזלזל בי.

<< יור >> היו"ר ניר אורבך: << יור >>

חבר הכנסת אזולאי, אני מכבד ומעריך אותך.

<< דובר >> אופיר כץ (הליכוד): << דובר >>

להגיד שיודעים מה הקואליציה רוצה זה להעליב את האופוזיציה.

<< דובר >> ינון אזולאי (ש"ס): << דובר >>

לא מכובד.

<< יור >> היו"ר ניר אורבך: << יור >>

תודה.

<< דובר >> אופיר כץ (הליכוד): << דובר >>

לא צריך אופוזיציה בכלל.

<< דובר >> ינון אזולאי (ש"ס): << דובר >>

לא ציפיתי ממך לתשובה כזאת, את אדם שאני מכבד.

<< יור >> היו"ר ניר אורבך: << יור >>

סליחה, חבר הכנסת כץ, חבר הכנסת אזולאי, אתם תקבלו רשות דיבור. אני רוצה
כרגע להקריא את הצעת ההחלטה. אני אומר מראש, אני מבקש, כל מי שמקבל רשות
דיבור לתת לו לדבר ולא לקטוע. אם תקטעו אז אני גם אגביל בזמן, ואני אקצר.
הרקע, ביום כ"ו בחשוון - - -

<< דובר >> ינון אזולאי (ש"ס): << דובר >>

ניר, באנו מוועדה קרבית, תהיה נעים איתנו, אל תעשה לנו ככה, לא נעים, נו,
באמת.

<< יור >> היו"ר ניר אורבך: << יור >>

חבר הכנסת אזולאי, נו. אני רק אומר, אני לא נותן תנאים. אני אומר את זה.

<< דובר >> ינון אזולאי (ש"ס): << דובר >>

אה, בסדר.

<< יור >> היו"ר ניר אורבך: << יור >>

"רקע: ביום כ"ו בחשון התשפ"ב (1 בנובמבר 2021) קבעה ועדת הכנסת סדרי דיון
מיוחדים לפי סעיף 98 לתקנון הכנסת (להלן – ההחלטה המקורית) בקריאה השנייה
והשלישית בהצעות החוק הבאות:

  1. הצעת חוק מסגרות תקציב המדינה (הוראות מיוחדות לשנים 2021 ו-2022)
  (תיקוני חקיקה והוראת שעה), התשפ"ב–2021 (מ/1443).

  2. הצעת חוק ההתייעלות הכלכלית (תיקוני חקיקה להשגת יעדי התקציב לשנות
  התקציב 2021 ו-2022), התשפ"ב–2021 (מ/1443).

  3. הצעת חוק התקציב לשנת הכספים 2021, התשפ"ב–2021 (מ/1441).

  4. הצעת חוק התכנית הכלכלית (תיקוני חקיקה ליישום המדיניות הכלכלית לשנות
  התקציב 2021 ו-2022), התשפ"ב–2021 (מ/1443).

  5. הצעת חוק התקציב לשנת הכספים 2022, התשפ"ב–2021 (מ/1442).

לאחר שהסתיים הדיון המשולב במליאה ואושרו בקריאה השלישית 4 ההצעות הראשונות
הנ"ל, ובמהלך ההצבעות על הצעת חוק התקציב לשנת הכספים 2022, הוחזר לוועדת
הכספים סעיף 60 להצעת החוק, בהתאם לסעיף 91 לתקנון הכנסת. ועדת הכספים
הכינה מחדש את סעיף 60 לקריאה השנייה ולקריאה השלישית, וצורפו הסתייגויות
חדשות.

לפיכך קבעה ועדת הכנסת, בהתאם לסעיף 98 לתקנון הכנסת, את סדרי הדיון הבאים
בקריאה השנייה והשלישית בהצעת חוק התקציב" - - -

<< דובר >> שלמה קרעי (הליכוד): << דובר >>

למה לא כתוב כאן כמה הסתייגויות - - -

<< יור >> היו"ר ניר אורבך: << יור >>

חבר הכנסת קרעי, אני מבקש ממך מעכשיו, תיתן לדבר, ואתה תקבל.

<< דובר >> שלמה קרעי (הליכוד): << דובר >>

מה זה מעכשיו? עד עכשיו לא דיברתי מילה, סליחה, עם כל הכבוד.

<< יור >> היו"ר ניר אורבך: << יור >>

אז מעכשיו אני מבקש ממך לאפשר לדבר. אתה תקבל את הזמן שלך. תן לי עכשיו
בבקשה לסיים, ואל תפריע. תודה.

"בהצעת חוק התקציב לשנת הכספים 2022, הבאים להוסיף על ההחלטה הקודמת. יודגש
כי כל החלטה שנקבעה בהחלטה הקודמת, לרבות לעניין הצבעה על הסתייגויות
לסעיפים המילוליים בחוק התקציב והצבעות שמיות, עומדת בעינה אלא אם כן נקבע
במפורש אחרת בהחלטה זו:

  1. תתקיים הצבעה על לא יותר מעשר הסתייגויות לסעיף 60, כפי שתבחר
  האופוזיציה.

  2. לעניין בקשה להצבעה שמית לפי סעיף 36(ב) לתקנון, מצד חברי סיעות
  האופוזיציה (צד א') או לבקשת חברי סיעות הקואליציה / הממשלה (צד ב'), ואם
  הוגשה הבקשה בידי חברים מסיעות שונות – לפי השתייכות רוב החברים:

בנוסף לעשר ההצבעות האמורות בסעיף 1, תתווסף אפשרות לכל צד לבקש הצבעה שמית
אחת מעבר למכסה שנקבעה בהחלטה המקורית.

כפי שצוין בהחלטה המקורית, יושב ראש הישיבה רשאי לאפשר הצבעות שמיות
נוספות, במספר זהה לשני הצדדים."

עד כאן הצעת ההחלטה. עכשיו נעבור לדיון. הדובר הראשון – חבר הכנסת מאיר
פרוש, בבקשה; אחריו – חבר הכנסת יריב לוין; ואחריו – חבר הכנסת אופיר כץ.
ומי שלא נרשם ורוצה, בבקשה אצל נועה.

<< דובר >> מאיר פרוש (יהדות התורה): << דובר >>

אני מודה לך מאוד. אני רוצה להתייחס למקרה שעליו חבר הכנסת אזולאי דיבר
קודם. אני אביא איזושהי דוגמה. בשטח מסוים שחלה עליו תוכנית מתאר מסוימת,
האם מותר לבצע חפירות במגרש שבעתיד אמורים לבנות עליו בניין? אם אין תוכנית
מאושרת לפי תוכנית בניין ערים, אז הוועדה המקומית לא נותנת אישור לחפור
באותו מגרש. למה? כי עוד לא יודעים מה מותר, כמה קומות הבניין הזה יהיה,
כמה חניה הוא יצטרך. אם לא נוגעים בקרקע הרי באותו מפלס של הכביש, אז אין
שום בעיה, אז הרי לא קורה שום דבר. אבל אם מישהו רוצה לחפור, ועדת המשנה לא
נותנת היתר לחפור אם לא יודעים מה התב"ע מאפשרת.

עכשיו יש לנו פה מצב שבאיזשהו מקום אפשר לומר שיש דיון שוב במליאה. הדיון
במליאה אומר משהו. הוא לא אומר שמתכנסים שם ושותים קפה מאחורי המליאה,
ולפעמים נותנים גם ירקות ועוגות וסנדוויצ'ים. יש מליאה, הכוונה שיש דיון
במליאה. זאת הכוונה. אנחנו יודעים עכשיו שיש דיון. כשיש דיון זה כמו שיש
תוכנית מתאר מאושרת. ובתוכנית מתאר מאושרת מותר לי לחפור. כמה מותר לחפור?
אם נתת לבניין הזה ארבע קומות, אז לפחות אני צריך להיערך כי מותר לחפור
בשביל ארבע קומות. אני לא יכול לחפור כאילו יש 20, כי אין לי. יש מליאה
פתוחה, זאת אומרת שיש אפשרות לנאום, לדבר. אתה לא יכול לפתוח מליאה ואתה לא
נותן לדבר.

לכן אני מבקש, אי-אפשר להיצמד, יועץ משפטי אמר שאפשר ולא ייתנו לך לדבר.
צריך נימוקים. תביאו לי דוגמה איך מתנהלים במקום אחר. אפשר לפתוח את בית
המשפט ולקיים דיון עם השופטים אבל אסור לך לדבר, אתה תבוא תופיע, אמממ.
פותחים מליאה בשביל לדבר. בשביל זה עשויה המליאה.

<< דובר >> שלמה קרעי (הליכוד): << דובר >>

לא רק זה, גם לא נימקו את ההסתייגות.

<< יור >> היו"ר ניר אורבך: << יור >>

תודה רבה, חבר הכנסת פרוש. חבר הכנסת יריב לוין, בבקשה.

<< דובר >> יריב לוין (הליכוד): << דובר >>

תודה. אני חושב שכותרת ההחלטה הזו היא שגויה מן היסוד. אני חושב שאפשר פשוט
לקרוא לזה "החלטה בדבר הסרת המטרד שנקרא דיונים בכנסת, בפרט כאשר מדובר
באופוזיציה". תראו, סעיף 98 נועד לקבוע סדרי דיון מיוחדים. ומדובר בסדרי
דיון מיוחדים, לא מציאות שבה הכלל הוא שעושים סעיף 98 על כל דבר, ולפעמים
מדי פעם נותנים קצת לדבר או לקיים דיונים והצבעות בדרכים רגילות.

סעיף 98, וזה לא סוד, נועד לתקציב באופן מיוחד מסיבות מוצדקות שיש להן שני
היבטים. אחד, העובדה שתקציב אם לא מאושר במועד יכול להביא לפיזור הכנסת,
ולכן צריך לוודא שאי-אפשר יהיה בגלל צעדים טכניים להביא לפיזור הכנסת,
למרות שיש רוב להעברת התקציב; ושתיים, מכיוון שבגלל הגודל, ההיקף והאופי של
הדיונים בתקציב יש כאן אפשרויות להגיש הסתייגויות, וכפועל יוצא לקבל גם זמן
דיבור, וכו', שבאמת יאריכו את הדיונים ללא קץ ויסתמו את הכנסת לחלוטין. זה
ההיגיון, ושוב, תתקן אותי ארבל אם אני טועה, שביסוד סעיף 98, בטח ככל
שמדובר בתקציב.

עכשיו באתם לכאן ואמרתם בישיבה הקודמת שהסכמה בסדרי הדין האלה, רבותיי, יש
לנו כורח, יש תקציב של 2021, אם לא יאושר עד ה-14 בחודש הכנסת תתפזר. אנחנו
צריכים לקחת טווחי ביטחון מסוימים, שהיו אומנם מוגזמים לחלוטין, ולכן אנחנו
מאלצים אתכם להתכנס לאיזושהי מסגרת שאתם כמובן קבעתם באופן חד-צדדי. נדמה
לי שהיום כל הנימוקים האלה כבר לא קיימים. אנחנו נמצאים עכשיו במצב אחר
לגמרי, שבו אתם החלטתם שהדיונים האלה חייבים להסתיים עד מחר בבוקר. למה?
סתם ככה. כי נוח לכם, כי זה מתאים לכם, כי משום מה נדמה לכם שאם זה יסתיים
ביום ראשון העולם ייחרב. כאשר הלכה למעשה תקציב 2021 כבר עבר, עד שתקציב
2022 יביא לפיזור הכנסת ישנם חודשים רבים. אנחנו כבר נמצאים בישורת האחרונה
של הדיונים ושל ההצבעות. ואנחנו נמצאים במצב שאנחנו אפילו לא ביום חול, אלא
כבר מגיעים ליום שישי, עם כל המשמעות שלו לכולם, גם לציבור היהודי וגם
לציבור המוסלמי.

אין שום הצדקה ושום סיבה בעולם לומר שמוכרחים לסיים את העניין הזה עכשיו.
ואין שום בעיה אם הדיונים האלה יסתיימו ביום ראשון. אתם יודעים מה, אפילו
ביום שני. מה יקרה? לא כל שכן, כאשר קבעתם כבר בהחלטה הקודמת את האפשרות
באופן חריג לקיים את הדיונים גם ביום ראשון. דבר שגם כן כבר אין לו הצדקה
בכלל.

לטובת העניין, ולכן, אני סבור, ארבל, שמלכתחילה צריך היה לומר שאין בכלל
מקום להפעלת סעיף 98 בנסיבות האלה, בפרט כאשר מספר ההסתייגויות שהוגשו על
ידי האופוזיציה הוא מספר מידתי וסביר לגמרי, שעומד להבנתי על ממוצע של
הסתייגות אחת לכל חבר כנסת מהאופוזיציה. זאת אומרת שגם מספר ההסתייגויות
הוא מצומצם מאוד, גם ההיקף הכולל של הדיבור האפשרי, וכו', או של ההצבעות.
אפילו אם תעשינה כולן כהצבעות שמיות, הוא לא מגיע לאיזשהו פרק זמן שיכול
לסכן אפילו את תחילת שבוע העבודה הרגיל של הכנסת ביום שני בשעה ארבע אחר
הצוהריים. ולכן, אין לזה שום הצדקה מכל סוג שהוא, חוץ מאשר גחמה שרוצים
לסיים את הדבר הזה הלילה, ובדרך לדרוס את כל סדרי הדיון ואת כל הזכויות של
האופוזיציה.

אני אגיד גם יותר מזה. תראו, המליאה קיבלה החלטה שהיא החלטה חריגה, היא
לקחה סעיף או פרק מסוים בתקציב והחליטה להחזיר אותו לדיון בוועדה. בהתחלה
היא קיבלה החלטה שהיא בכלל דוחה אותו ולא רוצה אותו, אחר כך קיבלה החלטה
שהיא רוצה להחזיר אותו לדיון נוסף בוועדה. עכשיו המצב הוא כזה, בוועדה לא
ניתן לנמק הסתייגויות בגלל שמדובר בחלק המספרי ולא בחלק המילולי, במליאה לא
ניתן לנמק הסתייגויות מכיוון שמדובר בסעיף שהוחזר לוועדה וחוזר ממנה חזרה
למליאה. אז בעניין כל כך – בכל זאת, החלטה דרמטית בסעיף אחד מכלל סעיפי
התקציב של 2021 ו-2022.

<< דובר >> ארבל אסטרחן: << דובר >>

שכולם הוצבעו.

<< דובר >> יריב לוין (הליכוד): << דובר >>

שכולם כבר הוצבעו והסתיימו. ורוצים בכל זאת לקיים עוד איזשהו שיקול דעת, אז
הדרך היחידה לקיים את שיקול הדעת הזה זה לפחות בכך שתהיינה הצבעות על
ההסתייגויות באופן מסודר, לאו דווקא באישון לילה, ולאו דווקא כשחייבים
להספיק מהר לפני שאנחנו מגיעים ליום שישי בשעות בלתי סבירות.

ומשכך הדבר, הרי ברור שכאשר אתם מקבלים החלטה כזאת, הפגיעה היא לא רק פגיעה
טכנית ביכולת לקיים הצבעות, אלא בהיעדר היכולת גם להביא הנמקות, הפגיעה היא
באמת פגיעה מהותית. ואני אומר, ארבל, עוד פעם, אני פונה בעיקר אלייך,
שיורדת לשורש העניין והיכולת של האופוזיציה באמת להביא לידי ביטוי את
ההחלטה הזאת של המליאה, להחזיר את הנושא הזה לדיון אמיתי ומסודר.

עכשיו תשימו לב יותר מזה, נניח שאתם אומרים: בסדר, אבל בכל זאת, אנחנו לא
רוצים המון הצבעות, אנחנו רוצים קצת לצמצם. אתם קובעים פה החלטה דרקונית עם
צמצום של עשר הסתייגויות בלבד. זאת אומרת שכל חמישה עד שישה חברי אופוזיציה
יצטרכו להתכנס לאיזו הסתייגות אחת מוסכמת עליהם, ולאפשר הצבעה שמית אחת
בודדת על כל הפרק הזה שכבר הובא באופן מיוחד. אני חושב שכל הדבר הזה, חוץ
מאשר פשוט שימוש לרעה, כוחני ודורסני בסמכות שנתונה בכלל למטרות אחרות, אין
דרך אחרת לקרוא לדבר הזה. ואני חושב שהייעוץ המשפטי, ארבל, חייב להתערב
בעניין הזה, וחייב לעצור את הנושא הזה, וחייב לוודא שהדבר הזה לא יקרה.

אני אגיד יותר מזה. אני אפילו מוכן על מנת שלא מישהו יחשוב שאנחנו מחפשים
לעשות איזשהו מחטף ולנצל מצב שביום ראשון, לא יודע, אולי יהיה לכם קושי
לגייס אנשים, למרות שנערכתם הרי לעניין הזה מראש, אני מודיע שאני מוכן לקזז
כל אחד שיהיה חסר לקואליציה ביום ראשון במליאה, ככל שיש צורך בעניין הזה,
ובלבד שהדבר הזה יעבור ליום ראשון.

בזה אני מסיים. כשנכנסתי לכאן הסתכלתי על השלט בכניסה, היה כתוב שם "ועדת
הכנסת", אני הולך ומקבל את הרושם, אולי ברוח העיסוק שיש עכשיו בעמותת הסיוע
ה-48, שהוועדה הזו הפכה לוועדת 98, לא מפצלים אף סעיף מחוק ההסדרים, לא
דנים. כל היום רק דנים בסעיף 98 ובכל מיני החלטות מן הסוג הזה. מספיק כבר.
מספיק, יש גבול. לא יקרה כלום. נפסיק להחזיק את כולם, כולל עובדי הבניין
ואת כל המערכות פה באמצע הלילה, נקבע, נאפשר דיון, נאפשר הצבעות מסודרות על
ההסתייגות הבודדת שניתנה לכל חבר כנסת, נעשה את זה ביום ראשון בצורה
מסודרת, נסיים את העניין באופן מכובד. לא יקרה שום דבר, האמינו לי. תודה.

<< יור >> היו"ר ניר אורבך: << יור >>

חבר הכנסת יריב לוין, תודה רבה. חבר הכנסת אופיר כץ, בבקשה.

<< דובר >> אופיר כץ (הליכוד): << דובר >>

תודה רבה, אדוני היושב-ראש, אז כמי שישב, אני וחבריי בדיון בוועדת הכספים,
דווקא דיון מעמיק, כמה שעות ישבנו על אותו סעיף שירד. ועכשיו כשאנחנו רוצים
להגיש את ההסתייגויות שלנו, אתה יודע, כל פעם נראה שהקואליציה כמה שהיא
רומסת אותנו, שאתם לא יכולים להגיע ליותר נמוך מזה, וכל פעם אתם מפתיעים
מחדש. כמה שאתם בעצם רוצים להעלים את האופוזיציה מהבית הזה. זה בדיוק מה
שאתם עושים.

ואני עוד יותר מופתע שבמקום שיהיה פה ייעוץ משפטי שידע לשמור גם על הכלים
שלנו, על היכולות שלנו לתפקד כאופוזיציה, אז זה נראה כאילו יש פה ייעוץ
משפטי בוועדה שהוא ייעוץ משפטי רק לקואליציה, מתעלם בכלל מהאופוזיציה. הדבר
המוזר והלא הגיוני, ואני חושב שאפילו הזוי, ויותר מזה, גם מסוכן, ארבל, מה
שאמרת, שאנחנו יודעים שיש פה רוב, יודעים לאן זה הולך, אז למה אנחנו פה
בכלל? למה אנחנו במליאה? למה אנחנו מדברים עכשיו? למה אנחנו נמצאים פה
בוועדה? אם אנחנו יודעים שיש רוב, הרי הם ינצחו כמעט בכל הצבעה, אלא אם כן
תהיה איזושהי תקלה, אז למה כל ההליך הפרלמנטרי הזה, אופוזיציה קואליציה? לא
נבוא לפה, לפי מה שאת אומרת, כי את אומרת: אנחנו יודעים לאן - - - בגלל שיש
להם רוב, אז מה אנחנו עושים פה בעצם? זה פשוט לבטל אותנו לגמרי כשאת אומרת
דבר כזה. ועל מה? לחכות חצי שעה לרוויזיה, שנוכל לעשות כמו שצריך? כי אנחנו
רוצים להיות גם בוועדת הכספים ורוצים להשתתף גם בדיון פה. גם את זה אתם
לוקחים מאיתנו? בשביל החצי שעה המסכנה הזאת אתם רומסים אותנו עוד יותר? על
חצי שעה? זה היה הביג דיל? עד כדי כך הלחץ שלכם שאתם מכופפים פה את כולנו?
מה היה קורה אם הייתם מחכים את החצי שעה הזאת שנגיש את הרוויזיה ונסיים את
ההליך כמו שצריך כשאנחנו באים לפה? כשאנחנו יודעים כבר מה התוצאה שהייתה
בוועדת הכספים, אם הרוויזיה התקבלה או לא התקבלה. מהר מהר בלי לדעת מה קורה
שם אנחנו מגיעים לפה כבר ולהתקדם? בגלל שיש רוב אז זה אמור להיות ככה.

<< דובר >> ינון אזולאי (ש"ס): << דובר >>

שנייה, ולדימיר, תגיד לאלכס שאנחנו מושכים את הרוויזיה כי אין לזה ערך, אז
חבל שידון על זה, אנחנו פה.

<< דובר >> אופיר כץ (הליכוד): << דובר >>

זה בדיוק העניין, זה מה שאתם עושים, מונעים מאיתנו לעשות את התפקיד שלנו.
וגם אם אנחנו באופוזיציה גם לנו יש זכויות. והייעוץ המשפטי פה צריך להסתכל
גם על הזכויות שלנו, גם על הדברים שאנחנו רוצים להביע, גם על איך שאנחנו
רוצים לתפקד, גם אנחנו נבחרי ציבור. יש ציבור ששלח אותנו לפה, ואנחנו
צריכים לייצג אותו. ומה שאתם עושים כל פעם מחדש, אתם מונעים את זה מאיתנו.

והסידור הזה שהגעתם לעשר, יריב אמר את זה, חמישה-שישה חברי כנסת על
הסתייגות אחת? עד כמה אתם רוצים להגיע רחוק בזה שאתם רומסים את האופוזיציה?
תפסיקו עם זה. יום אחד גם אתם תהיו באופוזיציה, ואתם לא תרצו שיתנהגו אליכם
ככה. תודה.

<< יור >> היו"ר ניר אורבך: << יור >>

חבר הכנסת כץ, תודה רבה. חבר הכנסת ינון אזולאי, בבקשה; אחריו – חברת הכנסת
אורית סטרוק; וחברת הכנסת מיכל וולדיגר.

<< יור >> היו"ר ניר אורבך: << יור >>

תודה. הודעתי לאלכס קושניר, גם בטלפון, שאנחנו מושכים את הרוויזיה. הוא
רוצה, שידון על שלו. אין לנו עניין ברוויזיה כזאת תוך כדי רמיסה ודריסה
שלנו. גברתי היועצת המשפטית, באמת אמרתי מקודם שזה פוגע, אבל אני שוקל עוד
פעם. ובסוף החלטתי לא להיפגע, כי אני באמת חושב שבאת ממקום שאת מאמינה בו,
שאת מאמינה במה שאת אומרת, וזה בסדר. אני רק לא יכול לקבל את זה. אמר את זה
אופיר, וכל אחד אומר את זה בשפה שלו, זה פשוט לפגוע בנו, לצחוק עלינו,
להגיד לנו: תשמעו, אתם לא שווים כלום, אתם מיעוט ואפשר לדרוס אתכם. זה מה
שאנחנו מרגישים. אני לא אומר שאת גורמת לנו לזה, אני רק אומר מה התוצאה של
ההחלטה שבעינינו היא לא הגיונית כלל. ולכן אני אומר, זה בסדר, זה התפקיד
שלך כיועצת משפטית, מכבדים אותו בצורה הכי מכובדת שיש, רק את הרגשות אנחנו
חייבים להגיד.

<< דובר >> שלמה קרעי (הליכוד): << דובר >>

אלו לא רגשות, אלו עובדות.

<< דובר >> ינון אזולאי (ש"ס): << דובר >>

אדוני היושב-ראש, כשאנחנו מדברים על רמיסה, אמר יריב לוין את זה, אבל אני
אגיד לך מה זה רמיסה שחור על גבי לבן, מה הכותרת של פה? "החלטה מספר 2".
למה לא תרשום "הצעה לדיון"? כבר החלטתם, כבר אתם מצביעים על ההחלטה?

<< דובר >> ארבל אסטרחן: << דובר >>

מה רשום למעלה? בגדול ומודגש - - -

<< יור >> היו"ר ניר אורבך: << יור >>

לא, חבר הכנסת אזולאי, זה כתוב למעלה.

<< דובר >> ינון אזולאי (ש"ס): << דובר >>

בוא, אבל "החלטה מספר 2", אל תחליט, חכה להחלטה, ואחר כך תגיד החלטתי.

<< דובר >> ארבל אסטרחן: << דובר >>

כתוב למעלה.

<< דובר >> אורית מלכה סטרוק (הציונות הדתית): << דובר >>

מה כתוב למעלה?

<< דובר >> ינון אזולאי (ש"ס): << דובר >>

מה אני בא להגיד לך? הניואנסים הקטנים האלה, בסופו של דבר עוד לא החלטנו.

<< דובר >> מיכל וולדיגר (הציונות הדתית): << דובר >>

מה כתוב למעלה?

<< דובר >> אורית מלכה סטרוק (הציונות הדתית): << דובר >>

מה, מה כתוב למעלה?

<< דובר >> ארבל אסטרחן: << דובר >>

"טיוטה לדיון בוועדת הכנסת".

<< דובר >> ינון אזולאי (ש"ס): << דובר >>

ראיתי את מה שכתוב למעלה. "החלטת ועדת הכנסת", בואו.

<< דובר >> מיכל וולדיגר (הציונות הדתית): << דובר >>

טיוטה.

<< יור >> היו"ר ניר אורבך: << יור >>

"טיוטה לדיון בוועדת הכנסת".

<< דובר >> ינון אזולאי (ש"ס): << דובר >>

למעלה כתוב, והחלטה. אז אל תרשום לי החלטה. קודם כול אם אתה רוצה לכבד
אותנו, אז אל תרשום "החלטה".

<< דובר >> ארבל אסטרחן: << דובר >>

ככה אנחנו עושים תמיד בוועדת הכנסת.

<< יור >> היו"ר ניר אורבך: << יור >>

אין בעיה, חבר הכנסת אזולאי, זה הנוהג שמקדמת דנא.

<< דובר >> ינון אזולאי (ש"ס): << דובר >>

באתם לשנות.

<< יור >> היו"ר ניר אורבך: << יור >>

לא, חבר הכנסת אזולאי.

<< דובר >> ינון אזולאי (ש"ס): << דובר >>

מה זה לא?

<< יור >> היו"ר ניר אורבך: << יור >>

נשנה במקומות אחרים.

<< דובר >> ינון אזולאי (ש"ס): << דובר >>

ניר, מה זה לא? אתם באתם לשנות, אדוני היושב-ראש, אני איתך, אני זורם איתך.
אתם באתם לשנות אז תשנו. אבל לא חשוב. אני אומר, אתם רוצים לרמוס, אין
בעיה, אתם מגיעים למצב שמה עשינו? עשינו סך הכול הסתייגות אחת לכל חבר
כנסת. הסתייגות אחת. חבר כנסת לא יכול להביע את הדעה שלו? לא הגשנו 300
הסתייגויות לכל אחד. אחת, הסתייגות אחת לכל חבר כנסת. אתם יודעים מה פרוש?
שחבר כנסת אומר: תשמע, אתה יודע מה, גם אם הייתה לי התלבטות, אני רוצה
בשביל העיקרון האישי שלי שיש לי משהו הסתייגות, איזו זכות פרלמנטרית אני
רוצה. מה אתם אומרים לנו? גם את זה אתם לא שווים. אנחנו נרמוס אתכם, נדרוס
אתכם, ולא סופרים אתכם, אין מה לעשות. זאת רמיסה, זאת דריסה. אתם עוברים
מחוק לחוק, מפעילים 98 על מה שאתם לא צריכים להפעיל 98. נפל.

חבר'ה, לקחתם את חוק התקציב והעברתם אותו, שאפו, אנחנו הפסדנו, זה בסדר.
תלמדו להפסיד בכבוד. אל תברחו מהפסד. תלמדו להפסיד בכבוד, אל תהיו אנשים
קטנים. אמרתם שבאתם לשנות, אז אתם משנים הכול לרעה, אתם לא משנים שום דבר
לטובה. תהיו אנשים אמיתיים עם עצמכם, תהיו אנשים שמראים גם דוגמה כלפי חוץ,
אל תהיו אנשים קטנים. אתם אנשים קטנים שלא יודעים להפסיד, אתם קואליציה
שרומסת ודורסת.

<< דובר >> בועז טופורובסקי (יש עתיד): << דובר >>

אנחנו לא יודעים להפסיד?

<< דובר >> ינון אזולאי (ש"ס): << דובר >>

בועז, אחי לא שמעו אותך כל הלילה, איפה נעלמת?

<< דובר >> בועז טופורובסקי (יש עתיד): << דובר >>

אתם מחרימים את הכנסת.

<< דובר >> ינון אזולאי (ש"ס): << דובר >>

מה קרה? בוקר טוב, בועז, איפה היית כל הלילה?

<< דובר >> בועז טופורובסקי (יש עתיד): << דובר >>

אתם אלה ששלוש שנים לא היה לכם תקציב.

<< דובר >> ינון אזולאי (ש"ס): << דובר >>

בועז, איפה נעלמת בלילה? מה קרה?

<< יור >> היו"ר ניר אורבך: << יור >>

בועז, סליחה, חבר הכנסת אזולאי.

<< דובר >> ינון אזולאי (ש"ס): << דובר >>

איפה נעלמת בלילה? פתאום התעוררת.

<< יור >> היו"ר ניר אורבך: << יור >>

חבר הכנסת אזולאי, רגע אחד.

<< דובר >> ינון אזולאי (ש"ס): << דובר >>

כן, בבקשה, אדוני היושב-ראש.

<< יור >> היו"ר ניר אורבך: << יור >>

ביקשתי שזה לא יהפוך לוויכוח אישי.

<< דובר >> בועז טופורובסקי (יש עתיד): << דובר >>

צודק, צודק. זה משתחרר לי.

<< יור >> היו"ר ניר אורבך: << יור >>

וביקשתי לא להפריע. תמשיך, בבקשה.

<< דובר >> ינון אזולאי (ש"ס): << דובר >>

אני רוצה להגיד לכם, אתם מתנהגים בקטנות, וזה סוג של אנשים קטנים. תן לו
מכה קצת יותר חזקה עם הרגל, את זה לא רואים.

<< יור >> היו"ר ניר אורבך: << יור >>

זאת הייתה חיבה.

<< דובר >> ינון אזולאי (ש"ס): << דובר >>

אני רק אומר לך שעם היד זה לא נעים כזה.

<< דובר >> בועז טופורובסקי (יש עתיד): << דובר >>

שולח ידיים.

<< דובר >> ינון אזולאי (ש"ס): << דובר >>

כשאני רוצה להגיד לאופיר אני עושה לו ככה ואף אחד לא רואה, אבל זה בסדר. זה
עוד סוג של זלזול.

<< יור >> היו"ר ניר אורבך: << יור >>

ביקשתי שיפסיק.

<< דובר >> ינון אזולאי (ש"ס): << דובר >>

ניר, אני מכבד אותך, הכול בסדר.

<< יור >> היו"ר ניר אורבך: << יור >>

מה קרה לך? ינון, רציני עכשיו, מה קרה לך? נו, באמת. ביקשתי ממנו שלא יפריע
לך.

<< דובר >> ינון אזולאי (ש"ס): << דובר >>

אני אגיד לך מה קרה לי. זה לא אישי עליך, שתבין.

<< יור >> היו"ר ניר אורבך: << יור >>

בסדר. ועכשיו ביקשתי שהוא לא יפריע לך.

<< דובר >> ינון אזולאי (ש"ס): << דובר >>

זה לא אישי וזה אפילו, איך הוא אומר, פרסונלי, זה אפילו לא פרסונלי.

<< דובר >> מיכל וולדיגר (הציונות הדתית): << דובר >>

כי לא הבנו אישי, אז תרגמת לנו. תודה על התרגום.

<< דובר >> ינון אזולאי (ש"ס): << דובר >>

שמעתי את ליברמן במליאה אומר שזה לא פרסונלי ולא אישי, אז אני מנסה ללכת
בקו של שר האוצר.

<< דובר >> מכלוף מיקי זוהר (הליכוד): << דובר >>

אני לא יודע למה, כל פעם שאני טובע איזה מונח פה בכנסת כולם אחרי זה חוזרים
אחריי.

<< קריאה >> קריאה: << קריאה >>

זה של ליברמן.

<< דובר >> נעמה לזימי (העבודה): << דובר >>

זה רק מראה שהשעה קשה לכולם.

<< דובר >> ינון אזולאי (ש"ס): << דובר >>

תשמע, אתה יכול לשאול את ועדת הכספים, את אלכס, ושאר הוועדות, התנהגנו
איתם, אתה יודע מה, בכזאת הגינות. קח את כל ההסתייגויות שלנו, יכולנו להגיד
אלפים, לא הגשנו אלפים, מלבד חוק התקציב. כשהגענו ללילה האחרון, ואני אומר
את זה בריש גלי, כשבאו ורצו לרמוס אותנו, ואנחנו כאופוזיציה לא קיבלנו שום
דבר, ופגעו בילדים שלנו, השתמשנו עם זה ככלי להוציא כספים למען החלשים. עם
זה השתמשנו בהסתייגויות שלנו. כן, עם זה. ואם היום הייתי יכול להשתמש
ולהוציא עוד כספים הייתי מוציא כספים ועוד מיליונים, עשרות מיליונים, מאות
מיליונים ומיליארדים, אם הייתי יכול לעשות עם זה. אני לא יכול לעשות עם זה
היום, לצערי.

אבל מה, את כל מה שעשינו תמיד ב-20 הסתייגויות, 30, 50, 100, מקסימום
שיכולנו להגיש אלפים. ואתה יודע מה, כולם מכירים אותי, כשאני רוצה להגיש
הסתייגות אני יודע להגיש עשרות אלפי הסתייגויות. אבל לקחתם את זה למקום לא
נכון, לקחתם את זה והשתמשתם בזה לרעתנו, וזה יחזור אליכם. כדאי שתחשבו עוד
פעם, אולי בכל זאת להיות אנשים כנים והגונים כלפי הציבור, לא כלפינו.
כלפינו כבר התייאשנו מזמן, לפחות כשהציבור מסתכל עליכם. באתם לשנות, אולי
תעשו שינוי אחד לטובה, ואל תישארו אנשים קטנים. תודה.

<< יור >> היו"ר ניר אורבך: << יור >>

תודה רבה, חבר הכנסת אזולאי. חברת הכנסת סטרוק, בבקשה.

<< דובר >> אורית מלכה סטרוק (הציונות הדתית): << דובר >>

תודה רבה, אדוני היושב-ראש, אני רוצה לשאול לאן אתם ממהרים? לאן אתם
ממהרים, ניר? אני יכולה להבין לאן מיהרתם, גם זה היה קצת במהירות מוגזמת,
מופרזת, אני יכולה להבין לאן מיהרתם עם חוק התקציב של 2021.

<< דובר >> מיכל וולדיגר (הציונות הדתית): << דובר >>

הם יגידו לך ששלוש שנים אין תקציב.

<< דובר >> אורית מלכה סטרוק (הציונות הדתית): << דובר >>

אבל עבר תקציב, זהו, הממשלה ניצלה, ניצלה, ניצלה. אז לאן אתם ממהרים?

<< דובר >> נעמה לזימי (העבודה): << דובר >>

מה זה הממשלה ניצלה, אורית? שהמדינה תתנהל בלי תקציב?

<< דובר >> אורית מלכה סטרוק (הציונות הדתית): << דובר >>

ניצלה, ניצלה, היא לא תיפול.

<< יור >> היו"ר ניר אורבך: << יור >>

חברת הכנסת לזימי, לא, לא, לא, אני מבקש לא להפריע.

<< דובר >> איתמר בן גביר (הציונות הדתית): << דובר >>

דפקו את כל השכבות המוחלשות שאת מייצגת. דפקתם אותם.

<< יור >> היו"ר ניר אורבך: << יור >>

ביקשנו לא להפריע. חבר הכנסת בן גביר, אני מבקש שוב לא להפריע. בבקשה.

<< דובר >> אורית מלכה סטרוק (הציונות הדתית): << דובר >>

תודה רבה.

<< דובר >> מאיר פרוש (יהדות התורה): << דובר >>

קבלו אותם בתשואות, באו חברים חדשים.

<< דובר >> אורית מלכה סטרוק (הציונות הדתית): << דובר >>

העברתם את חוק התקציב של 2021, לא הייתה לכם אף טעות, עידית עשתה ככה וככה,
אלקין עשה ככה וככה, פורר הסתובב, חמד עמאר הסתובב, כולם הסתובבו, העברתם
את זה. אף אחד לא טעה, היה לכם נס גדול, כל הנורבגים גם כן לא טעו. העברתם
את זה – ניר, אני ממש רוצה שתקשיב לי כי השאלה שלי היא אליך. אני מבקשת
שתקשיב לי, כי באמת אני רוצה להבין אותך.

<< יור >> היו"ר ניר אורבך: << יור >>

את צודקת, עוד רגע אחד.

<< דובר >> אורית מלכה סטרוק (הציונות הדתית): << דובר >>

עידית עמדה ועשתה ככה וככה וככה, אלקין עשה - - -

<< יור >> היו"ר ניר אורבך: << יור >>

עוד רגע אחד. חבר הכנסת מלכיאלי, חבר הכנסת אזולאי, נו, זה לא לעניין.

<< דובר >> מיכאל מלכיאלי (ש"ס): << דובר >>

אה, שומעים? סליחה, אורית, יש פה אנשים מדהימים.

<< יור >> היו"ר ניר אורבך: << יור >>

אני לא צוחק, חבר הכנסת מלכיאלי.

<< דובר >> מיכאל מלכיאלי (ש"ס): << דובר >>

בסדר, סליחה, מתנצלים. עצם זה שאתה דואג לאורית אני כבר מתנצל.

<< יור >> היו"ר ניר אורבך: << יור >>

תמיד.

<< דובר >> אורית מלכה סטרוק (הציונות הדתית): << דובר >>

ניר תמיד דואג לי, שתדע. אז היה לכם נס גדול, אף אחד מכל הנורבגים לא
התבלבל, כולם הצביעו נכון. מיכל שיר גם כן טרחה וצעקה לכולם, וכל אחד זה,
והעברתם את זה, יופי, גמרנו. הממשלה ניצלה מקריסה. ניצלה בעור שיניה,
ניצלה. למרות כל הידיעות על מנסור, למרות כל הידיעות על עמותה 48, למרות
הכול כולכם איכשהו הצלחתם לסתום את העיניים, את האוזניים ואת האף, ולהצביע,
ולהעביר את התקציבים של 2021. זהו, גמרנו.

עכשיו לאן אתם ממהרים? לאן? איזו הצדקה יש לחיפזון הזה שמשאיר – תסתכל
מסביב, תראה מה הולך, כולם טרוטי עיניים. למה? למה? יש לכם מלא זמן בשביל
התקציב הבא. במקרה הסעיף שנפל הוא סעיף שרק מהישיבה היחסית קצרה בוועדת
כספים אפשר היה לראות עד כמה הסעיף הזה דורש תיקון אמיתי. לו יצויר שהייתה
פה הקשבה רצינית צריך היה לתקן אותו מהיסוד. שמענו דברים קשים מאוד ביחס
לסעיף הזה בוועדת הכספים. היה צריך, אתה יודע, ניר, אתה אדם - - -

<< דובר >> שלמה קרעי (הליכוד): << דובר >>

תגיד להם, היית יושב-ראש ועדת הכנסת, לא? בושה וחרפה הדיון.

<< יור >> היו"ר ניר אורבך: << יור >>

שומעים אותך ואתה מפריע.

<< דובר >> אורית מלכה סטרוק (הציונות הדתית): << דובר >>

אתה אדם מאמין, ואתה יודע שדברים לא קורים בעולם סתם. אם קרה דבר כזה, אין
מקרה, יש רק מהשם. אם קרה דבר כזה שסעיף מסוים נפל צריכים לבדוק אותו מחדש,
צריכים לבחון אותו מחדש. וגם אם אתם מתעקשים לא לבחון כלום מחדש, מאיפה
החיפזון הזה? עכשיו אני יכולה לראות כמה אפשרויות לחיפזון.

חברים, אם ניר לא שומר על זכות הדיבור לי, אני אתעקש. אתם יכולים לתת לי
לדבר ושיהיה שקט?

<< יור >> היו"ר ניר אורבך: << יור >>

את צודקת, תגידי להם את, אולי זה יעזור, אלו חברים שלך מהאופוזיציה.

<< דובר >> מיכל וולדיגר (הציונות הדתית): << דובר >>

אלו נראים לי העוזרים.

<< יור >> היו"ר ניר אורבך: << יור >>

אני מבקש, עוד רגע. חבר הכנסת אזולאי, אפרופו שינויים, אני ברצינות אומר
עכשיו, פה בוועדה הזאת לפחות אנחנו מנסים שכשמישהו מדבר אז לא מדברים. זה
מפריע. סליחה שאני לא - - -

<< דובר >> מיכאל מלכיאלי (ש"ס): << דובר >>

בכל ועדת הכנסת בקואליציה הנוכחית - - -

<< יור >> היו"ר ניר אורבך: << יור >>

חבר הכנסת מלכיאלי, באמת בלי בדיחות כי חברת האופוזיציה מדברת.

<< דובר >> ינון אזולאי (ש"ס): << דובר >>

אם בשעה כזאת לא תעשה בדיחות כולם יירדמו פה.

<< יור >> היו"ר ניר אורבך: << יור >>

בשביל זה חבר הכנסת ביטן הגיע, ותכף מן סתם יהיו פה גם קצת.

<< דובר >> מיכאל מלכיאלי (ש"ס): << דובר >>

כמו שבנט הרדים את ההוא.

<< דובר >> מיכל וולדיגר (הציונות הדתית): << דובר >>

ביידן, ביידן.

<< יור >> היו"ר ניר אורבך: << יור >>

חברת הכנסת סטרוק, בבקשה.

<< דובר >> אורית מלכה סטרוק (הציונות הדתית): << דובר >>

תודה רבה. עכשיו אני יכולה לראות כמה סיבות לחיפזון וללחץ הזה. סיבה מספר
אחת, אני אקרא לה במילה הפשוטה, לא מוצאת מילה יותר מתאימה, אגו. אגו. אמר
נפתלי בנט: אנחנו ננצח. איך הוא אמר?

<< דובר >> ינון אזולאי (ש"ס): << דובר >>

780-אפס.

<< דובר >> אורית מלכה סטרוק (הציונות הדתית): << דובר >>

780-אפס, אז הוא חייב להראות שהוא ניצח. אני אומנם לא מבינה את מי הוא
מנצח. כלומר, בעיניים שלי הוא מנצח את האנשים שהיו אמורים להיות השותפים
שלו, את המחנה הלאומי שבשמו הוא הלך לבחירות. ואני לא מבינה עם מי הוא
מנצח. בעיניים שלי לפחות הוא מנצח יחד עם האויבים של עם ישראל. אבל בסדר,
הוא רוצה ביחד עם מנסור עבאס לנצח את יריב לוין ואת אורית סטרוק ואת מיכל
וולדיגר ואת שלמה קרעי, ואת מי שכחתי? את מיקי זוהר. הוא רוצה לנצח את
המחנה הלאומי. מאה אחוז, וזאת אולי הסיבה שלא תיפול שיערה מהאגו של נפתלי
בנט. זאת אפשרות אחת.

<< דובר >> שלמה קרעי (הליכוד): << דובר >>

אין לו שיערות.

<< דובר >> אורית מלכה סטרוק (הציונות הדתית): << דובר >>

אני לא חושבת, עם כל הכבוד, שהאגו של נפתלי בנט מצדיק פגיעה כזו קשה
בתהליכים הדמוקרטיים של הכנסת.

אפשרות שנייה שאני יכולה לראות לחיפזון זה שאתם חוששים מה יקרה בזמן
שיעבור. יכול להיות שבכל יום שעובר יתגלו עוד ועוד נתונים מזעזעים על
המעורבות של מנסור עבאס בטרור - -

<< דובר >> עופר כסיף (הרשימה המשותפת): << דובר >>

נו, די כבר עם השטויות האלה.

<< דובר >> אורית מלכה סטרוק (הציונות הדתית): << דובר >>

- - ולאט לאט תתפורר לכם לקואליציה. יכול להיות שמזה אתם מפחדים, שכל יום
שעובר פתאום אנשים בתוך הקואליציה ירגישו לא נוח. אולי אתה בעצמך תרגיש לא
נוח, ניר. אבל אתה יודע מה, גם זו סיבה פוליטית שלא יכולה להצדיק פגיעה כל
כך אנושה בהליך הדמוקרטי בכנסת.

אתם לוקחים סעיף שהוא באמת סעיף מיוחד למקרי חירום, ואתם משתמשים בו במשהו
שאין בו שום חירום. אולי מהחירום של החשש שהקואליציה טיפה תתחיל לרעוד,
מבפנים אני מתכוונת, לא בגלל שהתקציב ייפול ופרוצדורלית תלכו לבחירות, אלא
בגלל שהסדקים בתוככם מתחילים להתרחב. עם כל הכבוד, זאת לא סיבה להשתמש
ב-98.

והסיבה השלישית שאני יכולה להעלות בדעתי למה אתם רוצים להשתמש בסעיף הזה,
שהוא באמת מיוחד והוא לא למקרים כאלה, זה פשוט כי אתם יכולים. פשוט כי אתם
יכולים. כמו שמעלים את מחירי הטיטולים כי פשוט אתם יכולים, וכן הלאה. אני
באמת חושבת, ניר, באמת, אתה הגעת לתפקיד כל כך רם, יושב-ראש ועדת הכנסת, יש
לך הרבה יכולות ביד, הרבה מעבר לחבר כנסת רגיל, למה אתה מסכים לבזות את
עצמך בהליך הזה? סיימתי.

<< יור >> היו"ר ניר אורבך: << יור >>

תודה על הדברים, חברת הכנסת סטרוק. חברת הכנסת מיכל וולדיגר, בבקשה.

<< דובר >> עופר כסיף (הרשימה המשותפת): << דובר >>

מי אחריה?

<< יור >> היו"ר ניר אורבך: << יור >>

חבר הכנסת איתמר בן גביר; ואחר כך – חבר הכנסת שלמה קרעי.

<< דובר >> סגן שר במשרד ראש הממשלה אביר קארה: << דובר >>

וגם יש לוחות זמנים? אפשר לאכול? משהו?

<< יור >> היו"ר ניר אורבך: << יור >>

חבר הכנסת קארה, לא. אתה יכול לצאת לאכול ולחזור, הכול יהיה בסדר, אנחנו
נהיה פה.

<< דובר >> מיכל וולדיגר (הציונות הדתית): << דובר >>

תודה רבה. אז קודם כול, לילה טוב לכולם.

<< דובר >> ינון אזולאי (ש"ס): << דובר >>

תגיד לי, אביר, למה לא נותנים לך בשום ועדה לדבר? גם שם לא נתנו לך.

<< דובר >> סגן שר במשרד ראש הממשלה אביר קארה: << דובר >>

ראית מה זה.

<< דובר >> ינון אזולאי (ש"ס): << דובר >>

מה זה? סותמים לך את הפה, אחי, למה?

<< דובר >> סגן שר במשרד ראש הממשלה אביר קארה: << דובר >>

רק לכם בקואליציה נותנים להגיד את כל הדברים שאתם רוצים.

<< דובר >> ינון אזולאי (ש"ס): << דובר >>

אין, אני אומר לך, רק לנו. כי אנחנו לא נותנים שיסתמו לנו את הפה, זה
ההבדל.

<< דובר >> סגן שר במשרד ראש הממשלה אביר קארה: << דובר >>

אבל מה שראיתי שהכי יפה אצלכם, שאתם אומרים שלא נותנים לכם לדבר.

<< דובר >> ינון אזולאי (ש"ס): << דובר >>

אל תהיה פראייר, תדבר, כל הכבוד, דבר עוד.

<< יור >> היו"ר ניר אורבך: << יור >>

חבר הכנסת קארה, תקשיב רגע אחד, פה מדברים רק לפי הזמן שמגיע.

<< דובר >> סגן שר במשרד ראש הממשלה אביר קארה: << דובר >>

קיבלתי.

<< דובר >> מיכאל מלכיאלי (ש"ס): << דובר >>

אה, קבוצה של מטומטמים פה.

<< יור >> היו"ר ניר אורבך: << יור >>

רגע, אתה רוצה לדבר, אני אתן לך את הכבוד, רק - - -

<< דובר >> מיכאל מלכיאלי (ש"ס): << דובר >>

אביר, זה קבוצה של מטומטמים, תאמין לי.

<< יור >> היו"ר ניר אורבך: << יור >>

שנייה, חבר הכנסת מלכיאלי.

<< דובר >> מיכאל מלכיאלי (ש"ס): << דובר >>

בוא נצא החוצה. לא לעניין, מה.

<< יור >> היו"ר ניר אורבך: << יור >>

חבר הכנסת מלכיאלי, חבר הכנסת קארה, אתה רוצה רשות דיבור אז אפשר להירשם
פה. חברת הכנסת וולדיגר, בבקשה.

<< דובר >> מיכאל מלכיאלי (ש"ס): << דובר >>

די, להפסיק לצחוק, לכבד את ועדת הכנסת.

<< דובר >> מיכל וולדיגר (הציונות הדתית): << דובר >>

אני מקווה שאני לא נכנסת בתוך חבורת המטומטמים שדיברת עליהם, אני לא יודעת.

<< דובר >> סגן שר במשרד ראש הממשלה אביר קארה: << דובר >>

הוא לא אמר למי התכוונתי.

<< דובר >> מיכל וולדיגר (הציונות הדתית): << דובר >>

אמרת שפה כולם חבורת מטומטמים.

<< דובר >> מיכאל מלכיאלי (ש"ס): << דובר >>

זאת שיחה אישית ביני לבינו.

<< דובר >> אורית מלכה סטרוק (הציונות הדתית): << דובר >>

זאת רק המפלגה שלהם, היא מפלגה של מטומטמים, את לא במפלגה.

<< דובר >> מיכל וולדיגר (הציונות הדתית): << דובר >>

לא, מלכיאלי התכוון לכולם.

<< דובר >> מיכאל מלכיאלי (ש"ס): << דובר >>

לא קיבלו אותך.

<< דובר >> סגן שר במשרד ראש הממשלה אביר קארה: << דובר >>

לא היה כתוב שם המפלגה. אני לא רוצה חס ושלום להעליב פה מפלגות אחרות.

<< דובר >> מיכל וולדיגר (הציונות הדתית): << דובר >>

בכל מקרה, אורית, שאלת מקודם לאן הם ממהרים. קראתי באחת הקבוצות, באחד
הציוצים, שראש הממשלה שלנו כבר הזמין את כל חברי הקואליציה להרמת כוסית.

<< דובר >> אורית מלכה סטרוק (הציונות הדתית): << דובר >>

אה, נכון, שכחתי.

<< דובר >> מיכל וולדיגר (הציונות הדתית): << דובר >>

אז אני חושבת שזאת הסיבה, כי באמת אין שום סיבה אחרת.

<< דובר >> נעמה לזימי (העבודה): << דובר >>

לא הוזמנתי עדיין.

<< דובר >> יבגני סובה (ישראל ביתנו): << דובר >>

לא קיבלנו שום דבר כזה. לא קיבלנו שום דבר.

<< דובר >> מיכל וולדיגר (הציונות הדתית): << דובר >>

זה מה שקראתי, אני לא יודעת. אז אני מספרת לכם שכנראה זה מחכה לכם.

<< דובר >> דוד ביטן (הליכוד): << דובר >>

לא הזמינו נורבגים.

<< דובר >> ינון אזולאי (ש"ס): << דובר >>

פשוט לא הזמינו נורבגים, זה העניין.

<< יור >> היו"ר ניר אורבך: << יור >>

חברת הכנסת לזימי, חבר הכנסת ינון אזולאי. תיכנסי לקבוצות ווטסאפ מיוחדת
ואני אראה לך כמה פייק יש שם, כנראה שגם זה אחד מהדברים.

<< דובר >> מיכל וולדיגר (הציונות הדתית): << דובר >>

אני שמחה לשמוע שזה פייק ניוז.

<< דובר >> ינון אזולאי (ש"ס): << דובר >>

אגב, נכנסתי לקבוצת פייק נורבגיה, הכול פייק שם.

<< דובר >> מיכל וולדיגר (הציונות הדתית): << דובר >>

אז התמיהה של אורית רק גדלה מזה, כי אני באמת לא מבינה.

<< יור >> היו"ר ניר אורבך: << יור >>

גדלה, ודאי, ודאי.

<< דובר >> מיכל וולדיגר (הציונות הדתית): << דובר >>

אני מצטרפת לכל מה שאמר גם יריב חברי מקודם, לאן ממהרים. כלומר, עברנו
תקציב, הכול עבר, הכול נחמד, יופי. אני חושבת שכעורכת דין כבר 30 שנה, אני
יודעת שיש דבר כזה שנקרא שימוש לרעה בזכויות. יש סעיף 98 - - -

<< דובר >> אופיר כץ (הליכוד): << דובר >>

בסמכות. סמכות מביאה אחריות, לא זכות.

<< דובר >> שלמה קרעי (הליכוד): << דובר >>

בסמכות.

<< דובר >> דוד ביטן (הליכוד): << דובר >>

שימוש לרעה בסמכות.

<< דובר >> מיכל וולדיגר (הציונות הדתית): << דובר >>

סמכות, תקראו לזה סמכות. גם בסמכות יש שימוש לרעה. ואני חושבת שצריך לעשות
בזה שימוש בתום לב. בחודש האחרון אני שומעת את ה-98 מעבר ל-98.

<< דובר >> דוד ביטן (הליכוד): << דובר >>

אין דבר כזה.

<< דובר >> מיכל וולדיגר (הציונות הדתית): << דובר >>

כל פעם אני שומעת 98, 98, שזה סעיף שאמור להיות באמת למקרים מיוחדים.

<< דובר >> דוד ביטן (הליכוד): << דובר >>

אי-אפשר להשתמש בסמכות לרעה בתום לב, זה סותר.

<< דובר >> מיכל וולדיגר (הציונות הדתית): << דובר >>

לא, אמרתי שצריך להשתמש בסמכות בתום לב, ולא לעשות בזה שימוש לרעה. נכון.
הבאנו במקרה הספציפי היום, כמו שאמרו לפניי, כל חבר כנסת מהאופוזיציה, 59,
הביאו הסתייגות אחת, ולא מאות, ולא עשרות. הסתייגות אחת. אני לא רואה איפה
יש בכלל מקום ל-98. אין פה לעשות איחוד, כל אחד בא עם ההסתייגות שלו, אין
פה צורך, זה לא נכון, זה לא מכביד, אין שום סיבה.

ואם אני מסתכלת נכון על התמונה אני חושבת שאולי באמת, כמו שאמרו פה לפניי,
הישיבה פה היא סוג של עלה תאנה, זה להראות כאילו שומעים אותנו, ולהראות
כאילו יש פה איזה הליך דמוקרטי ששומעים את כולם, ובאמת יש איזה מקום
להצבעה. אני יכולה לשער שאם כולנו פה עכשיו נהמר, כולנו נגיע לאותה תוצאה
שהטיוטה הזאת בדיוק תהיה אותו דבר כמו ההחלטה. שום דבר פה לא ישתנה. כלומר,
אנחנו סתם יושבים ומקשקשים את עצמנו לדעת, אבל הדברים כבר נכתבו מראש
ונחתמו, וכולנו זה רק עלה תאנה.

<< יור >> היו"ר ניר אורבך: << יור >>

רק מהשם. מה שיקרה זה רק מהשם.

<< דובר >> מיכל וולדיגר (הציונות הדתית): << דובר >>

כן, אבל יש לו שליחים, אתה יודע. הקדוש ברוך מוצא שליחי מצווה.

<< יור >> היו"ר ניר אורבך: << יור >>

אין מקריות בעולם כלל.

<< דובר >> מיכל וולדיגר (הציונות הדתית): << דובר >>

ולעומת זאת, גם שליחים שעושים דברים פחות טובים. ולכן מבחינתי זה באמת סוג
של עלה תאנה הישיבה שלנו פה, וחבל שכך. תודה.

<< יור >> היו"ר ניר אורבך: << יור >>

תודה רבה, חברת הכנסת וולדיגר. חבר הכנסת איתמר בן גביר, בבקשה.

<< דובר >> איתמר בן גביר (הציונות הדתית): << דובר >>

קודם כול אני מצטער שאני אקצר, אבל הגעתי עכשיו, הזעיקו אותי אחרי שהרביצו
לילדים כאן בהפגנה בכניסה לירושלים. באמת כשהגעתי ראיתי מחזות מאוד מאוד
קשים, שוטרים שמרביצים באלות.

<< דובר >> מאיר פרוש (יהדות התורה): << דובר >>

אתה נראה מאוד כועס.

<< דובר >> איתמר בן גביר (הציונות הדתית): << דובר >>

אני גם עם גז מדמיע שהשפריצו שם, שוטרים פיזרו גז מדמיע. ובעיניי הכי נורא
זה לראות שוטר שמרביץ לילדה בת 14, שמרביץ לילד בן 15, בלי שום סיבה. אני
חושב שזה דבר שצריך להדיר שינה מעינינו.

<< דובר >> ינון אזולאי (ש"ס): << דובר >>

גם עם סיבה הוא לא יכול להרביץ לילד, עם כל הכבוד.

<< דובר >> איתמר בן גביר (הציונות הדתית): << דובר >>

נכון מאוד. וזה צריך להדיר שינה מעינינו. הדבר הזה, התופעה הזאת של אלימות
משטרתית, אגב, מכל הכיוונים, צריך לדעת ששוטר אלים הוא שוטר אלים. בעיניי
זה מחריד. אני אגיד בקצרה. אני אקרא אולי דברים שנאמרו על ידי עורכת הדין
היועצת המשפטית המכובדת ארבל במעמד אחר בקשר לממשלה אחרת, אבל למעשה אותם
דברים, דנו בסעיף 98.

<< דובר >> מיכאל מלכיאלי (ש"ס): << דובר >>

תן לנו.

<< דובר >> איתמר בן גביר (הציונות הדתית): << דובר >>

אומרת ארבל שבסעיף הזה צריך לדון רק במקרים מיוחדים, רק במקרים קיצוניים.

<< דובר >> מאיר פרוש (יהדות התורה): << דובר >>

זה ליל ראש חודש, זה מיוחד.

<< דובר >> מיכאל מלכיאלי (ש"ס): << דובר >>

וכסלו זה קיצוני.

<< דובר >> דוד ביטן (הליכוד): << דובר >>

יש ממשלה חדשה, זה מקרה חריג.

<< דובר >> איתמר בן גביר (הציונות הדתית): << דובר >>

ברור שזה צריך להיות קיצוני, ברור שזה צריך להיות במקרה חריג. את אמרת,
ארבל, במקרה שהממשלה כאן הייתה ממשלה אחרת.

<< דובר >> סגן שר במשרד ראש הממשלה אביר קארה: << דובר >>

מה זה? שלוש וחצי שנים בלי תקציב זה קיצוני.

<< דובר >> איתמר בן גביר (הציונות הדתית): << דובר >>

זה לא צריך להיות דבר שבשגרה.

<< דובר >> מיכאל מלכיאלי (ש"ס): << דובר >>

ראש ממשלה בלי מנדטים זה נקרא מקרה קיצוני. אביר, ראש ממשלה שלא עובר את
אחוז החסימה זה נקרא מקרה קיצוני.

<< דובר >> סגן שר במשרד ראש הממשלה אביר קארה: << דובר >>

אני לא מצליח להבין אתכם, באמת, אתם מתקרבנים עם כל כך הרבה מנדטים. איך
הציבור שלכם לא רואה אתכם, כל היום כמו קורבנות וכאלה.

<< דובר >> מיכל וולדיגר (הציונות הדתית): << דובר >>

אתה צודק, רק אתה.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

אני מבקש.

<< דובר >> מיכאל מלכיאלי (ש"ס): << דובר >>

תגיד לי, אני נראה לך קורבן?

<< יור >> היו"ר ניר אורבך: << יור >>

חבר הכנסת מלכיאלי, חבר הכנסת קארה, סליחה, סליחה.

<< דובר >> אופיר כץ (הליכוד): << דובר >>

אביר, לפחות יש לנו ציבור.

<< קריאה >> קריאות: << קריאה >>

- - -

<< דובר >> אופיר כץ (הליכוד): << דובר >>

הציבור יכול להגיד אם זה בסדר או לא בסדר.

<< דובר >> סגן שר במשרד ראש הממשלה אביר קארה: << דובר >>

כל מצביע - - - יכול להשקיע בבורסה עשרה שקלים ולהרוויח 900 ולהתאכזב.

<< דובר >> מיכל וולדיגר (הציונות הדתית): << דובר >>

תביא ארבעה כאלה, איפה יש לכם מצביעים?

<< דובר >> מיכאל מלכיאלי (ש"ס): << דובר >>

אנשים כבר לא יודעים מה זה בורסה, אין להם מה לאכול.

<< דובר >> אורית מלכה סטרוק (הציונות הדתית): << דובר >>

מישהו יכול לעדכן את חבר הכנסת קארה שיש תקציב? יש תקציב, חבר הכנסת קארה.

<< יור >> היו"ר ניר אורבך: << יור >>

חבר הכנסת קארה אביר, תקשיב טוב, עכשיו ברצינות תקשיב לי, סליחה, אורית, אף
פעם - - -

<< דובר >> מיכאל מלכיאלי (ש"ס): << דובר >>

עולם המושגים שלכם שונה משלנו. בורסה.

<< יור >> היו"ר ניר אורבך: << יור >>

ברצינות עכשיו, זה מטריף אותי, אף פעם לא קראתי לסדר פה לאף אחד, זה יהיה
מוזר אם אתה הראשון שאני אקרא לו בישיבה הראשונה שלך פה בוועדה. אני מבקש.

<< דובר >> סגן שר במשרד ראש הממשלה אביר קארה: << דובר >>

אני מתנצל, אדוני היושב-ראש.

<< דובר >> שלמה קרעי (הליכוד): << דובר >>

אין לך עבודה במשרד ראש הממשלה, אביר?

<< דובר >> מכלוף מיקי זוהר (הליכוד): << דובר >>

ניר, אתה לא תאמין, אבל קריאה לסדר לחבר הכנסת קארה זה חריג.

<< יור >> היו"ר ניר אורבך: << יור >>

הבנו את ההערה המחכימה, אני מבקש. די, תנו לאיתמר. מיקי זוהר.

<< דובר >> ינון אזולאי (ש"ס): << דובר >>

די, תנו לאיתמר, אתם המפלגה היחידה ימינה שנמצאים פה שליש מפלגה בשביל כזה
דיון. איזה כוח הבאתם לפה, שליש מפלגה.

<< קריאה >> קריאות: << קריאה >>

- - -

<< דובר >> אופיר כץ (הליכוד): << דובר >>

אני רוצה לשמוע את בן גביר אומר את המילה "קיצוניות".

<< דובר >> מיכאל מלכיאלי (ש"ס): << דובר >>

יש לי חיבה מיוחדת לחבר הכנסת קארה, הייתי חייב להוסיף לך.

<< יור >> היו"ר ניר אורבך: << יור >>

אני יודע. יפה. חבר הכנסת בן גביר, בבקשה.

<< דובר >> איתמר בן גביר (הציונות הדתית): << דובר >>

ניר, אני מרגיש שמנצלים כאן את העדינות שלי ואת זה שאני באמת נחבא אל
הכלים, שכך כולם מתפרצים לדברים שלי. מה, סגן השר קארה, זה לא מנומס, אני
לא רגיל לדבר כזה.

<< קריאה >> קריאות: << קריאה >>

- - -

<< דובר >> מכלוף מיקי זוהר (הליכוד): << דובר >>

איתמר, אתה ידוע, אגב, כאדם עדין מאוד.

<< יור >> היו"ר ניר אורבך: << יור >>

חבר הכנסת מיקי זוהר, אני מבקש. חבר הכנסת ביטן.

<< דובר >> איתמר בן גביר (הציונות הדתית): << דובר >>

אני כזה עדין.

<< דובר >> נעמה לזימי (העבודה): << דובר >>

זה כבר כבד על כולנו.

<< דובר >> מיכל וולדיגר (הציונות הדתית): << דובר >>

איתמר, זה בגלל הגז מדמיע.

<< דובר >> מכלוף מיקי זוהר (הליכוד): << דובר >>

פוגעים בציפור נפשו של חבר הכנסת איתמר. אל תיפגעו בציפור נפשו של איתמר בן
גברי, אני מבקש.

<< יור >> היו"ר ניר אורבך: << יור >>

לא, לא, חבר הכנסת זוהר, אני מבקש.

<< דובר >> איתמר בן גביר (הציונות הדתית): << דובר >>

באמת, ניר, אתה צריך לשמור במיוחד על חברי כנסת כמוני שמדברים בקול חלש
יותר ובעדינות יותר. אני לא מבין.

<< יור >> היו"ר ניר אורבך: << יור >>

חבר הכנסת בן גביר, אתה צודק.

<< דובר >> מכלוף מיקי זוהר (הליכוד): << דובר >>

אל תיגעו בציפור נפשו של איתמר בן גביר.

<< יור >> היו"ר ניר אורבך: << יור >>

אז אני מבקש מכולם לא לנצל - - -

<< דובר >> דוד ביטן (הליכוד): << דובר >>

לבן גביר היה גז מדמיע - - -

<< יור >> היו"ר ניר אורבך: << יור >>

חבר הכנסת ביטן. אני מבקש מכולם - - -

<< דובר >> איתמר בן גביר (הציונות הדתית): << דובר >>

אני לא מבין מה הולך כאן, חבר הכנסת הכי עדין ואתה נותן להם להפריע לי,
תשמור עליי.

<< יור >> היו"ר ניר אורבך: << יור >>

רגע, חבר הכנסת בן גברי, אני מבקש מכולם, באמת עכשיו, לא לנצל את עדינות
ואת רוך ליבו של חבר הכסת בן גביר.

<< דובר >> דוד ביטן (הליכוד): << דובר >>

הוא חולה עכשיו.

<< דובר >> מיכל וולדיגר (הציונות הדתית): << דובר >>

בן גביר, שאני אבוא לשבת לידך?

<< יור >> היו"ר ניר אורבך: << יור >>

במיוחד גם שהוא הצהיר מראש, והוא הולך לעמוד בהצהרה הזאת, שהוא מקצר. בוא
ניתן לו לסיים את דבריו, בבקשה.

<< דובר >> איתמר בן גביר (הציונות הדתית): << דובר >>

גב' ארבל, כאשר יש הסתייגויות, כל מסתייג יכול לדבר חמש דקות, זה הכלל. זה
הכלל, וצריך לאפשר את ההסתייגויות. ולא יכול להיות מצב שישתמשו בסעיף 98 על
כל דבר ודבר. זה ציטוט שלך, ארבל. עכשיו אני שואל שאלה אחת, מה יום
מיומיים?

<< דובר >> ארבל אסטרחן: << דובר >>

שזה חוק התקציב, זה ההבדל.

<< דובר >> איתמר בן גביר (הציונות הדתית): << דובר >>

את מדברת על תקציב.

<< דובר >> ארבל אסטרחן: << דובר >>

אמרתי את זה על חוק התקציב.

<< דובר >> איתמר בן גביר (הציונות הדתית): << דובר >>

תשמעי טוב, המומחיות שלי זה שהצלחתי בהרבה מאוד תיקים.

<< דובר >> ינון אזולאי (ש"ס): << דובר >>

רגע, רק שלא ינצלו את העדינות שלך גם.

<< דובר >> מכלוף מיקי זוהר (הליכוד): << דובר >>

אפשר להעביר תקציב עד ה-14 בחודש.

<< דובר >> איתמר בן גביר (הציונות הדתית): << דובר >>

את יודעת מה עשיתי? פשוט לקחתי את כל התקדימים של השמאלנים והבאתי אותם
לימין.

<< דובר >> נעמה לזימי (העבודה): << דובר >>

ואפשר גם להעביר תקציב - - -

<< דובר >> איתמר בן גביר (הציונות הדתית): << דובר >>

כשרציתי לעשות מצעד גאווה באום אל-פחם אתם יודעים מה עשיתי? הלכתי והגשתי
קודם כל עתירה נגד מצעד הגאווה בירושלים. ידעתי בדיוק מה יהיה, ידעתי
שהשופטים יגידו לי: מה, בן גביר, מותר להם, וגם אם מתרגזים אז מה? פגיעה
ברגשות. אבל עדיין חופש ביטוי, ציפור נפשה של הדמוקרטיה, טה-טה-טם
טה-טה-טם. חיכיתי לפסק דין הזה, פשוט אמרתי: רבותיי, אני רוצה עכשיו באום
אל-פחם.

<< דובר >> דוד ביטן (הליכוד): << דובר >>

מה, הייתה לך סבלנות?

<< דובר >> איתמר בן גביר (הציונות הדתית): << דובר >>

והיו חייבים לתת לי.

<< דובר >> דוד ביטן (הליכוד): << דובר >>

רגע, וקיבלת פסק דין?

<< דובר >> איתמר בן גביר (הציונות הדתית): << דובר >>

וקיבלתי פסק דין והלכתי באום אל-פחם.

<< דובר >> דוד ביטן (הליכוד): << דובר >>

ועשית באום אל-פחם?

<< דובר >> איתמר בן גביר (הציונות הדתית): << דובר >>

והלכתי באום אל-פחם, ודאי, למה לא?

<< דובר >> נעמה לזימי (העבודה): << דובר >>

האיש פירומן בהווייתו.

<< דובר >> איתמר בן גביר (הציונות הדתית): << דובר >>

זאת עיר ואם בישראל.

<< דובר >> דוד ביטן (הליכוד): << דובר >>

אתה הלכת בעצמך?

<< דובר >> איתמר בן גביר (הציונות הדתית): << דובר >>

אני, כן, עם דגלי ישראל.

<< דובר >> נעמה לזימי (העבודה): << דובר >>

לא היו דגלי גאווה במצעד הגאווה שלך?

<< דובר >> מיכל וולדיגר (הציונות הדתית): << דובר >>

כן, זה דגלי ישראל. זאת הגאווה שלו.

<< דובר >> איתמר בן גביר (הציונות הדתית): << דובר >>

דגלי ישראל. להניף דגלי ישראל - - -

<< יור >> היו"ר ניר אורבך: << יור >>

נעמה, חברת הכנסת לזימי.

<< קריאה >> קריאות: << קריאה >>

- - -

<< דובר >> איתמר בן גביר (הציונות הדתית): << דובר >>

לזימי, את בעבודה, את לא במשותפת.

<< דובר >> מיכאל מלכיאלי (ש"ס): << דובר >>

לא בזיכרון יעקב, באום אל-פחם.

<< דובר >> איתמר בן גביר (הציונות הדתית): << דובר >>

את נגד דגלי ישראל?

<< דובר >> נעמה לזימי (העבודה): << דובר >>

אני לא נגד דגלי ישראל, אבל מצעד הגאווה - - -

<< דובר >> שלמה קרעי (הליכוד): << דובר >>

היא בעד ששת ארגוני הטרור שגנץ קרא להם ארגוני טרור.

<< דובר >> מיכל וולדיגר (הציונות הדתית): << דובר >>

דגלי גאווה בישראל, מה הסיפור.

<< דובר >> איתמר בן גביר (הציונות הדתית): << דובר >>

אני בהלם עכשיו, מפלגת העבודה נגד דגל ישראל? מה הולך כאן?

<< דובר >> נעמה לזימי (העבודה): << דובר >>

אה, גם דגלי גאווה.

<< דובר >> שלמה קרעי (הליכוד): << דובר >>

זה כבר לא עבודה, זאת עבודה בעיניים.

<< דובר >> נעמה לזימי (העבודה): << דובר >>

אתה יכול להבין את זה איך שאתה רוצה, אבל אמרתי דברים מאוד ברורים.

<< דובר >> אוסאמה סעדי (הרשימה המשותפת): << דובר >>

כשאתה בא להסית באום אל-פחם אז אין לך מקום.

<< דובר >> נעמה לזימי (העבודה): << דובר >>

איתי אין את הפינג-פונג הזה.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

חבר הכנסת סעדי, די, די.

<< דובר >> אוסאמה סעדי (הרשימה המשותפת): << דובר >>

- - - שקיבלו אותך עם נעליים באום אל-פחם - - -

<< דובר >> איתמר בן גביר (הציונות הדתית): << דובר >>

אין לך מה לחפש בישראל אתה. אתה אין לך מה לחפש במדינת ישראל, לך לסוריה.
לך לסוריה, לך לאיראן.

<< דובר >> אוסאמה סעדי (הרשימה המשותפת): << דובר >>

זאת הרמה שלך, נעליים בפנים שלך.

<< דובר >> נעמה לזימי (העבודה): << דובר >>

אגב, אצלי במשרד יש גם דגל ישראל וגם דגל גאווה.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

חברת הכנסת לזימי, נו. חבר הכנסת אוסאמה סעדי, יהיה לך זמן לדבר, אני מבקש
לא עכשיו. תודה.

<< דובר >> מכלוף מיקי זוהר (הליכוד): << דובר >>

אוסאמה, לא אמרת, השתתפת במצעד?

<< דובר >> איתמר בן גביר (הציונות הדתית): << דובר >>

אגב, אני מודאג. התחלתי עם זה שאני מודאג לדמותה של החברה, עכשיו כשחברת
מפלגת העבודה אומרת: דגל ישראל באום אל-פחם? מה, דגל ישראל, לזימי? מה קרה?

<< דובר >> נעמה לזימי (העבודה): << דובר >>

אמרתי לך דגל גאווה, אבל אתה לא מקשיב.

<< יור >> היו"ר ניר אורבך: << יור >>

חברת הכנסת לזימי, אני מבקש לא להתייחס. תרצי רשות דיבור ניתן לך.

<< דובר >> איתמר בן גביר (הציונות הדתית): << דובר >>

עכשיו אני רוצה להגיד משהו, ארבל, אני לא חושב שאתם עושים את זה בכוונת
מכוון, אבל אני כן אומר שאתם צריכים לשים לתשומת לבכם את הדבר הבא, כי באמת
יכול להיות שהגלגל בעזרת השם יסתובב ותהיה כאן ממשלה אחרת. אני יודע שיהיו
חברים בליכוד שיגידו: לא, אבל בכל זאת, צריך איזשהו - - -

<< דובר >> דוד ביטן (הליכוד): << דובר >>

אל תתקוף את הליכוד אתה.

<< דובר >> איתמר בן גביר (הציונות הדתית): << דובר >>

לא תוקף את הליכוד, להפך. אני אומר לכם, אתם תהיו פראיירים.

<< דובר >> מכלוף מיקי זוהר (הליכוד): << דובר >>

לא נהיה.

<< דובר >> איתמר בן גביר (הציונות הדתית): << דובר >>

תהיו פראיירים אם לא יהיה מצב שאת כל ההחלטות כאן ואת כל מה שקורה כאן פשוט
לייבא, לא צריך יותר מדיי. ונראה את הדברים של הייעוץ המשפטי, שלצערי,
בהרבה מאוד דברים אני לא מבין איך נותן גב. איך אתם נותנים גב לדבר הזה? מה
קרה? בגלל שאתם רוצים לסיים?

<< דובר >> דוד ביטן (הליכוד): << דובר >>

אבל הם כבר מזמן לא בימין.

<< דובר >> איתמר בן גביר (הציונות הדתית): << דובר >>

רוצים לסיים ביום שישי מוקדם? מה הולך כאן? הרי בסופו של דבר המטרה של
הפרלמנט זה לדבר. אני חושב, אגב, שכל העם מחכה למוצא פינו, ולדברים שלנו.

<< דובר >> נעמה לזימי (העבודה): << דובר >>

אני לא חושבת.

<< דובר >> איתמר בן גביר (הציונות הדתית): << דובר >>

ולא יכול להיות מצב שבו יהיה צמצום של דיונים וצמצום של הסתייגויות, למה?
כי רוצים לגמור מהר מטעמי יחסי ציבור. אמרו כבר לפניי, מה היה קורה? מה היה
קורה אם זה היה נסגר ביום ראשון או ביום שני או ביום שלישי? מה היה? העולם
היה מתהפך? חוץ מדבר אחד, אולי התמונה בעיתון. אז את התמונה בעיתון קלקלנו,
כי מה לעשות, עכשיו יום שישי, העיתונים כבר נסגרים בשעה כזאת, לא תהיה לכם
שסיימתם את כל התקציב.

<< דובר >> דוד ביטן (הליכוד): << דובר >>

הם צילמו את זה מראש.

<< דובר >> איתמר בן גביר (הציונות הדתית): << דובר >>

צילמו, כן, את 2021. אבל, ניר, אני אומר לך, ואתה עכשיו יושב על כיסא
ממלכתי, ועל כיסא שהוא כיסא שצריך לעבור וגם לעצור לפעמים את הקואליציה
ולהגיד: עד כאן. אני מבין את האינטרסים של הקואליציה, אבל צריך לאזן את זה
עם החופש שלנו לומר את הדברים. החופש שלנו לדבר. תיקחו מאיתנו את החופש
לדבר, ואז מה הפלא שהציבור מסתובב מתוסכל. אני שואל אותך באמת, לא יהיה
יותר נכון שייתנו קצת יותר זמן? קצת יותר לתת לנו לדבר?

<< יור >> היו"ר ניר אורבך: << יור >>

אני לא נכנס עכשיו לדיון, אני רק אענה לך, כי ממילא אחרי זה גם חבר כנסת
קרעי מן הסתם יהיו לו דברים אחרים לומר. בדיון עצמו עד עכשיו היו שלוש
הצבעות, פה אנחנו נותנים עשר הצבעות על החוק הזה.

<< דובר >> שלמה קרעי (הליכוד): << דובר >>

תודה רבה באמת.

<< יור >> היו"ר ניר אורבך: << יור >>

זה לא דיון חדש עכשיו.

<< דובר >> שלמה קרעי (הליכוד): << דובר >>

באמת תודה רבה.

<< דובר >> אורית מלכה סטרוק (הציונות הדתית): << דובר >>

וואו, עשר הצבעות, ניר.

<< יור >> היו"ר ניר אורבך: << יור >>

חבר הכנסת קרעי, רשות הדיבור היא שלך עוד מעט.

<< דובר >> ינון אזולאי (ש"ס): << דובר >>

אבל אתה די בסדר אלינו בשעה כזאת.

<< יור >> היו"ר ניר אורבך: << יור >>

מותר לך, חברת הכנסת סטרוק, לא לאהוב את מה שאני אומר, גם אני לא תמיד אוהב
את מה שאת אומרת, זה בסדר.

<< דובר >> אורית מלכה סטרוק (הציונות הדתית): << דובר >>

לא, זה לא קשור ללאהוב.

<< יור >> היו"ר ניר אורבך: << יור >>

זה בסדר, תתפלאו, אני יושב פה על כיסא, ומותר לי לחשוב גם אחרת
מהאופוזיציה.

<< דובר >> איתמר בן גביר (הציונות הדתית): << דובר >>

נכון, אבל בסוף התפקיד שלך לאזן.

<< יור >> היו"ר ניר אורבך: << יור >>

כבר עשיתי ספר על מה שאמרתם לי כולכם על התפקיד, ואני גם רוצה להגיד שליד
סעיף 98 - - -

<< דובר >> מיכאל מלכיאלי (ש"ס): << דובר >>

מה, אתם מפלגה של כותבי ספרים.

<< יור >> היו"ר ניר אורבך: << יור >>

נכון. ליד סעיף 98 - - -

<< דובר >> מיכאל מלכיאלי (ש"ס): << דובר >>

בוא הנה, סופרים ומשוררים.

<< יור >> היו"ר ניר אורבך: << יור >>

אהבתי.

<< דובר >> נעמה לזימי (העבודה): << דובר >>

מלכיאלי, מה אמרת?

<< דובר >> מיכל וולדיגר (הציונות הדתית): << דובר >>

אני פה שיהיה לך תרוץ מה הספר הקודם.

<< דובר >> סגן שר במשרד ראש הממשלה אביר קארה: << דובר >>

כותבי ספרים. אני סיימתי עכשיו חוברת.

<< יור >> היו"ר ניר אורבך: << יור >>

בינתיים, אומנם, חבר הכנסת קרעי לא מקבל את התקנון, וגם חלק מכם לא מקבלים
את התוצאות של הבחירות, אבל עם המפלגה הזאת זה שיש ממשלה – חבר הכנסת
מלכיאלי, אתה שומע?

<< דובר >> מיכאל מלכיאלי (ש"ס): << דובר >>

כן, כל מילה בקשב רב.

<< דובר >> מכלוף מיקי זוהר (הליכוד): << דובר >>

אבל שתדע לך, ניר, שהתקנון של הכנסת יותר עבה מהספר של נפתלי בנט.

<< יור >> היו"ר ניר אורבך: << יור >>

עשית על זה כבר סיבוב עם הספר. אגב, סיבוב לא רע.

<< דובר >> מכלוף מיקי זוהר (הליכוד): << דובר >>

עשיתי, עשיתי, 9,000 לייקים.

<< דובר >> עופר כסיף (הרשימה המשותפת): << דובר >>

גם העלילה - - -

<< יור >> היו"ר ניר אורבך: << יור >>

חבר הכנסת קרעי, בבקשה.

<< דובר >> שלמה קרעי (הליכוד): << דובר >>

תודה, אדוני היושב-ראש, אני רוצה לומר לך, אדוני, ולך, ארבל היועצת
המשפטית - - -

<< יור >> היו"ר ניר אורבך: << יור >>

אני רוצה להגיד עוד דבר אחד לפני שאתם תוקפים את היועצת המשפטית, עוד רגע
אחד.

<< קריאה >> קריאות: << קריאה >>

- - - לא תוקפים, למה תוקפים?

<< יור >> היו"ר ניר אורבך: << יור >>

אתם תוקפים. אתם תוקפים.

<< קריאה >> קריאות: << קריאה >>

- - -

<< דובר >> שלמה קרעי (הליכוד): << דובר >>

אל תצנזר אותי, אל תצנזר אותי, חשוב לי להגיד מה שאני רוצה.

<< יור >> היו"ר ניר אורבך: << יור >>

- - - מה לעשות? מה לעשות?

<< דובר >> ינון אזולאי (ש"ס): << דובר >>

אל תכניס אותנו למקום הזה.

<< קריאה >> קריאות: << קריאה >>

- - -

<< דובר >> ינון אזולאי (ש"ס): << דובר >>

אנחנו יכולים לתקוף אחד את השני, אבל לא את היועצת המשפטית.

<< דובר >> אופיר כץ (הליכוד): << דובר >>

מה, אסור לשאול שאלות?

<< דובר >> יבגני סובה (ישראל ביתנו): << דובר >>

אתה לא מנהל את העניין.

<< דובר >> איתמר בן גביר (הציונות הדתית): << דובר >>

חשוב לי להבהיר, כי אמרת משהו כאן, ניר. אני רוצה להגיד משהו בעקבות מה
שאמרת, אם הדברים האלה - - -

<< יור >> היו"ר ניר אורבך: << יור >>

לא, לא, לא.

<< דובר >> איתמר בן גביר (הציונות הדתית): << דובר >>

זה חשוב לי. אבל אני רוצה להבין, כי אמרת "תוקפים".

<< יור >> היו"ר ניר אורבך: << יור >>

לא. הבנתי אותך. אני עכשיו ממשיך בעוד כמה משפטים, ותתאזר בסבלנות.

<< קריאה >> קריאה: << קריאה >>

לא, לא תוקפים.

<< יור >> היו"ר ניר אורבך: << יור >>

התייעצנו גם עם הייעוץ המשפטי של הוועדה וגם עם הייעוץ המשפטי של הכנסת וזו
חזית אחת.

<< דובר >> שלמה קרעי (הליכוד): << דובר >>

איפה היא באמת? איפה הייעוץ המשפטי של הכנסת? זאת שקיבלה את ההחלטה לא
נמצאת כאן להגן עליה?

<< יור >> היו"ר ניר אורבך: << יור >>

חבר הכנסת קרעי, אתה מתחיל את הדברים שלך, בבקשה.

<< דובר >> שלמה קרעי (הליכוד): << דובר >>

תודה, אדוני היושב-ראש. אדוני היושב-ראש, עצם האישור שהייעוץ המשפטי נותן
לכם בכלל לקיים את הדיון המביש הזה זו תעודת עניות לייעוץ המשפטי.

<< יור >> היו"ר ניר אורבך: << יור >>

סליחה שאני קוטע אותך, פשוט נזכרתי מה רציתי להגיד לגבי סעיף 98 לפני
הבדיחה של חבר הכנסת מלכיאלי.

<< דובר >> שלמה קרעי (הליכוד): << דובר >>

נו, מה יהיה?

<< יור >> היו"ר ניר אורבך: << יור >>

תאפשר לי, ברשותך.

<< דובר >> שלמה קרעי (הליכוד): << דובר >>

זה יעלה לך.

<< דובר >> ינון אזולאי (ש"ס): << דובר >>

איזה בדיחה? הוא דיבר ברצינות.

<< יור >> היו"ר ניר אורבך: << יור >>

בחוץ ליד סעיף 98, חבר הכנסת יריב לוין, גם למדתי פה שכל הדברים פה הם
"בושה" ו"מעולם לא נעשה", "וממש זה לא ככה".

<< קריאה >> קריאות: << קריאה >>

- - -

<< דובר >> שלמה קרעי (הליכוד): << דובר >>

באמת, לא נשארו קווים אדומים שלא חציתם.

<< דובר >> מיכל וולדיגר (הציונות הדתית): << דובר >>

גם מהצד שלכם זה כך.

<< דובר >> מיכאל מלכיאלי (ש"ס): << דובר >>

יש עוד דבר שלמדתם, כשאתם נתקעים אתם אומרים "איפה הייתם 12 שנה?"

<< דובר >> מיכל וולדיגר (הציונות הדתית): << דובר >>

או ביבי. הוא שכח את המילה "ביבי".

<< קריאה >> קריאות: << קריאה >>

- - -

<< דובר >> ינון אזולאי (ש"ס): << דובר >>

ניר, להגיד לך משהו, זאת באמת בושה מה שאמרת, ומעולם היושב-ראש לא אמר דבר
כזה.

<< יור >> היו"ר ניר אורבך: << יור >>

אם מישהו אחר היה אומר את זה הייתי נעלב, אבל בגלל שזה ינון אז זה בסדר.
חבר הכנסת קרעי, בבקשה.

<< דובר >> שלמה קרעי (הליכוד): << דובר >>

אדוני היושב-ראש, עצם האישור שניתן לכם לקיים את הדיון הזה, שהייעוץ המשפטי
נתן לכם, זו תעודת עניות לייעוץ המשפטי של הכנסת. איפה שגית? איפה היועצת
המשפטית של הכנסת שהיא זאת שאישרה את הדיון ואת ההחלטה לקיים פה סעיף 98
דורסני כל כך? למה היא לא נמצאת כאן להגן על ההחלטה? למה היא שלחה את ארבל
להגן על ההחלטה הזו?

אדוני היושב-ראש, אם בעבר היו אומרים: הייעוץ המשפטי הוא האיזונים והבלמים
של הדמוקרטיה, יש להם עמוד שדרה, והם יודעים להגן על האמת ועל הצדק, היום
אנחנו מבינים שזה הכול מפוזיציה, שתלוי מי נמצא בקואליציה ומי באופוזיציה.
כשאנחנו היינו בקואליציה הם הגנו עליכם באופוזיציה שלא נוכל לעשות שום דבר,
חסמו אותנו בגופם.

<< דובר >> דוד ביטן (הליכוד): << דובר >>

לא עליהם, הם היו גם בקואליציה.

<< יור >> היו"ר ניר אורבך: << יור >>

מה פתאום, הם לא היו.

<< דובר >> דוד ביטן (הליכוד): << דובר >>

מי, ימינה? היו.

<< דובר >> שלמה קרעי (הליכוד): << דובר >>

לא, הם לא בקואליציה, הם כבר עברו לצד השני.

<< יור >> היו"ר ניר אורבך: << יור >>

מעולם, מעולם לא היה.

<< דובר >> דוד ביטן (הליכוד): << דובר >>

אתה לא היית, אבל הם היו.

<< דובר >> אורית מלכה סטרוק (הציונות הדתית): << דובר >>

הוא סופר אותם בשמאל.

<< דובר >> שלמה קרעי (הליכוד): << דובר >>

אני כבר סופר אותם בשמאל.

<< דובר >> ינון אזולאי (ש"ס): << דובר >>

הייתה תקופה שהבוס שלך סחט ביטחון, ופעם אחת סחט חינוך ומשפטים, ואז הייתם.

<< דובר >> שלמה קרעי (הליכוד): << דובר >>

היום אנחנו מבינים שהייעוץ המשפטי משרת רק את היפים והאמיצים. כשהיפים
והאמיצים היו באופוזיציה חסמו אותנו בגופם.

<< דובר >> דוד ביטן (הליכוד): << דובר >>

אני גם יפה וגם אמיץ, מה אתה רוצה.

<< דובר >> אורית מלכה סטרוק (הציונות הדתית): << דובר >>

מי גם יפה וגם אמיץ? לא שמעתי.

<< דובר >> מיכל וולדיגר (הציונות הדתית): << דובר >>

לא שמעתי.

<< דובר >> ינון אזולאי (ש"ס): << דובר >>

שמע, אתה לא אוהב לפרגן לעצמך, זה משהו.

<< דובר >> דוד ביטן (הליכוד): << דובר >>

בכלל לא. הייתי יפה כשהייתי צעיר, לא עכשיו.

<< דובר >> ינון אזולאי (ש"ס): << דובר >>

עכשיו אתה רק אמיץ?

<< דובר >> דוד ביטן (הליכוד): << דובר >>

חבל שלא נכנסתי לכנסת אז.

<< דובר >> שלמה קרעי (הליכוד): << דובר >>

וכשאנחנו באופוזיציה, אדוני, אז הם מפנים לכם את הדרך לרמוס אותנו עוד
יותר, ולכבוש אותנו תחת הגלגלים הדורסניים שלכם. וזה לא התחיל עכשיו, זה
כבר תהליך שקורה כאן בכנסת, זה קרה רק לפני שבוע בוועדה של יוליה מלינובסקי
וכשהגשתי 2,200 הסתייגויות בשם הליכוד בשם האופוזיציה. יוליה ראתה אותי
במסדרון ורצה לוועדה, אמרה: אין פה ליכוד, אין הסתייגויות, בתוך חצי דקה,
והיועץ המשפטי של הוועדה גיבה אותה בהחלטה הזאת שהיא הסירה את כל
ההסתייגויות. דיברתי עם הייעוץ המשפטי של הכנסת, הם הורו לה להחזיר את
ההסתייגויות בחזרה, ואז הלכה יוליה ליושב-ראש הכנסת הממלכתי מאוד, והוא אמר
לה: אני מאשר לך למחוק לו את ההסתייגויות. וכשהוא אמר את הדבר הזה הייעוץ
המשפטי יישר קו איתו ואישר. ובאמת ההסתייגויות האלה לא הופיעו בספר
ההסתייגויות, בספר התקציב שהצבענו עליו ביומיים האחרונים. אז זה לא התחיל
עכשיו.

ואני רוצה לדבר עכשיו לגופו של עניין. יש כאן, והסביר חברי חבר הכנסת לוין,
בדיוק את הדברים שכולנו מבינים, וארבל הנהנה בראש. יש כאן שתי סיבות להפעיל
סעיף 98: סיבה אחת, בגלל לוח הזמנים הדוחק, הסיבה הזאת כבר לא קיימת; וסיבה
שנייה, זה בגלל ריבוי ההסתייגויות, ובעצם חוסר פרופורציה של שעות או שבועות
או חודשים שנותנים על אלפי או עשרות אלפי הסתייגויות. כאן, אדוני
היושב-ראש, אני אישית וידאתי שלא יהיה חבר כנסת שיגיש יותר מהסתייגות אחת.
אמרתי להם: תמצאו מה התוכנית שאתם רוצים לתקן בסעיף הזה, סעיף שבאמת מפלה,
שהוא באמת לא נותן פתרונות להרבה אוכלוסיות חלשות, ותגידו מה התוכנית שאתם
רוצים בעיר שלכם, ביישוב שלכם, תנו הסתייגות אחת. וזה מה שקיבלתם. כל חברי
הכנסת הסירו את כל ההסתייגויות שלהם מהמערכת, הגישו כל אחד הסתייגות אחת
בלבד. 60 הסתייגויות בסך הכול. ועל זה, 60 הסתייגות, כמה זמן זה? נניח
ואנחנו נתעלל בכם, ונשתמש בכלים הפרלמנטריים שיש בידינו, עוד מה שהשארתם
לנו, ונעשה הצבעות שמיות על הכול, וננאם חמש דקות כל חבר כנסת, כמה שעות זה
ייקח בסך הכול? 15 שעות? על 15 שעות של נאום, שאתם גם לא רוצים לתת לדבר,
ואני תכף אדבר גם על זה, וגם הסתייגויות שמיות. כמה זמן לוקחת הסתייגות
שמית? עשר דקות, 11 דקות? אז ייקח לכם עשר שעות. בשביל עשר שעות אתם
מפעילים סעיף 98?

<< דובר >> בועז טופורובסקי (יש עתיד): << דובר >>

30 שעות.

<< דובר >> שלמה קרעי (הליכוד): << דובר >>

עשר שעות.

<< דובר >> בועז טופורובסקי (יש עתיד): << דובר >>

מה שתיארת זה 30 שעות.

<< דובר >> דוד ביטן (הליכוד): << דובר >>

אבל זה ללא קשר אחד לשני. החזרתם את זה לדיון.

<< דובר >> שלמה קרעי (הליכוד): << דובר >>

60 הסתייגויות כפול - - -

<< דובר >> בועז טופורובסקי (יש עתיד): << דובר >>

20 דקות.

<< דובר >> שלמה קרעי (הליכוד): << דובר >>

עשר דקות.

<< דובר >> בועז טופורובסקי (יש עתיד): << דובר >>

20 דקות, זה 1,200 דקות.

<< דובר >> שלמה קרעי (הליכוד): << דובר >>

איך הגעת ל-20?

<< דובר >> אופיר כץ (הליכוד): << דובר >>

עשר דקות זה שמית.

<< דובר >> שלמה קרעי (הליכוד): << דובר >>

אולי עשר דקות הצבעה שמית.

<< דובר >> סגן שר במשרד ראש הממשלה אביר קארה: << דובר >>

ארבעה חודשים הוא לא הפסיק לדבר, מה תכננת להגיד, קרעי?

<< דובר >> שלמה קרעי (הליכוד): << דובר >>

אתה לא יודע חשבון, בועז.

<< דובר >> ינון אזולאי (ש"ס): << דובר >>

למה, בועז, אתה רוצה להיכנס למשא ומתן של 15 שעות? בוא תיכנס למשא ומתן של
15 שעות. אז על תעשה לנו את זה.

<< דובר >> שלמה קרעי (הליכוד): << דובר >>

60 הסתייגויות כפול עשר דקות זה 600 דקות.

<< דובר >> דוד ביטן (הליכוד): << דובר >>

אתם החזרתם לוועדת שרים, לא אנחנו.

<< דובר >> שלמה קרעי (הליכוד): << דובר >>

זה הכול, עשר שעות. ונגיד שתיתנו לנו לדבר עוד חמש דקות כפול 60, עוד 300.
עוד חמש שעות. 15 שעות. על מה מדובר כאן? מה קורה איתכם? ארבל, אמרתי את זה
גם לשגית, לא ייתכן שבפרלמנט כאן חברי כנסת עושים עבודה פרלמנטרית, מגישים
את הסתייגויות - - -

<< דובר >> דוד ביטן (הליכוד): << דובר >>

פורר, מה אתה עושה פה? אין פה פיקוח, לא צריך פיקוח.

<< דובר >> שר החקלאות ופיתוח הכפר עודד פורר: << דובר >>

רציתי לראות אם אתה פה, דוד. ברגע שראיתי שאתה פה - - -

<< דובר >> שלמה קרעי (הליכוד): << דובר >>

עודד, אתה מפריע לי.

<< דובר >> מיכאל מלכיאלי (ש"ס): << דובר >>

עודד, הכול מתנהל בסדר?

<< יור >> היו"ר ניר אורבך: << יור >>

אבל מה אתם רוצים מהשר? יש פה מלא פנים חדשות.

<< דובר >> מיכאל מלכיאלי (ש"ס): << דובר >>

לא, שר האוצר מפקח על עבודת הכנסת. אם לא הוא, אלי אבידר מגיע. אלי אבידר
מסיים משהו ומגיע.

<< דובר >> דוד ביטן (הליכוד): << דובר >>

אין פה הצבעה, אין פה כלום, מה אתה רוצה.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

חבר הכנסת קרעי, תמשיך בבקשה.

<< דובר >> מיכל וולדיגר (הציונות הדתית): << דובר >>

מסכן, אין לו מה לעשות - - -

<< דובר >> שלמה קרעי (הליכוד): << דובר >>

ארבל, לא מדובר בהסתייגויות מספריות, מדובר בהוספת תוכנית חדשה. כל חבר
כנסת ביקש להפנות תקציב לעיר שלו, לתשתיות חינוך, למתקנים ייחודיים בבתי
ספר, כל תוכנית מדברת על תוכנית חדשה, זה לא שינוי מספר. ואחרי העבודה הזאת
שעושים לא לתת אפשרות להסביר למה. במליאה אפילו לא מקריאים את ההסתייגות.
לא מקריאים, לא רק לא מנמקים. כאן לא מנמקים בוועדה, במליאה אתם לא נותנים
לנמק חמש דקות הסתייגות, ואפילו לא מקריאים אותה. אתם עושים צחוק מהציבור.
אנשים רואים ערוץ 99, העיקר זה משודר, על מה מדובר? באמת עברתם כל גבול.

אני אומר לכם, אני יודע שזה לא יעזור, אנחנו מדברים פה וזה כמו לדבר ללמפה,
לא יעזור שום דבר, אתם תעשו, ותדרסו, כמו שעשיתם לאורך כל הדרך. אנחנו כאן
כדי לזעוק את העניין הזה וכדי לומר לכם: הפנקס פתוח והיד כותבת.

<< יור >> היו"ר ניר אורבך: << יור >>

רושמת.

<< דובר >> אחמד טיבי (הרשימה המשותפת): << דובר >>

רושמת.

<< דובר >> שלמה קרעי (הליכוד): << דובר >>

כותבת.

<< יור >> היו"ר ניר אורבך: << יור >>

תודה רבה לך, חבר הכנסת קרעי.

<< דובר >> מיכאל מלכיאלי (ש"ס): << דובר >>

אתה יודע מה היד שלו עושה?

<< יור >> היו"ר ניר אורבך: << יור >>

אגב, אתה רגיל לדבר ללמפה, היית, כמה? ארבע שעות במליאה לבד, זה לא חדש.

<< דובר >> אורית מלכה סטרוק (הציונות הדתית): << דובר >>

נזכרתי. יכול להיות שיש סיבה רביעית, אדוני היושב-ראש, אולי נגמרו הצ'ופרים
של עידית חברת הכנסת, והם רוצים לעשות שימוש ב-98.

<< יור >> היו"ר ניר אורבך: << יור >>

חבר הכנסת אוסאמה סעדי, בבקשה; ואחר כך – חבר הכנסת מיקי זוהר.

<< דובר >> אוסאמה סעדי (הרשימה המשותפת): << דובר >>

כן, אדוני היושב-ראש, בוקר טוב, אנחנו כבר מתחילים את יום שישי, וזה יום
חופשה שבועית שלנו. אני לא זוכר מאז שאני בכנסת שעבדנו ביום שישי.

<< דובר >> אחמד טיבי (הרשימה המשותפת): << דובר >>

גם אני לא, ואני קצת יותר ותיק.

<< דובר >> דוד ביטן (הליכוד): << דובר >>

גם אנחנו לא זוכרים.

<< דובר >> מיכאל מלכיאלי (ש"ס): << דובר >>

תסבירו לחבר הכנסת - - - שזה קיצוני.

<< דובר >> אוסאמה סעדי (הרשימה המשותפת): << דובר >>

אני לא ותיק כמו חברי אחמד טיבי - - -

<< דובר >> יריב לוין (הליכוד): << דובר >>

לא העלינו על דעתנו מעולם לעשות דבר כזה.

<< דובר >> שלמה קרעי (הליכוד): << דובר >>

אוסאמה, שנייה, רק נקודה אחת.

<< יור >> היו"ר ניר אורבך: << יור >>

לא, חבר הכנסת קרעי.

<< דובר >> שלמה קרעי (הליכוד): << דובר >>

פרק ג' משנת טז במסכת אבות: "הוא היה אומר, הכול נתון בעירבון... החנות
פתוחה, והחנווני מקיף, והפנקס פתוח, והיד כותבת; וכל הרוצה ללוות בא
ולווה." תודה.

<< דובר >> בועז טופורובסקי (יש עתיד): << דובר >>

חאלס, כבר דיברת.

<< דובר >> סגן שר במשרד ראש הממשלה אביר קארה: << דובר >>

כל הכבוד.

<< יור >> היו"ר ניר אורבך: << יור >>

יפה.

<< דובר >> מיכאל מלכיאלי (ש"ס): << דובר >>

חזק וברוך.

<< דובר >> סגן שר במשרד ראש הממשלה אביר קארה: << דובר >>

כל הכבוד, חזק וברוך.

<< דובר >> אוסאמה סעדי (הרשימה המשותפת): << דובר >>

אז אני אומר, אדוני היושב-ראש, באמת אין מקרה כזה, אין תקדים של עבודת
הכנסת ביום שישי. ואנחנו מוחים בתוקף על העניין הזה שאנחנו נכנסים ליום
שישי, ואנחנו צריכים לעבוד ביום שישי כתקדים. אין לנו בעיה, אנחנו כבר
עובדים 24 שעות, 48 שעות, בלילות לא ישנו, אנחנו לא מתלוננים, באנו לעבוד.
אבל יום שישי? כמו שבשבת אצלכם – הרי אף אחד לא אומר שבשבת תעבדו.

<< דובר >> אחמד טיבי (הרשימה המשותפת): << דובר >>

מדלגים על שבת לראשון אוטומטית.

<< דובר >> אוסאמה סעדי (הרשימה המשותפת): << דובר >>

אוטומטית. למה לא מדלגים על יום שישי?

<< דובר >> מיכל וולדיגר (הציונות הדתית): << דובר >>

נכון, צודק.

<< דובר >> אוסאמה סעדי (הרשימה המשותפת): << דובר >>

למה?

<< דובר >> יריב לוין (הליכוד): << דובר >>

נכון מאוד.

<< דובר >> אוסאמה סעדי (הרשימה המשותפת): << דובר >>

אני לא מבין.

<< דובר >> אחמד טיבי (הרשימה המשותפת): << דובר >>

ואתם ממשלה יהודית ערבית.

<< דובר >> דוד ביטן (הליכוד): << דובר >>

זה היה טוב.

<< דובר >> מיכאל מלכיאלי (ש"ס): << דובר >>

איך מנסור נותן להם?

<< דובר >> אוסאמה סעדי (הרשימה המשותפת): << דובר >>

איפה? רציתי לשאול את חברי מנסור עבאס ביום שישי. זאת הנקודה הראשונה.
נקודה שנייה, כל העניין הזה של - - -

<< דובר >> יריב לוין (הליכוד): << דובר >>

אוסאמה, ברשותך, אני חושב שכדאי שהייעוץ המשפטי יתייחס גם לעניין הזה.

<< דובר >> אוסאמה סעדי (הרשימה המשותפת): << דובר >>

לא צריך, שמועצת השורא תתייחס.

<< דובר >> יריב לוין (הליכוד): << דובר >>

האם היו תקדימים לדבר הזה, ואיזה משמעות יש לעניין הזה, שאתה בעצם אומר
לחברי הכנסת שתפילות יום השישי שלהם מתקיימות בשעה שאנחנו כנראה עוד נהיה
במליאה? איך זה יכול להיות? לאיזה שפל אנחנו מגיעים?

<< דובר >> אורית מלכה סטרוק (הציונות הדתית): << דובר >>

יריב, יכול להיות שיש היתר ממועצת השורא. אם יש היתר מועצת השורא אז הכול
בסדר.

<< קריאה >> קריאות: << קריאה >>

- - -

<< דובר >> אחמד טיבי (הרשימה המשותפת): << דובר >>

חבר'ה, בואו נשמע את אוסאמה.

<< יור >> היו"ר ניר אורבך: << יור >>

קדימה, חברים.

<< דובר >> אוסאמה סעדי (הרשימה המשותפת): << דובר >>

נקודה שנייה, ואל תעזרו לי. ארבל, מהרגע שהסעיף הזה נפל, ועכשיו חזר לוועדת
הכספים, ואתם ביקשתם להחזיר את זה לוועדת הכספים, היה דיון. ואני אומר לכם
שככה צריך להתנהל דיון על כל סעיף, כי ראינו ומצאנו דברים שברגע שאתה נכנס
לסעיף מסוים, ואתה מתעמק בנושא הזה, יש הרבה אספקטים והרבה נושאים בעניין
הזה של הסעיף הזה. העובדה, העניין הזה של בינוי הכיתות למשל בחברה הערבית,
וזה שיש לנו מחסור של יותר מ-5,000-4,000 כיתות, ואנחנו מדברים על זה שנים,
ושמענו בוועדת הכספים נציג של משרד האוצר שאומר שמאז - - -

<< דובר >> דוד ביטן (הליכוד): << דובר >>

אז למה מנסור עבאס לא מביא לך 100 מיליון מה-53 מיליארד?

<< דובר >> אוסאמה סעדי (הרשימה המשותפת): << דובר >>

תכף, אני אתייחס לזה, ביטן. מאז 2018 אומרים שיש מחסור של 18,000 כיתות בכל
המדינה, מתוכם יש לנו בערך 30% מחסור. היום ב-2021 עדיין יש מחסור של
18,000 כיתות. זאת אומרת שלא מדביקים את הפער, כי כל הזמן עם הגידול הטבעי
צריך עוד כיתות ועוד כיתות. שאלנו על התקציב הזה של החברה הערבית, 10
מיליארד שקל לחינוך.

<< דובר >> דוד ביטן (הליכוד): << דובר >>

נו? לא יכול להביא לך 100 מיליון?

<< דובר >> אוסאמה סעדי (הרשימה המשותפת): << דובר >>

מתוכם 25%. כתוב: ב-25% ועוד תוספת תקציבית של משרד האוצר של 1,000 כיתות
בתוכנית החומש. שאלתי אותו שאלה פשוטה: איפה זה מעוגן בתקציב? הוא ענה
באופן הגלוי ביותר - -

<< דובר >> דוד ביטן (הליכוד): << דובר >>

זה לא מעוגן.

<< דובר >> אוסאמה סעדי (הרשימה המשותפת): << דובר >>

- - זה לא מעוגן.

<< דובר >> מיכאל מלכיאלי (ש"ס): << דובר >>

נכון.

<< דובר >> אוסאמה סעדי (הרשימה המשותפת): << דובר >>

זה לא מעוגן.

<< דובר >> דוד ביטן (הליכוד): << דובר >>

אז מה עושים עם הכסף?

<< דובר >> ינון אזולאי (ש"ס): << דובר >>

כלאם פאדי.

<< דובר >> מיכאל מלכיאלי (ש"ס): << דובר >>

מה אתה מתכוון לומר? שעבדו עליהם? אז שיקרו עליהם? הם לא תמימים.

<< דובר >> דוד ביטן (הליכוד): << דובר >>

מה הוא עושה עם הכסף, מנסור עבאס?

<< יור >> היו"ר ניר אורבך: << יור >>

לא, זה אומר שהתחלתם להאמין לשקרים של עצמכם, ומתברר שזה לא ככה.

<< דובר >> אוסאמה סעדי (הרשימה המשותפת): << דובר >>

אין תקציב. זה כללי.

<< דובר >> מיכאל מלכיאלי (ש"ס): << דובר >>

קודם כול, בנט לא משקר, זה אחד.

<< יור >> היו"ר ניר אורבך: << יור >>

כל מיני מספרים שנזרקים באוויר, מתברר שהם קיימים. זה מה שמתברר.

<< דובר >> מיכאל מלכיאלי (ש"ס): << דובר >>

שתיים, הם לא תמימים.

<< דובר >> דוד ביטן (הליכוד): << דובר >>

לא, ברצינות, מה הוא עושה עם הכסף? מה?

<< דובר >> מיכאל מלכיאלי (ש"ס): << דובר >>

אני לא מבין את אוסאמה.

<< דובר >> אוסאמה סעדי (הרשימה המשותפת): << דובר >>

אדוני היושב-ראש, אני מדבר עכשיו על הרשימה המשותפת, ראיתם גם שבמהלך
ההצבעות שהיו הגשנו אומנם אלפי הסתייגויות, אבל באנו ובחרנו לא יותר מ-15
הסתייגות שהצבענו עליהן. נכון, קרעי?

<< דובר >> אחמד טיבי (הרשימה המשותפת): << דובר >>

מהותיות.

<< דובר >> אוסאמה סעדי (הרשימה המשותפת): << דובר >>

נתנו להם 15 הסתייגויות מהותיות של הרשימה המשותפת, על זה אנחנו רוצים
להצביע. ובהרבה הצבעות הצבענו עם הממשלה, לא עם הליכוד.

<< דובר >> דוד ביטן (הליכוד): << דובר >>

זאת הבעיה.

<< דובר >> אוסאמה סעדי (הרשימה המשותפת): << דובר >>

זה שאומרים שאנחנו כל הזמן מתאמים עם הליכוד ומתאמים עם הציונות הדתית, לא.
אנחנו מצביעים עניינית.

<< דובר >> דוד ביטן (הליכוד): << דובר >>

אם היית מצביע עם הליכוד לא היו נותנים לך את הכסף הזה.

<< דובר >> אוסאמה סעדי (הרשימה המשותפת): << דובר >>

וכאשר באו דברים ועניינים והסתייגויות שאנחנו נגדן הצבענו איתכם.

<< דובר >> מאיר פרוש (יהדות התורה): << דובר >>

או.

<< דובר >> אוסאמה סעדי (הרשימה המשותפת): << דובר >>

לא הצבענו עם הליכוד, ותבדקו.

<< דובר >> מיכאל מלכיאלי (ש"ס): << דובר >>

על זה היה דווה ליבנו.

<< דובר >> שלמה קרעי (הליכוד): << דובר >>

ראינו, ראינו.

<< דובר >> אוסאמה סעדי (הרשימה המשותפת): << דובר >>

הגשנו שש הסתייגויות, אדוני סגן השר, שש הסתייגויות. הגשנו הסתייגויות על
כיתות בכפרים הלא מוכרים, הגשנו הסתייגויות על כיתות בערים המעורבות, הגשנו
הסתייגות על מבנים של בתי ספר, שהם עומדים לקרוס.

<< דובר >> דוד ביטן (הליכוד): << דובר >>

מה זה בכפרים הבלתי מוכרים?

<< דובר >> שלמה קרעי (הליכוד): << דובר >>

כל אחד הגיש הסתייגות אחת.

<< דובר >> דוד ביטן (הליכוד): << דובר >>

לא, מה זה בכפרים הלא מוכרים?

<< יור >> היו"ר ניר אורבך: << יור >>

חבר הכנסת ביטן, עוד מעט תורך, נו.

<< דובר >> שלמה קרעי (הליכוד): << דובר >>

הם שמים בית ספר.

<< דובר >> אוסאמה סעדי (הרשימה המשותפת): << דובר >>

שיש סכנת קריסה. ואמרנו שאנחנו רוצים תוספת ועיגון תקציבי של הסעיפים האלה.
ארבל, למה לא זכותנו לעלות על הדוכן ולהסביר ולנמק את זה לציבור שלנו? אתם
מונעים מאיתנו בוועדת הכספים.

<< דובר >> מאיר פרוש (יהדות התורה): << דובר >>

אמת. אנחנו נצביע איתכם, מה הבעיה.

<< דובר >> דוד ביטן (הליכוד): << דובר >>

אם הייתם תומכים לא הייתם מקבלים את הכסף.

<< דובר >> אוסאמה סעדי (הרשימה המשותפת): << דובר >>

בוועדת הכספים, אדוני היושב-ראש, לא שמעו אותנו. הגשנו את ההסתייגויות,
באנו ב-11:05, כבר הצבעות, לא נימקנו את זה. במליאה לא ננמק את זה. מתי
ננמק את זה?

<< דובר >> שלמה קרעי (הליכוד): << דובר >>

אפילו לא מקריאים את זה.

<< דובר >> אוסאמה סעדי (הרשימה המשותפת): << דובר >>

איך האנשים האלה ידעו? גם, כמו שאמר קרעי, הסתייגות מספר ככה וככה, אנשים
שרואים את ערוץ 99 לא רואים על מה אנחנו מצביעים.

<< דובר >> מיכאל מלכיאלי (ש"ס): << דובר >>

לא יודעים על מה הם מצביעים. לכן הייתה טעות של אמילי.

<< דובר >> שלמה קרעי (הליכוד): << דובר >>

אז את באה ואומרת לי: תעשה הצבעה שמית? תודה רבה. זה לא 98, עם כל הכבוד.
זה לא 98. 98 במקרים החריגים והקיצוניים.

<< דובר >> מאיר פרוש (יהדות התורה): << דובר >>

אני מציע לדון על זה בהנהלת הקואליציה.

<< דובר >> אוסאמה סעדי (הרשימה המשותפת): << דובר >>

אם עלה הסעיף הזה, שבשבילנו חשוב מאוד העניין של חינוך, ואמרתי, זה מזל
משמיים שדווקא מואטי עשתה טעות בסעיף הזה.

<< דובר >> שלמה קרעי (הליכוד): << דובר >>

היא לא עשתה טעות, היא עשתה בשכל.

<< דובר >> אוסאמה סעדי (הרשימה המשותפת): << דובר >>

לא בסעיף אחר, דווקא בסעיף הזה. זה מאלוהים כנראה. ולכן אנחנו מבקשים, תנו
לנו את ההזדמנות לטעון את הטענות האלה, ולהסביר למה ומה, איזה הסתייגויות
אנחנו רוצים. אנחנו בעד חינוך, כמובן שאנחנו בעד. ואנחנו אומרים שכל כסף,
ואני אומר את זה לחברים בצד הזה, זה זכות שלנו שנקבל את זה. זה זכות. אף
אחד לא עושה לנו טובה. ותפסיקו להסית נגד הציבור הערבי, ונגד העמותות האלה.
אתם כל הזמן, כל הזמן בנאומים שלכם, בהסתייגויות, העמותות ועמותות. העמותות
האלה עושות עבודת קודש.

<< דובר >> מיכל וולדיגר (הציונות הדתית): << דובר >>

חולקים עליך.

<< דובר >> אוסאמה סעדי (הרשימה המשותפת): << דובר >>

וכל שקל, ואת זה כתבו, והסבירו את זה, כל שקל שהולך ליתומים, לרצועת עזה,
זה מאושר, גם בתקופת נתניהו. על מה אתם מדברים? תפסיקו עם זה כבר.

<< דובר >> דוד ביטן (הליכוד): << דובר >>

למה אתה מסתכל רק עליי? לא הבנתי.

<< יור >> היו"ר ניר אורבך: << יור >>

כי הוא אמר בתקופת נתניהו.

<< דובר >> מיכאל מלכיאלי (ש"ס): << דובר >>

אוסאמה, תשאיר את זה בפן המקצועי, עזוב.

<< דובר >> אוסאמה סעדי (הרשימה המשותפת): << דובר >>

בפן המקצועי, ארבל, אנחנו כרשימה המשותפת יצרנו שש הסתייגויות, זה מוגזם?

<< דובר >> דוד ביטן (הליכוד): << דובר >>

לא, לא מוגזם.

<< דובר >> אוסאמה סעדי (הרשימה המשותפת): << דובר >>

לא הגשנו אלפי הסתייגויות.

<< דובר >> בועז טופורובסקי (יש עתיד): << דובר >>

הלאה.

<< דובר >> אוסאמה סעדי (הרשימה המשותפת): << דובר >>

כל אחד מאיתנו הגיש הסתייגות על נושא מסוים מהותי.

<< דובר >> מיכאל מלכיאלי (ש"ס): << דובר >>

אוסאמה, תסביר לה ככה, אם ארבעה מנדטים קיבלו 50 מיליארד, אני רוצה שש
הסתייגויות. גם את זה לא נותנים לי.

<< יור >> היו"ר ניר אורבך: << יור >>

לא, חבר הכנסת מלכיאלי. חבר הכנסת סעדי, סיימת?

<< דובר >> ינון אזולאי (ש"ס): << דובר >>

אנחנו כולה תשעה הגשנו.

<< דובר >> אוסאמה סעדי (הרשימה המשותפת): << דובר >>

אני מסכם. אדוני היושב-ראש, אנחנו מבקשים, ננמק את ההסתייגויות האלה,
ונצביע על ההסתייגויות האלה כרשימה משותפת.

<< דובר >> יריב לוין (הליכוד): << דובר >>

ולא ביום שישי.

<< דובר >> אוסאמה סעדי (הרשימה המשותפת): << דובר >>

רק לא ביום שישי.

<< יור >> היו"ר ניר אורבך: << יור >>

תודה רבה לחבר הכנסת סעדי. חבר הכנסת מיקי זוהר; אחר כך – חבר הכנסת עופר
כסיף; ואחר כך – חבר הכנסת דוד ביטן. בבקשה.

<< דובר >> ינון אזולאי (ש"ס): << דובר >>

מה עם אחמד טיבי, מתי?

<< דובר >> אחמד טיבי (הרשימה המשותפת): << דובר >>

נרשמתי.

<< דובר >> דוד ביטן (הליכוד): << דובר >>

מותר לי גם לספר בדיחה כשאני מדבר?

<< דובר >> מיכאל מלכיאלי (ש"ס): << דובר >>

בטח, מהזמן שלך מה שאתה רוצה. הבדיחות זה מעל לזמן.

<< דובר >> אוסאמה סעדי (הרשימה המשותפת): << דובר >>

ביטן, לא על הבדואים הפעם.

<< דובר >> ינון אזולאי (ש"ס): << דובר >>

לא עם הבדואי והכורדי.

<< דובר >> דוד ביטן (הליכוד): << דובר >>

צוחקים על המרוקאים, אסור לצחוק על הבדואים? מה זה?

<< דובר >> אוסאמה סעדי (הרשימה המשותפת): << דובר >>

על מרוקאים, בסדר.

<< דובר >> שלמה קרעי (הליכוד): << דובר >>

הבדיחה הייתה על הכורדי, לא על הבדואי.

<< דובר >> דוד ביטן (הליכוד): << דובר >>

עוד פעם אני אספר על כורדים. אין בעיה.

<< דובר >> מיכאל מלכיאלי (ש"ס): << דובר >>

אגב, כורדי בגלל הזדהות עם מנכ"לית של מפלגת ימינה.

<< דובר >> אוסאמה סעדי (הרשימה המשותפת): << דובר >>

אבל על הכורדי היא כבר לקחה לך.

<< קריאה >> קריאות: << קריאה >>

- - -

<< דובר >> יבגני סובה (ישראל ביתנו): << דובר >>

איך אתה מספיק להיות מעודכן בהכול, מלכיאלי? זה פשוט לא יאומן. אפילו בזה
אתה מעודכן.

<< דובר >> סגן שר במשרד ראש הממשלה אביר קארה: << דובר >>

עוד יש לו מכשיר כשר.

<< יור >> היו"ר ניר אורבך: << יור >>

חבר הכנסת מיקי זוהר, בבקשה.

<< דובר >> מיכאל מלכיאלי (ש"ס): << דובר >>

יש שיחה בין חברי הקואליציה. זה הגיבושון, הינה הגיבושון. לא יכול להיות
שאתה תצחק על המנכ"לית. שני שרים פה.

<< דובר >> דוד ביטן (הליכוד): << דובר >>

רגע, חבר'ה, באו מפקחים? שניהם מפקחים ביחד? מה קרה פה? פורר, מה הולך פה?
גם אתה וגם חמד?

<< דובר >> שלמה קרעי (הליכוד): << דובר >>

הינה, הפטרול הגיע.

<< דובר >> סגן שר במשרד ראש הממשלה אביר קארה: << דובר >>

חבר'ה, אני מבקש לקבל את חמד בעמידה.

<< קריאה >> קריאות: << קריאה >>

- - -

<< דובר >> ינון אזולאי (ש"ס): << דובר >>

איפה אלי אבידר? היושב-ראש, יש פה סיירת של שר האוצר ו-50% ממפלגת ראש
הממשלה.

<< דובר >> מאיר פרוש (יהדות התורה): << דובר >>

חמד מזדהה עם מרב מיכאלי, יש שחורה ויש שחור. יש מרב מיכאלי שחורה, עכשיו
בא שחור.

<< דובר >> דוד ביטן (הליכוד): << דובר >>

אני רוצה להגיד לך שזה לא פייר לשים את חמד מפקח, אתה יודע למה? כי יש לו
דאן 8, כולם מפחדים. לא, באמת.

<< דובר >> סגן שר במשרד ראש הממשלה אביר קארה: << דובר >>

חבר'ה, זה שחמד הגיע זה לא רמז, כן?

<< דובר >> מיכאל מלכיאלי (ש"ס): << דובר >>

לעובדי הכנסת.

<< דובר >> השר במשרד האוצר חמד עמאר: << דובר >>

אתה רואה, הכנסתי לך עכשיו את כולם, תן לכל אחד שתי דקות.

<< יור >> היו"ר ניר אורבך: << יור >>

כבוד השרים, אני רק רוצה להגיד לכם, אני לא יודע מה העניין של הסיבוב פה,
אבל זה מעכב, רק שתדעו. תחליטו אתם מה אתם רוצים.

<< דובר >> בועז טופורובסקי (יש עתיד): << דובר >>

הם מפריעים לנו בדיון, יאללה, יאללה.

<< דובר >> מיכאל מלכיאלי (ש"ס): << דובר >>

זה חשוב, זה מוסיף נפח לוועדה. השרים איתנו, מסתובבים, אי-אפשר לזלזל בזה.
מתי ראינו שרים מסתובבים? יש לנו את זה פה.

<< יור >> היו"ר ניר אורבך: << יור >>

תחליטו אתם מה אתם רוצים.

<< דובר >> סגן שר במשרד ראש הממשלה אביר קארה: << דובר >>

חמד רק בא לבקש לנמק.

<< דובר >> שלמה קרעי (הליכוד): << דובר >>

הם לא שרים, הם בתפקיד פטרול.

<< דובר >> דוד ביטן (הליכוד): << דובר >>

אני רוצה להגיד לך, חמד במקרה הגיע לאופוזיציה, ישר הצבעתי עם הקואליציה.
עזוב, מסוכן.

<< דובר >> מכלוף מיקי זוהר (הליכוד): << דובר >>

זהו, אחרי שחמד עמאר עזב אני יכול לדבר?

<< יור >> היו"ר ניר אורבך: << יור >>

חבר הכנסת דוד ביטן, בוא נראה אותך יושב בשורה של חברת הכנסת יוליה
מלינובסקי, ואז תגיד על חבר הכנסת חמד עמאר.

<< דובר >> דוד ביטן (הליכוד): << דובר >>

אם שניהם ביחד אני פורש.

<< דובר >> מכלוף מיקי זוהר (הליכוד): << דובר >>

עכשיו כשחמד עמאר עזב אני מרגיש יותר רגוע לדבר חופשי.

<< דובר >> ינון אזולאי (ש"ס): << דובר >>

משוחרר.

<< דובר >> מכלוף מיקי זוהר (הליכוד): << דובר >>

לא מרגיש עצור, מה שנקרא.

<< דובר >> סגן שר במשרד ראש הממשלה אביר קארה: << דובר >>

אבל צופים, שתדע.

<< דובר >> מכלוף מיקי זוהר (הליכוד): << דובר >>

אין בעיה. מסתכלים, אתה אומר. אדוני היושב-ראש, אני רוצה לומר כמה דברים
באמת חשובים. בימים שעברו היו הימים האלו, ואני זוכר אותם כי הייתי כאן,
בשעות הקטנות של הלילה בפיליבסטרים, אלה היו באמת הימים והשעות היפות של
הכנסת. זאת הייתה באמת דמוקרטיה - - -

<< דובר >> דוד ביטן (הליכוד): << דובר >>

כנראה באמת שינית כיוון, אה?

<< דובר >> מכלוף מיקי זוהר (הליכוד): << דובר >>

מתבגרים, דוד. נכנסתי לכנסת בגיל 35, אתה יודע את זה?

<< דובר >> נעמה לזימי (העבודה): << דובר >>

או, כמוני.

<< דובר >> דוד ביטן (הליכוד): << דובר >>

ולקח לך שבע שנים לשנות כיוון? זה הרבה זמן.

<< דובר >> מכלוף מיקי זוהר (הליכוד): << דובר >>

שבע שנים זה המון זמן. ואלו באמת היו ימים יפים של הכנסת. זאת הייתה באמת
דמוקרטיה במיטבה. היו פה ויכוחים ומאבקים ודיונים.

<< דובר >> ינון אזולאי (ש"ס): << דובר >>

אבל זה געגועים.

<< דובר >> מכלוף מיקי זוהר (הליכוד): << דובר >>

אבל הכול היה בסוף בהגינות. וגם כשהיינו מביאים את סעיף 98 לעיתים מאוד
מאוד נדירות, אפילו האופוזיציה הייתה מבינה, ומה שנקרא מקבלת, כי היא הייתה
יודעת שזה משהו שאפילו מרגיע אולי טיפה את הרצון שלהם לממש את העבודה
האופוזיציונית שלהם, כי גם הם הבינו שזה כבר נהיהtoo much.

ובאירוע הזה אנחנו באירוע שונה, וזה לאט לאט הופך, לצערי הרב, לימים
העצובים של הכנסת ושל הדמוקרטיה הישראלית, וזה מה שאני לפחות מסתכל. כי הרי
התקציב יכול לעבור במלואו גם בתחילת השבוע הבא. זה לא היה כזה אסון אם ביום
ראשון היינו ממשיכים וגומרים את ההצבעה הספציפית הזו או ממשיכים את ההצבעה
הספציפית הזו. ואנחנו מבינים שהדורסנות הזו מגיעה מסיבה מסוימת, ותכף אגיד
גם מה היא.

<< דובר >> דוד ביטן (הליכוד): << דובר >>

אבל אני רוצה להגיד לך, באמת, שאחת הטענות של הקואליציה זה על ההחלטות שלך,
ואתה אומר שזאת הייתה תקופה יפה?

<< קריאה >> קריאה: << קריאה >>

זה על חשבון הזמן שלו אתה נותן לו.

<< דובר >> מכלוף מיקי זוהר (הליכוד): << דובר >>

אתה מדבר שטויות עכשיו, זה לא נכון, אבל זה קורה לך לפעמים.

<< דובר >> דוד ביטן (הליכוד): << דובר >>

הם טוענים. אתה קורא לזה תקופה יפה, אה.

<< יור >> היו"ר ניר אורבך: << יור >>

חבר הכנסת זוהר, בבקשה להתקדם.

<< דובר >> מכלוף מיקי זוהר (הליכוד): << דובר >>

אתה טועה. אף פעם לא עשיתי את מה שהם עושים.

<< דובר >> אופיר כץ (הליכוד): << דובר >>

גם אם הוא היה רוצה לא היו נותנים לו לעשות, עכשיו זה מותר.

<< דובר >> מכלוף מיקי זוהר (הליכוד): << דובר >>

נכון, היו לי הגבלות מהייעוץ המשפטי.

<< יור >> היו"ר ניר אורבך: << יור >>

חבר הכנסת זוהר, נו. תנו לחבר הכנסת זוהר להתקדם, בבקשה.

<< דובר >> מכלוף מיקי זוהר (הליכוד): << דובר >>

ואני אומר באמת לייעוץ המשפטי, למה אתם נותנים לזה יד?

<< דובר >> מיכאל מלכיאלי (ש"ס): << דובר >>

למה?

<< דובר >> מכלוף מיקי זוהר (הליכוד): << דובר >>

באמת למה?

<< דובר >> מיכאל מלכיאלי (ש"ס): << דובר >>

או, הינה הגיעה אמילי.

<< דובר >> אורית מלכה סטרוק (הציונות הדתית): << דובר >>

או, אמילי.

<< דובר >> שלמה קרעי (הליכוד): << דובר >>

אמילי, הכול בזכותך, כל הכבוד.

<< דובר >> מאיר פרוש (יהדות התורה): << דובר >>

הביאה פרחים.

<< דובר >> ינון אזולאי (ש"ס): << דובר >>

מי נתן לך את הפרחים? האופוזיציה נתנה לך את הפרחים?

<< דובר >> אמילי חיה מואטי (העבודה): << דובר >>

ביטן וטיבי ביחד.

<< דובר >> דוד ביטן (הליכוד): << דובר >>

אמילי באה לראות את פרי עמלה.

<< דובר >> ינון אזולאי (ש"ס): << דובר >>

תקשיבי, אחלה פירות.

<< דובר >> מכלוף מיקי זוהר (הליכוד): << דובר >>

ממש תודה, אמילי.

<< יור >> היו"ר ניר אורבך: << יור >>

חברת הכנסת מואטי אמילי.

<< דובר >> אורית מלכה סטרוק (הציונות הדתית): << דובר >>

בואי, שבי איתנו. אה, היא מחלקת גם פרחים, אתם יודעים.

<< דובר >> אמילי חיה מואטי (העבודה): << דובר >>

אני רואה שכולם נורא מרוצים.

<< דובר >> מיכאל מלכיאלי (ש"ס): << דובר >>

המנהג לתת פרחים ליושב-ראש.

<< דובר >> מאיר פרוש (יהדות התורה): << דובר >>

אלו פרחים לתקופה ארוכה, זה מבטיח לנו חגיגות כאלה כל הזמן.

<< דובר >> יבגני סובה (ישראל ביתנו): << דובר >>

אמילי, הדיון על האשמה כבר הסתיים, אנחנו עברנו כבר את הדיון הזה.

ה << דובר >> מיכאל מלכיאלי (ש"ס): << דובר >>

היינו בתוך דיון מקצועי, פרחים, בכבוד.

<< דובר >> אופיר כץ (הליכוד): << דובר >>

אתה שוב רומז שאתה רוצה את הפרחים.

<< דובר >> אמילי חיה מואטי (העבודה): << דובר >>

אני רוצה לשבת על כיסא גבוה.

<< דובר >> יבגני סובה (ישראל ביתנו): << דובר >>

בואי, שבי פה, רחוק מהם.

<< קריאה >> קריאות: << קריאה >>

- - -

<< דובר >> יבגני סובה (ישראל ביתנו): << דובר >>

לא, כי יש כאלה שקלקלו אותה, אז בוא, לא נקלקל לפני הצבעה.

<< דובר >> מכלוף מיקי זוהר (הליכוד): << דובר >>

אני רוצה לומר לך, אדוני היושב-ראש, שאתה צריך לקחת בחשבון שהדורסנות הזו
לא מקובלת על הציבור, הציבור מבחין בה. ואני אומר לך בצורה ברורה, הציבור
לא אוהב אותה, וזה לא משרת אתכם במאומה, כי הרי מה אתם מוכיחים פה בעצם?
שאתם מוכנים לשבור את כל הכללים? בשביל מה ובשביל מי? ועכשיו אני אספר את
התיאוריה שלי, בשביל מה ובשביל מי. למה אתם שוברים את כל הכללים? למה אתם
מתנהגים בדורסנות הזאת? אני חושב שכל זה נועד בשביל כמה מילות חנופה לזאב
אלקין שיגיעו מיאיר לפיד. התחושה שלי היא שזאב אלקין זקוק למילות עידוד
וחנופה מיאיר לפיד. זאת אומרת, כל פעם שהוא עושה את הפעולה הדורסנית הזאת,
הלוחמנית הזו יאיר לפיד כמובן מייד מוחא לו כפיים ואומר לו: יישר כוח, כל
הכבוד, זאב. ולדעתי הוא זקוק למילות החנופה האלה. למה? שואלים את עצמנו
למה. אז היום ראיתי את זאב אלקין מתראיין בערוץ 12, הוא התראיין לפניי,
והוא התפאר בכך שהוא לא ראה יום אחד באופוזיציה. אמרו לו, איך זה יכול
להיות? הוא אומר: הייתי בקדימה, ואז כמובן אחר כך הוא עבר לליכוד, מהליכוד
לתקווה חדשה.

<< דובר >> אופיר כץ (הליכוד): << דובר >>

עזוב, אל תתחיל עכשיו, כי לא נגמור עם זה.

<< דובר >> מכלוף מיקי זוהר (הליכוד): << דובר >>

הוא לא ראה יום אחד באופוזיציה. והוא התפאר בזה, הוא אמר אני לא הייתי
באופוזיציה. אתה יודע, בשם האופורטוניזם הזה שהוא דילג ממפלגה למפלגה,
במקום לנסות להצניע את זה הוא הבליט את זה ואמר: כן, אני כל הזמן הייתי
בקואליציות, בשלטון. ואני חושש, ויש לי גם יסוד סביר להניח את זה, שייתכן
שהתחנה הבאה שלו היא יש עתיד, והוא צריך לרצות את היושב-ראש.

<< דובר >> אופיר כץ (הליכוד): << דובר >>

בועז, בועז, תתעורר, כולם באים על המקום שלך, בועז, אתה עובד קשה ועושים לך
- - -

<< דובר >> מכלוף מיקי זוהר (הליכוד): << דובר >>

בועז, אתה צריך להיות מוטרד.

<< דובר >> בועז טופורובסקי (יש עתיד): << דובר >>

מפלגת שלטון, הגיוני.

<< דובר >> דוד ביטן (הליכוד): << דובר >>

יש לי הפתעה בשבילך, ההחלטה היא שאלקין יישאר במקום וכולם יצטרפו אליו.

<< דובר >> מכלוף מיקי זוהר (הליכוד): << דובר >>

ואני שואל את עצמי, בגלל הגחמות של אלקין הדמוקרטיה הישראלית והכנסת צריכות
לשלם את המחיר? יש פה דברים יותר חשובים מאיפה אלקין יהיה בבחירות הבאות,
אם הוא יהיה עם יש עתיד או במקום אחר.

<< דובר >> מאיר פרוש (יהדות התורה): << דובר >>

הוא לא יהיה.

<< דובר >> מכלוף מיקי זוהר (הליכוד): << דובר >>

יש פה גם את הכנסת, ואת המדינה, ואת הדמוקרטיה, ואת האפשרות - - -

<< דובר >> מאיר פרוש (יהדות התורה): << דובר >>

לא יהיו בחירות.

<< דובר >> מכלוף מיקי זוהר (הליכוד): << דובר >>

לא, אבל אמרתי לך, אם הוא יהיה ביש עתיד יש לו עוד סיכוי להיות.

<< דובר >> מאיר פרוש (יהדות התורה): << דובר >>

לא יהיו בחירות.

<< דובר >> מכלוף מיקי זוהר (הליכוד): << דובר >>

יש עתיד כנראה עוברים את אחוז החסימה. ולכן אני אומר שהקו הזה שאתם נוקטים
בו לא משרת אתכם. הוא משרת אנשים מסוימים, הוא לא משרת את הדמוקרטיה
הישראלית, הוא לא משרת את הכנסת. כי הכנסת היא הרי מקום עגול, היום אתם
משתמשים בזה נגדנו, מחר אנחנו נשתמש בזה נגדכם. הרי אנחנו לא נהיה כל החיים
באופוזיציה. הרי ברור לכם שבבחירות הבאות בעזרת השם נחזור לקואליציה,
וכשנחזור לקואליציה, מה חשבתם? שנשכח את מה שעשיתם? שנגיד לא קרה כלום?

<< דובר >> ינון אזולאי (ש"ס): << דובר >>

אתה מוכן להתחייב על זה?

<< דובר >> מכלוף מיקי זוהר (הליכוד): << דובר >>

חד-משמעית. הינה, Read my lips.

<< דובר >> ינון אזולאי (ש"ס): << דובר >>

תודה.

<< דובר >> מכלוף מיקי זוהר (הליכוד): << דובר >>

הדברים שנעשו בכנסת הזאת, לצערי הרב, אני אומר, ייעשו גם בכנסות הבאות,
ונראה אז כמובן את הגיבוי המשפטי. בסוף צריכים להבין, כי אם לא שמים את
הגבול, ותפקיד הייעוץ המשפטי לעשות את זה, מה שהוא לא עושה, אין גבול.
וכשאין גבול אין דמוקרטיה. וכן, זה נרשם על שמכם בייעוץ המשפטי, וזה נרשם
על שמכם בקואליציה הנוכחית.

אני מאוד מאוד מקווה שאתה, יושב-ראש הוועדה, תקבל החלטה אמיצה, ותלך לעשות
שיח עם יושב-ראש סיעת הליכוד חבר הכנסת יריב לוין, ותגיע איתו להסכמה,
ותימנע מההצבעה הזו על הסעיף הזה. ואתה יכול להגיע איתו להסכמה. זה סך הכול
להגיד: תודה רבה, חברים, אני עושה הפסקה לכמה דקות, לבקש מיושב-ראש סיעת
הליכוד יריב לוין לשבת איתו לעשר דקות, ולנסות להגיע איתו להסכמה. ובכך
תמנע נזק גדול שבסוף אחר כך יחזור כמו בומרנג. אני לא יודע, יכול להיות
שאתם תהיו אפילו בקואליציה העתידית.

<< דובר >> דוד ביטן (הליכוד): << דובר >>

בומרנג כבר יהיה בכל מקרה.

<< דובר >> מכלוף מיקי זוהר (הליכוד): << דובר >>

אבל עדיין יהיו רבים מהקואליציה הנוכחית שהיו באופוזיציה. ולכן אני מציע
ברצינות רבה, קח את יריב לוין, שב איתו, תנסה להגיע איתו להסכמות. ואם
תצליח לעשות את זה פתרנו פה בעיה גדולה לכנסת גם בעתיד, לא רק בהווה. תודה.

<< דובר >> ינון אזולאי (ש"ס): << דובר >>

מי בעד? תוציא את זה להצבעה, מיקי.

<< יור >> היו"ר ניר אורבך: << יור >>

תודה רבה, חבר הכנסת זוהר. חבר הכנסת עופר כסיף; ואחר כך – חבר הכנסת דוד
ביטן; חבר הכנסת מיכאל מלכיאלי; ומסיים – חבר הכנסת אחמד טיבי. בבקשה. חבר
הכנסת אבי מעוז וחבר הכנסת רוטמן, הצטרפתם עכשיו, את האחרים לא הגבלתי, אני
אגביל אתכם, ברשותכם, בזמן. אני אתן לכם לדבר, אבל הזמן שלכם יהיה מוגבל.
בבקשה, חבר הכנסת עופר כסיף.

<< דובר >> עופר כסיף (הרשימה המשותפת): << דובר >>

תודה רבה, אדוני, אני חייב להגיד שאני מוטרד פה משני דברים. דבר אחד, אני
מוטרד קצת מכושר הזיכרון של כמה מחברי הכנסת פה, שמזכירים לי קצת את הסיפור
מהתנ"ך על בני ישראל שהולכים במדבר ומתבכיינים על סיר הבשר שלא היה. וכאן
פתאום יש חברי כנסת שמביעים פה איזושהי נוסטלגיה לימים עברנו שלא היו. ימים
עברו של הממשלה הקודמת, במיוחד, שכביכול היה בה שיח דמוקרטי, והייתה אפשרות
להתווכח, ואפשרו לאופוזיציה.

אז קודם כל בואו נעמיד דברים על דיוקם. לא במקרה ביקשתי בזמנו ביולי שנה
שעברה, או יותר נכון ביולי קיבלתי את התשובה, הרי ביקשתי לפני, פניתי לממ"מ
לפני כשנה וחצי, באותו זמן פנה גם חבר הכנסת דאז והשר היום מאיר כהן, פנינו
לממ"מ וביקשנו לדעת כמה פעמים עשו שימוש בסעיף 98 מאז שהוא התקבל בפעם
הראשונה ב-1967.

<< דובר >> דוד ביטן (הליכוד): << דובר >>

יפה.

<< דובר >> עופר כסיף (הרשימה המשותפת): << דובר >>

ומה גילה המחקר של הממ"מ?

<< דובר >> אופיר כץ (הליכוד): << דובר >>

ניסנקורן הגזים.

<< דובר >> עופר כסיף (הרשימה המשותפת): << דובר >>

ש-16 פעמים השתמשו בסעיף 98 שלא לענייני התקציב.

<< דובר >> מיכאל מלכיאלי (ש"ס): << דובר >>

מי היה יו"ר ועדת הכנסת אז?

<< יור >> היו"ר ניר אורבך: << יור >>

רגע, שנייה.

<< דובר >> עופר כסיף (הרשימה המשותפת): << דובר >>

תן לי לסיים.

<< דובר >> מכלוף מיקי זוהר (הליכוד): << דובר >>

ניסנקורן חשב שהוא עדיין בהסתדרות, הוא שכח שהוא בא לכנסת.

<< דובר >> דוד ביטן (הליכוד): << דובר >>

מה 16 פעמים? על מה אתה מדבר? אתה איבדת את הזיכרון.

<< דובר >> עופר כסיף (הרשימה המשותפת): << דובר >>

אל תשכחו מי הוביל את הקואליציה הזאת, בלי להגן על אף אחד אחר.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

חבר הכנסת זוהר. בבקשה.

<< דובר >> עופר כסיף (הרשימה המשותפת): << דובר >>

אז זה מה גילה הממ"מ? שמ-1967 עד 2020 השתמשו בסעיף 98 16 פעמים שלא
לענייני תקציב. עשר פעמים עד הכנסת ה-23, ו-6 פעמים בכנסת ה-23. זאת אומרת
שבחמישה חודשים השתמשו בסעיף 98 כמעט אותו מספר פעמים שהשתמשו בו במשך
למעלה מ-50 שנה.

<< דובר >> דוד ביטן (הליכוד): << דובר >>

נכון. דרך אגב, הם רוצים - - -

<< דובר >> עופר כסיף (הרשימה המשותפת): << דובר >>

אז בואו, חברים, לפני שמתגעגעים לסיר הבשר דרך משל ומדברים על איזה יופי,
אנחנו ניהלנו דיונים דמוקרטיים ולא השתמשנו בסעיף 98 - -

<< דובר >> אורית מלכה סטרוק (הציונות הדתית): << דובר >>

מי ישב בראשות ועדת הכנסת בכנסת העשרים-ושלוש? איתן גינזבורג?

<< דובר >> עופר כסיף (הרשימה המשותפת): << דובר >>

- - אז קודם כול, כן, מי שהשתמש בסעיף 98 באופן אינפלציוני, שרירותי,
דורסני הייתה הממשלה הקודמת.

<< דובר >> שמחה רוטמן (הציונות הדתית): << דובר >>

מי היה יושב-ראש ועדת הכנסת?

<< דובר >> אורית מלכה סטרוק (הציונות הדתית): << דובר >>

איתן גינזבורג.

<< דובר >> עופר כסיף (הרשימה המשותפת): << דובר >>

מי שהוביל את הממשלה הזאת - - -

<< דובר >> שמחה רוטמן (הציונות הדתית): << דובר >>

מי היה יושב-ראש ועדת הכנסת?

<< דובר >> עופר כסיף (הרשימה המשותפת): << דובר >>

זה לא רק יושב-ראש ועדת הכנסת.

<< דובר >> שמחה רוטמן (הציונות הדתית): << דובר >>

זה מי שמוביל את זה. אבל כדאי - - -

<< קריאה >> קריאות: << קריאה >>

- - -

<< דובר >> בועז טופורובסקי (יש עתיד): << דובר >>

יושב-ראש הכנסת אישר לו.

<< יור >> היו"ר ניר אורבך: << יור >>

סליחה, ששש.

<< דובר >> עופר כסיף (הרשימה המשותפת): << דובר >>

זה לא רק יושב-ראש ועדת הכנסת, אלא זה מאיפה רוח הדברים.

<< דובר >> שלמה קרעי (הליכוד): << דובר >>

מחבר מפלגתו ניסנקורן.

<< דובר >> עופר כסיף (הרשימה המשותפת): << דובר >>

רוח הדברים ירדה כרוח מלמעלה, קרי; מראש הממשלה וחבורתו.

<< דובר >> שלמה קרעי (הליכוד): << דובר >>

לא, זה הגיע מניסנקורן.

<< דובר >> נעמה לזימי (העבודה): << דובר >>

אתם גם הייתם שולטים וגם בלי האחריות.

<< דובר >> שלמה קרעי (הליכוד): << דובר >>

נראה לך שאיתן גינזבורג היה מקבל פקודות מביבי?

<< דובר >> נעמה לזימי (העבודה): << דובר >>

אף פעם אין לכם אחריות לכלום, גם כשאתם - - -

<< דובר >> שלמה קרעי (הליכוד): << דובר >>

מה, אתם השתגעתם? הם היו תוקעים לנו מקלות בגלגלים כל הכנסת הזאת.

<< יור >> היו"ר ניר אורבך: << יור >>

חברת הכנסת לזימי, חבר הכנסת קרעי, תודה רבה.

<< דובר >> נעמה לזימי (העבודה): << דובר >>

באמת, לא ראיתי דבר כזה. פעם אחת תגידו דבר אחד שהיה לכם אחריות עליו?

<< יור >> היו"ר ניר אורבך: << יור >>

חברת הכנסת לזימי נעמה.

<< דובר >> אורית מלכה סטרוק (הציונות הדתית): << דובר >>

אבל נעמה, לא היית פה, איתן גינזבורג ניהל את ועדת הכנסת.

<< יור >> היו"ר ניר אורבך: << יור >>

מספיק, נו. חברת הכנסת סטרוק.

<< דובר >> שלמה קרעי (הליכוד): << דובר >>

לא היית פה. אין לה מושג בכלום ורק צועקת וצועקת, יאללה.

<< יור >> היו"ר ניר אורבך: << יור >>

חבר הכנסת קרעי, תודה. תודה רבה.

<< דובר >> נעמה לזימי (העבודה): << דובר >>

אני רק צועקת וצועקת - - -

<< דובר >> שלמה קרעי (הליכוד): << דובר >>

תסתכלו על עצמכם בראי פעם אחת.

<< יור >> היו"ר ניר אורבך: << יור >>

חבר הכנסת עופר כסיף, תמשיך, בבקשה.

<< דובר >> סגן שר במשרד ראש הממשלה אביר קארה: << דובר >>

היא גם הולכת עם כל מיני שלטים כאלה 40, 40, לא הבנתי מה היא רוצה.

<< דובר >> נעמה לזימי (העבודה): << דובר >>

מינימום 40 ש"ח לשעה.

<< דובר >> דוד ביטן (הליכוד): << דובר >>

קרעי, ייאמר לזכותה, היא הנורבגית היחידה שאיימה לא להגיע לתקציב.

<< דובר >> שלמה קרעי (הליכוד): << דובר >>

ובסוף היא הצביעה כמו טטלה.

<< דובר >> דוד ביטן (הליכוד): << דובר >>

היא הכריעה את כולם. היחידה. כל השאר נכנסו למחתרת.

<< יור >> היו"ר ניר אורבך: << יור >>

חבר הכנסת דוד ביטן, נו, תכף יגיע הזמן שלך.

<< דובר >> נעמה לזימי (העבודה): << דובר >>

אז אתה רואה, יש - - -

<< דובר >> שלמה קרעי (הליכוד): << דובר >>

מה שנכון נכון.

<< דובר >> אופיר כץ (הליכוד): << דובר >>

עופר, מעולם לא היה על 60 הסתייגויות 98.

<< דובר >> עופר כסיף (הרשימה המשותפת): << דובר >>

מה שאני אומר זה שהשימוש האינפלציוני הדורסני האנטי-דמוקרטי בסעיף 98 נעשה
עכשיו, ותכף אני אגיע למה שנעשה עכשיו. אבל מי שהמציא אותו זו הממשלה
הקודמת לגווניה. לפני שעוד פעם דרך משל מדברים על סיר הבשר, אז קודם כל
תזכרו שלא היה כזה. זה דבר ראשון, להעמיד דברים על דיוקם.

<< דובר >> דוד ביטן (הליכוד): << דובר >>

עכשיו בלבלת אותי, אתה יודע?

<< דובר >> שמחה רוטמן (הציונות הדתית): << דובר >>

אז אתה אומר שהכול מתחיל כשסמוטריץ' באופוזיציה. כשסמוטריץ' לא
באופוזיציה - - -

<< יור >> היו"ר ניר אורבך: << יור >>

חבר הכנסת רוטמן.

<< דובר >> אופיר כץ (הליכוד): << דובר >>

הוא בלבל אותך בגלל סיר הבשר.

<< דובר >> נעמה לזימי (העבודה): << דובר >>

הוא דיבר נגדך כל הזמן.

<< דובר >> מיכאל מלכיאלי (ש"ס): << דובר >>

אתה איתנו או נגדנו?

<< דובר >> אופיר כץ (הליכוד): << דובר >>

הוא לא רוצה לנמק את ההסתייגות שלו.

<< דובר >> עופר כסיף (הרשימה המשותפת): << דובר >>

דבר שני שמטריד אותי, מעבר למה שאמרתי, כושר הזיכרון הפגום של חלק מחברי
האופוזיציה המאוד מסוימת דווקא - -

<< דובר >> אורית מלכה סטרוק (הציונות הדתית): << דובר >>

הוא לא רוצה לתת את העובדות ולבלבל אותו.

<< דובר >> עופר כסיף (הרשימה המשותפת): << דובר >>

- - זה עוד דבר, שעוד יותר מעיד על, איך אני אגיד בעדינות? החסכים
בדמוקרטיה שקיימים פה מבחינת התרבות הדמוקרטית. מי מלין על שימוש בסעיף 98
והגבלת השיח? מי שהכוח לא בידו. אבל כשהכוח בידו הוא עושה אותו דבר.

וכאן אני מגיע לממשלה הנוכחית. ממשלת השינוי מוכיחה פעם אחרי פעם שהיא לא
בדיוק משנה, אלא ממשיכה את אותה מסורת קלוקלת של הממשלה הקודמת, ואף זו
שלפניה, בכל מיני נושאים. הממשלה הקודמת החמירה את פשעי הכיבוש, הממשלה
הנוכחית אפילו עושה את זה יותר גרוע.

<< דובר >> סגן שר במשרד ראש הממשלה אביר קארה: << דובר >>

אין דבר כזה כיבוש.

<< דובר >> עופר כסיף (הרשימה המשותפת): << דובר >>

ויש עוד מלא דוגמאות אחרות, כנ"ל לגבי הפגיעה במוחלשים. הממשלה הזאת בתקציב
הנורא הזה הולכת ופוגעת במוחלשים, הקודמת עשתה גם כן כך, וזאת וקודמתה גם,
וכן הלאה וכן הלאה. זה גם דבר שצריך להטריד אותנו.

אז אם אתם ממשלת שינוי, במקום להמשיך באותה מסורת קלוקלת של מניעת דיון,
שיח וקבלת החלטות באופן דמוקרטי, אם אתם רוצים לעשות שינוי למה אתם ממשיכים
בדיוק את מה שעשתה הממשלה הקודמת?

ולענייננו בנקודה הזאת של מניעת דיון.

<< דובר >> דוד ביטן (הליכוד): << דובר >>

כי הם עושים שינוי שלילי.

<< יור >> היו"ר ניר אורבך: << יור >>

חבר הכנסת ביטן, אני מבקש, נו.

<< דובר >> עופר כסיף (הרשימה המשותפת): << דובר >>

תפסיקו עם זה. תפסיקו עם המשך המסורת הפגומה של הממשלה הקודמת. עכשיו אני
לא אחזור למה שאמרו חברי כנסת קודמים קודם, אין סיבה לחזור על זה. אבל אל
תיתנו יד – ואני לא פונה פה לייעוץ המשפטי שעושה את עבודתו נאמנה ברמה
המקצועית, אני פונה אל מקבלי החלטות, כי אתם אלה שקובעים בסופו של דבר – על
תאמצו את הסעיף הזה, אל תמשיכו את המסורת האנטי-דמוקרטיות של הממשלה
הקודמת.

<< יור >> היו"ר ניר אורבך: << יור >>

תודה רבה, חבר הכנסת עופר כסיף. חבר הכנסת דוד ביטן, בבקשה.

<< דובר >> ינון אזולאי (ש"ס): << דובר >>

בדיחה.

<< דובר >> סגן שר במשרד ראש הממשלה אביר קארה: << דובר >>

נכון, הבטחת על כורדים.

<< דובר >> דוד ביטן (הליכוד): << דובר >>

אני אספר לכם בסוף.

<< דובר >> ינון אזולאי (ש"ס): << דובר >>

מה, אתה עכשיו מותח אותנו?

<< דובר >> שלמה קרעי (הליכוד): << דובר >>

ביטן, שנייה, אני רוצה לומר מילה אחת, ברשותך. אדוני היושב-ראש, מעט מן
האור דוחה הרבה מן החושך.

<< יור >> היו"ר ניר אורבך: << יור >>

חבר הכנסת, לא. לא, לא.

<< דובר >> שלמה קרעי (הליכוד): << דובר >>

אחרי שקיבלו טלפון מנשיא המדינה - -

<< יור >> היו"ר ניר אורבך: << יור >>

לא, חבר הכנסת קרעי.

<< דובר >> שלמה קרעי (הליכוד): << דובר >>

- - קריב וטל הודיעו שהם לא באים מחר לעשות פרובוקציות בכותל, אז כולנו
הרווחנו כמה שעות שינה.

<< יור >> היו"ר ניר אורבך: << יור >>

תודה.

<< דובר >> שלמה קרעי (הליכוד): << דובר >>

אתה יכול להמשיך עכשיו.

<< דובר >> דוד ביטן (הליכוד): << דובר >>

למה? התכוונת ללכת עוד פעם?

<< דובר >> שלמה קרעי (הליכוד): << דובר >>

ודאי. מה זה עוד פעם? זה מה שתכננו.

<< דובר >> דוד ביטן (הליכוד): << דובר >>

אתה יכול להגיד לי מתי אתה ישן?

<< יור >> היו"ר ניר אורבך: << יור >>

חבר הכנסת ביטן, אתה רוצה להתחיל?

<< דובר >> דוד ביטן (הליכוד): << דובר >>

מה קרה? עוד לא התחלתי.

<< דובר >> שלמה קרעי (הליכוד): << דובר >>

יישר כוח לדרעי ולכל - - -

<< יור >> היו"ר ניר אורבך: << יור >>

חבר הכנסת קרעי.

<< דובר >> שלמה קרעי (הליכוד): << דובר >>

כן?

<< יור >> היו"ר ניר אורבך: << יור >>

בינתיים אני מנהל את הדיון, ברשותך, אז אני מבקש ממך להפסיק עם הערות
הביניים, יעילות וטובות ככל שתהיינה, בסדר?

<< דובר >> שלמה קרעי (הליכוד): << דובר >>

אתה לא שמח על זה?

<< יור >> היו"ר ניר אורבך: << יור >>

אני מבקש ממך. אני יכול לבקש ממך?

<< דובר >> שלמה קרעי (הליכוד): << דובר >>

אתה לא שמח על זה?

<< יור >> היו"ר ניר אורבך: << יור >>

אני יכול לבקש ממך?

<< דובר >> שלמה קרעי (הליכוד): << דובר >>

אתה לא שמח על זה?

<< יור >> היו"ר ניר אורבך: << יור >>

אני יכול לבקש ממך?

<< דובר >> שלמה קרעי (הליכוד): << דובר >>

אין בך שמחה?

<< יור >> היו"ר ניר אורבך: << יור >>

אתה מבין מה אני מדבר?

<< דובר >> שלמה קרעי (הליכוד): << דובר >>

אין בך שמחה?

<< יור >> היו"ר ניר אורבך: << יור >>

אתה מבין מה אני מבקש ממך?

<< דובר >> שלמה קרעי (הליכוד): << דובר >>

אין בך?

<< יור >> היו"ר ניר אורבך: << יור >>

אני שואל ברצינות עכשיו.

<< דובר >> שלמה קרעי (הליכוד): << דובר >>

אני גם שואל ברצינות.

<< יור >> היו"ר ניר אורבך: << יור >>

אתה מבין מה אני מבקש ממך?

<< דובר >> שלמה קרעי (הליכוד): << דובר >>

אין בך טיפת שמחה על זה?

<< יור >> היו"ר ניר אורבך: << יור >>

אתה מבין מה אני מבקש ממך?

<< דובר >> שלמה קרעי (הליכוד): << דובר >>

אני שואל אותך.

<< יור >> היו"ר ניר אורבך: << יור >>

חבר הכנסת קרעי, פעם אחת, אתה מבין מה אני מבקש ממך?

<< דובר >> שלמה קרעי (הליכוד): << דובר >>

אתה מבין מה אני שואל אותך?

<< יור >> היו"ר ניר אורבך: << יור >>

תודה רבה. חבר הכנסת ביטן, בבקשה.

<< דובר >> דוד ביטן (הליכוד): << דובר >>

זהו, אני יכול לדבר?

<< דובר >> שלמה קרעי (הליכוד): << דובר >>

בבקשה.

<< דובר >> דוד ביטן (הליכוד): << דובר >>

תשמע, קודם כול אתם משתמשים יותר מדי בתקנה 98 הזאת, ואתם עושים אותה
פלסתר, מה שנקרא. זה יותר מהפעמים שאמרו פה שאתם משתמשים בה, כי כשיש הסכם
פשרה על תקנה 98 זה לא נרשם כתקנה 98. אתם לא מבינים שלהשתמש בתקנה הזאת זה
דבר מאוד מאוד חריג. כשאני הייתי יושב-ראש ועדת הכנסת וגם יושב-ראש
הקואליציה תמיד היו פונים אליי היועצים המשפטיים והיו אומרים לי: אל תשתמש
בזה, זה רק לדיוני תקציב. ולכן זה מאוד מאוד חריג. והיינו שומעים להם.
בסופו של דבר היינו מגיעים להסכמי פשרה כל הזמן. נכון, יריב?

<< דובר >> יריב לוין (הליכוד): << דובר >>

נכון מאוד. נכון.

<< דובר >> דוד ביטן (הליכוד): << דובר >>

כל הזמן. אתם לא עושים את זה. אתם תמיד מנסים לדרוס ולהראות לנו שאתם אלה
שמחליטים. ואני אומר לכם שזאת הייתה החלטה שלכם. אני לא מסכים איתך, ארבל,
מכיוון שהייתה להם האפשרות לא להוריד את זה לוועדת הכספים. הקואליציה
ביקשה, הממשלה ביקשה להוריד את זה לוועדת הכספים, אז עכשיו הם הורידו,
ועכשיו אתם אומרים: תשמעו, זה לוקח יותר מדי זמן הדבר הזה. זה ייקח יותר
מדי זמן במיוחד אחרי שדנו בדיוני התקציב יומיים. אי-אפשר לטעון את הטענה
הזאת, זה דבר והיפוכו. יכלו לא להעביר את זה לוועדת הכספים, יכלו להמשיך
עוד שתיים-שלוש הצבעות, ולאשר תקציב 2022 בלי הסעיף הזה, ואחר כך להביא
בקשה לתיקון חוק התקציב בעוד חודש, בעוד חודשיים, וכו'. זאת אומרת שאתם לא
יכולים להשתמש בסמכויות שיש לכם, ואחר כך לטעון שזה לוקח יותר מדי זמן.

ואני אומר לכם שבמקרה הזה זה באמת שימוש לרעה בסמכות, מכיוון שמה התוצאה?
התוצאה היא פשוטה, אתם רוצים עכשיו, לאור זה שיומיים או שלושה ימים היו
דיונים, ומנצלים את העניין הזה כדי להגיד: עכשיו אנחנו רוצים לעשות את זה
בשעה. אז לא כך הדבר. אתם צריכים לאפשר עכשיו כאילו מדובר בדיון חדש. את
שומעת אותי, ארבל? פה צריך להתייחס לעניין הזה כדיון חדש, לא קשור להחלטות
ועדת הכנסת הקודמת, לא קשור לסעיפי החוק שכבר עברו. הרי אי-אפשר להשתמש
בסעיפי חוק שכבר עברו ולהגיד: היה פה דיון ארוך. זה כמו שתבואי אליי בעוד
חודש ותגידי לי: היו המון סעיפים שהיה בהם דיונים ארוכים, אז עכשיו נגיד
שגם באלה נשתמש בזה ונספור את זה יחד עם הדיון הנוכחי.

לכן אני אומר, מה לעשות, העברתם את זה לוועדת הכספים, ומאותו רגע שהעברתם
מדובר פה בדיון חדש לגמרי, וצריך לראות אותו כחדש לגמרי, ללא קשר למה שהיה
עד עכשיו. ולכן אני מבקש מכם באמת הפעם לבוא עם הייעוץ המשפטי הנכון. אני
יודע שאת אומרת: אבל הם לא רוצים לקבל את הייעוץ שלי. זה לא הולך כך. אתם
צריכים פה לתת ייעוץ, ולהגיד את זה בגלוי, ואחר כך שיתמודדו עם הציבור למה
הם דורסים את האופוזיציה, ולמה הם לא נותנים לנו את מה שמגיע לנו.

לגבי יום שישי, אני חושב שהם צודקים, הרשימה המשותפת, לא היה כדבר הזה.
תמיד יושבי-ראש הכנסת לדורותיהם, תמיד דאגו שביום שישי לא יהיו דיונים. יום
שישי זה היום של המוסלמים, יום שבת זה יום של היהודים, יום ראשון נוצרים,
אבל אין כמעט נוצרים בכנסת.

<< דובר >> אוסאמה סעדי (הרשימה המשותפת): << דובר >>

יש, עאידה.

<< דובר >> מיכאל מלכיאלי (ש"ס): << דובר >>

עאידה נוצרייה.

<< דובר >> דוד ביטן (הליכוד): << דובר >>

ולכן אף פעם לא נכנסו לזה. אבל למוסלמים תמיד נכנסנו. אני חושב שזה שיקול
מאוד מאוד רציני. הגענו כבר ליום שישי, התחלנו, 12 ומשהו, אז אנחנו כבר
בתוך יום שישי.

<< דובר >> שמחה רוטמן (הציונות הדתית): << דובר >>

כבר כמה שעות טובות בתוך יום שישי.

<< דובר >> דוד ביטן (הליכוד): << דובר >>

12 בלילה, למה?

<< יור >> היו"ר ניר אורבך: << יור >>

חבר הכנסת רוטמן, לא היית פה, אבל הסיכום שלנו, באמת, שכול אחד מדבר ויקבל
את רשות הדיבור, אז אין הערות ביניים. תודה.

<< דובר >> דוד ביטן (הליכוד): << דובר >>

12 בלילה, למה? לכן אני מבקש שהפעם תלכו לקראת האופוזיציה ותקבלו את ההחלטה
בממשלה. ועכשיו אני יכול לספר את הבדיחה?

<< קריאה >> קריאות: << קריאה >>

כן, כן, כן - - -

<< יור >> היו"ר ניר אורבך: << יור >>

חבר הכנסת ביטן, יש לי רעיון, הצעה. נסיים תכף את ספר התקציב - - -

<< קריאה >> קריאות: << קריאה >>

לא, לא, לא - - -

<< יור >> היו"ר ניר אורבך: << יור >>

אני זורם עם הקהל.

<< דובר >> דוד ביטן (הליכוד): << דובר >>

(מספר בדיחה)

<< יור >> היו"ר ניר אורבך: << יור >>

תודה רבה. חבר הכנסת מלכיאלי, בבקשה.

<< דובר >> מיכאל מלכיאלי (ש"ס): << דובר >>

תודה, אדוני היושב-ראש, אני רוצה להתחיל מאיפה שדוד ביטן הפסיק. חברי חבר
הכנסת ביטן אומר, כשיש מקרה שני בבסיס צריך להתייחס לזה בצורה אחרת.

<< דובר >> סגן שר במשרד ראש הממשלה אביר קארה: << דובר >>

לא, צריך להחמיר.

<< דובר >> מיכאל מלכיאלי (ש"ס): << דובר >>

בסעיף 98 זאת לא פעם שנייה שאתם משתמשים, אלא זאת פעם אולי עשירית או 15
שאתם משתמשים בו. אז בפעם הראשונה מה אמרנו? אתם חדשים בתפקיד, אתם מתלהבים
מהכוח, יש לכם שלטון ביד, אתם רוצים לרמוס את האופוזיציה, זכותכם. אבל זאת
לא פעם שנייה שלכם, זאת פעם עשירית שלכם. ומה בוער, ריבונו של עולם, שהחוק
הזה, ההצבעה הזאת תידחה לשבוע הבא?

אבל אני רוצה לומר לחבריי באופוזיציה, אני רוצה להקריא להם משפט שאותי מאוד
מאוד הרגיע. חבר'ה, תקשיבו טוב: "אני רוצה הערב לומר לכלל אזרחי מדינת
ישראל, אלה שבעד הממשלה, אלה שנגד הממשלה, ואלו שבוחנים את הממשלה" – אומר
נפתלי בנט – "חברים, ממשלת ישראל בראשותי תדאג לכולם". זאת אומרת שאומר
נפתלי בנט: אין לכם מה לדאוג. נכון שבתקציב יש עליית מיסים, שטויות בקטנה,
נכון שאני גוזר עליכם גזירות, המעונות, הילדים, הקשישים הפריפריה. אומר
נפתלי בנט: חבר'ה, אל תפחדו, אני אדאג לכם. ואנחנו יודעים שנפתלי בנט גם
מקיים בסוף. לכן אני לא מבין בכלל למה כל האופוזיציה כאן נכנסה ללחץ כשיש
ראש ממשלה אמיץ. אתם יודעים, זה שהציבור לא רואה את זה זאת בעיה של הציבור,
אבל הוא בעצמו מקבל החלטה לכתוב היום שהוא ידאג לכלל אזרחי מדינת ישראל.
אני לא מבין בכלל למה אנחנו יושבים כאן ומקטרים. הוא הבטיח והוא גם ידאג.
תודה רבה.

<< יור >> היו"ר ניר אורבך: << יור >>

תודה רבה.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

בלי הערות.

<< דובר >> מיכאל מלכיאלי (ש"ס): << דובר >>

מה יש להעיר על זה בכלל?

<< יור >> היו"ר ניר אורבך: << יור >>

אחמד טיבי, בבקשה.

<< דובר >> אחמד טיבי (הרשימה המשותפת): << דובר >>

תודה רבה. אוסאמה ייצג את העמדה שלנו היטב בכל מילה.

<< דובר >> מאיר פרוש (יהדות התורה): << דובר >>

- - - מצונן אתה.

<< דובר >> אחמד טיבי (הרשימה המשותפת): << דובר >>

זה בגלל היומיים האלה. אני רוצה להתמקד בנקודה של יום שישי. אני חבר כנסת
ותיק, אני לא זוכר שהיה דיון ושהכנסת עבדה והייתה מליאה ביום שישי. אני
תוהה למה תמיד כשחושבים על עבודה ביום שישי ואחר כך חושבים לדלג ליום ראשון
אתם לא חושבים על עבודה בשבת, למשל. אני מבין למה, אבל למה אתם לא עושים את
זה לגבי יום שישי? זה יום המנוחה והיום הקדוש בשבילנו.

<< דובר >> מאיר פרוש (יהדות התורה): << דובר >>

שבת זה רק בשביל אבו-כביר.

<< דובר >> אחמד טיבי (הרשימה המשותפת): << דובר >>

לכן הפטרנליזם וההתנשאות של מי שחושבים לקיים באופן נורמטיבי דיונים ביום
שישי מקוממים.

<< מנהל >> (היו"ר בועז טופורובסקי, 00:55) << מנהל >>

<< דובר >> אחמד טיבי (הרשימה המשותפת): << דובר >>

אגב, יהירות מקוממת אותי יותר מטיפשות ויותר מחוצפה וחוסר דרך ארץ, כי
יהירים חושבים שמגיע להם אבל לא מגיע לאחר. אם מגיע לכם יום מנוחה בשבת,
מגיע לנו יום מנוחה ביום שישי כמקובל, כפי שהיה. ואני זוכר תמיד שכל
יושבי-הראש של הכנסת תמיד התחשבו בנקודה הזאת, ולא קיבלו החלטה לקיים מליאה
בימי שישי.

<< דובר >> מאיר פרוש (יהדות התורה): << דובר >>

יש עתיד של מיקי לוי יכול לעשות זה גם בשבת, אין לו בעיה.

<< דובר >> אחמד טיבי (הרשימה המשותפת): << דובר >>

לכן הדרישה הזאת שלנו היא דרישה נחושה. אם אתם רוצים לא להתחשב בה, בבקשה.
השאלה מאיפה תקבלו הכשר לעבודה בימי שישי - -

<< דובר >> שמחה רוטמן (הציונות הדתית): << דובר >>

מקריב.

<< דובר >> אחמד טיבי (הרשימה המשותפת): << דובר >>

- - בממשלה שהיא ממשלה יהודית ערבית, למשל.

<< דובר >> דוד ביטן (הליכוד): << דובר >>

מה הבעיה? עוד מיליארד שקל, ואז מקבלים הכשר.

<< דובר >> אחמד טיבי (הרשימה המשותפת): << דובר >>

יש דברים שלא קונים בכסף.

<< דובר >> אורית מלכה סטרוק (הציונות הדתית): << דובר >>

מועצת השורא תחליט שמותר.

<< דובר >> אחמד טיבי (הרשימה המשותפת): << דובר >>

חבר'ה, אני מדבר באופן רציני, ואני מקווה שתתייחסו כולכם באופן רציני
לדרישה הזאת שלא לקיים מליאה ודיונים בימי שישי.

<< דובר >> שמחה רוטמן (הציונות הדתית): << דובר >>

מסכים איתך.

<< יור >> היו"ר בועז טופורובסקי: << יור >>

תודה לחבר הכנסת טיבי.

<< דובר >> אחמד טיבי (הרשימה המשותפת): << דובר >>

סליחה, לגבי ההסתייגויות אוסאמה אמר. יש לנו הסתייגויות, הסתייגות אחת לכל
ח"כ, שש הסתייגויות מהותיות לגבי חדרי לימוד במערכת החינוך, וזו גם נקודה
שצריך לתת עליה את הדעת.

<< יור >> היו"ר בועז טופורובסקי: << יור >>

תודה, חבר הכנסת טיבי. חבר הכנסת מעוז, אנא, אני מזכיר לך מראש שהיושב-ראש
ביקש שנקצר.

<< דובר >> אבי מעוז (הציונות הדתית): << דובר >>

אני אקצר מאוד כדרכי, עוד לא התחלתי. תודה רבה, אדוני היושב-ראש, חודש טוב.
התחלנו היום את ראש חודש כסלו ואנחנו בעיצומו, והתבשרנו בשורה אחת טובה –
כמו שציין חבר הכנסת קרעי, שהייתה אמורה להיות על הבוקר פרובוקציה בכותל,
כהמשך לפרובוקציות שמתרחשות מדי חודש בחודשו, אז בהתחלה כשקבעתם דיון
במליאה עד שמונה בבוקר נשמתי לרווחה, אמרתי: על הכיפאק – לא תהיה
הפרובוקציה הזאת. ועכשיו הם נענו לטלפון מהנשיא.

אני מצטרף לכל יתר הדברים, את חלקם לא שמעתי, אבל למה ששמעתי. בעצם אישרתם
את תקציב המדינה, הממשלה לא נופלת, אין מה למהר. אני פשוט לא מבין את הדיון
הזה. מה הבעיה? מה הבעיה לעשות את זה בשבוע הבא? מה הבעיה לעשות את זה בעוד
חודש? אתם יכולים לאשר את תקציב 2022 עד סוף מרץ 22, יש עוד הרבה חודשים.
אתה יודע מה, עד סוף השנה, כמה זמן נשאר לנו להתדיין? נגיד חצי יום. יש
מספיק חצאי ימים.

לקבוע את זה גם ביום שישי, גם מה שדיבר חבר הכנסת טיבי, שזה נופל על יום
המנוחה של המוסלמים. לקבוע את זה גם ביום שישי, שגם אנחנו לא רגילים,
והכנסת לא רגילה לדון בימי שישי. אין שום בעיה לעצור את הדיונים, אישרתם את
תוכנית ההסדרים, אישרתם תקציב 2021, ואפשר להתקדם בימים האלה שיש לנו, ימים
רגילים, ולהכניס את זה באחד הימים. אני פונה אליכם לשכל הישר. לא צריך
לחכות ולדרוס את האופוזיציה. אומנם הבעתם משאלה שאחרי שהתקציב יעבור אז
תלכו לקראת האופוזיציה ותיתנו עוד מקום בוועדת הכספים ותצמצמו. אז גם את
הדיון בוועדת הכספים כבר עברתם. מה נשאר לכם? רק לדון במליאה על חוק
ההסדרים.

עכשיו, כמו שנאמר פה, עלולה להיות עוד טעות, אז מה? אז תאריכו את הדיון
ביום שישי עד ארבע אחרי צוהריים, כניסת שבת? תעצרו את זה עכשיו, נתפזר, נלך
כל אחד לביתו, ותביאו את זה באחד הימים בשבוע הבא או עוד שבועיים, ותגמרו
עם זה.

<< יור >> היו"ר בועז טופורובסקי: << יור >>

תודה, חבר הכנסת מעוז. חבר הכנסת רוטמן, בבקשה, אחרון הדוברים.

<< דובר >> שלמה קרעי (הליכוד): << דובר >>

לדבר לקיר כל מה שאמרת. תדבר לכותל, תכתוב פתק.

<< דובר >> שמחה רוטמן (הציונות הדתית): << דובר >>

הגמרא אומרת שארבעה אין הדעת סובלתן. יש ארבע התנהגויות, ארבעה סוגים של
אנשים שהדעת לא סובלת אותם.

<< מנהל >> (היו"ר ניר אורבך, 01:01) << מנהל >>

<< דובר >> שמחה רוטמן (הציונות הדתית): << דובר >>

"דל גאה, ועשיר מכחש, וזקן מנאף, ופרנס מתגאה על הציבור בחינם". אלו ארבעה
אולי אבות טיפוס של התנהגויות שאתה מסתכל עליהם ואתה אומר: מה הקטע? אני
אומר את זה בשפה התלמודית. מה הקטע שלכם? דל גאה, אין לך במה להשוויץ, מה
אתה משוויץ? פרנס מתגאה על הציבור בחינם, עשיר מתכחש, בוא, יש לך – טוב,
עשיר מכחש, יש לנו ראש ממשלה כזה, אבל מה הקטע שלך?

ואני שואל כאן אותך, אדוני היושב-ראש, איך אתה נותן שיעשו לך את זה? איך
אתה נותן שיעשו את זה לוועדה? איך אתה נותן שיעשו את זה לכנסת? מה הקטע
שלכם? יש כללים שנקבעו בתקנון, ופה במחילה, אני לא חושב שיועצים משפטיים
צריכים להגיד לך מה לעשות, אבל חושב שיועצים משפטיים צריכים להגיד אמירה
עקבית עם עצמם. ושמעתי, ואני יודע שהם יודעים גם להשמיע אותה בעבר.

יש פה סעיף 98 שנועד למטרה של דיונים חריגים, יש פה סעיף 98 שנועד לדיוני
תקציב כשיש דד-ליין. אין פה דיון חריג, אין פה דד-ליין, לא מבחינת ההיקף
שלו, לא מבחינת הזמן שלו. הדבר היחיד שחריג זה שהפסדתם, דל, הפסדתם. אל
תתגאו על הציבור בחינם. רציתם לייצר תמונת ניצחון, רציתם. כל היומיים-שלושה
האלו אמרתם: יהיו 720-אפס, 680-אפס, סיפרתם לעצמכם סיפורים. יצא האוויר
מהבלון הזה שניפחתם. תפסידו בכבוד, אל תהיו דל גאה, תגידו: נתכנס פה בשבוע
הבא. תקפלו את האירוע. אנחנו עכשיו ביום חמישי בלילה בשעה 01:00 לפנות
בוקר, יום שישי כבר בלועזי, יום שישי בעברי כבר ממזמן. אין לכם שום הצדקה
לפי שום כיוון לקיים את הדיון הזה ברמת הדחיפות הזאת. אין שום דבר שבוער
כאן מלבד הגאווה הפצועה שלכם, שחבל.

<< יור >> היו"ר ניר אורבך: << יור >>

רוטמן, אני מבקש שתסיים.

<< דובר >> שמחה רוטמן (הציונות הדתית): << דובר >>

חבל שבשם הגאווה הפצועה הזאת אתם גוררים גם את הצוות של הכנסת, גם את הצוות
של הוועדה, גם מעקמים את התקנון. ארבעה אין הדעת סובלתם. עשיתם כבר כל כך
הרבה דברים שהדעת לא סובלת, הגיע הזמן שתחתכו בזמן את ההפסדים.

<< יור >> היו"ר ניר אורבך: << יור >>

תודה רבה, חבר הכנסת רוטמן. לפני שנעבור להצבעה, אני רוצה בבקשה מהיועצת
המשפטית ארבל להתייחס בקצרה.

<< דובר >> שלמה קרעי (הליכוד): << דובר >>

אתה רואה, דבר לקיר, כל מה שאמרת.

<< יור >> היו"ר ניר אורבך: << יור >>

ואנחנו עוברים להצבעה.

<< דובר >> שלמה קרעי (הליכוד): << דובר >>

פשוט אתם לא יאומן.

<< דובר >> אורית מלכה סטרוק (הציונות הדתית): << דובר >>

דיברנו, דיברנו, דיברנו, ועובר להצבעה.

<< יור >> היו"ר ניר אורבך: << יור >>

דיברתם, דיברתם, בואו, שנייה אחת. לפני שאת מדברת, קודם כול ככה, אתם
מנתקים את זה כאילו עכשיו נחתתם פה מהירח. ואת צודקת, זה היה רק מהשם מה
שקרה, והגעתם לפה עוד פעם, בניתוק כאילו מחוק התקציב הכללי.

<< דובר >> דוד ביטן (הליכוד): << דובר >>

אז מה הבאת את זה? אתם ביקשתם להחזיר את זה לוועדת הכנסת.

<< דובר >> אורית מלכה סטרוק (הציונות הדתית): << דובר >>

הבאתם לכאן, ופה בכלל לא - - -

<< יור >> היו"ר ניר אורבך: << יור >>

חבר הכנסת ביטן, אני לא פותח כאן עוד דיון, סליחה.

<< דובר >> דוד ביטן (הליכוד): << דובר >>

ואללה, ידעתם מה יהיה.

<< יור >> היו"ר ניר אורבך: << יור >>

אני לא פותח פה עוד דיון, אני רק אומר לכם שאי-אפשר לשחק כאילו זה מנותק,
ואי-אפשר לשחק - - -

<< דובר >> מיכל וולדיגר (הציונות הדתית): << דובר >>

אנחנו לא משחקים. אנחנו היחידים שלא משחקים.

<< דובר >> שלמה קרעי (הליכוד): << דובר >>

זה כן מנותק. אתם מנותקים.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

חבר הכנסת קרעי, שמענו אותך מספיק.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

אי-אפשר לנתק את זה ולהגיד כאילו דיון של עשר שעות, כאילו עד עכשיו לא דנו
במליאה על החוק הזה, כולל על הסעיף הזה, כולל שלוש הצבעות על ההסתייגויות.

<< דובר >> אורית מלכה סטרוק (הציונות הדתית): << דובר >>

- - - אבל אין קשר, אין שום קשר, יש פה - - -

<< יור >> היו"ר ניר אורבך: << יור >>

סליחה, סליחה, כולל שלוש הצבעות רק בסעיף הזה על הסתייגויות. ועכשיו אתם
מקבלים פה לפי הצעה שלנו עשר הסתייגויות פלוס, פלוס - - -

<< דובר >> שלמה קרעי (הליכוד): << דובר >>

אוי אוי אוי, שלוש הצבעות, באמת. זה חוק תקציב.

<< דובר >> דוד ביטן (הליכוד): << דובר >>

אבל, אורבך, אתם החלטתם להביא את זה לדיון הזה, לא אנחנו.

<< יור >> היו"ר ניר אורבך: << יור >>

ארבל, אני מבקש ממך, שתי דקות לסכם, ואנחנו עוברים להצבעה. תודה רבה.

<< דובר >> אופיר כץ (הליכוד): << דובר >>

מתי הפעילו 98 על 60? אתם השתגעתם. מתי עשו דבר כזה?

<< יור >> היו"ר ניר אורבך: << יור >>

98 מעולם לא היה, כן היה, שמענו את החברים כאן, ושמענו את חבר הכנסת כסיף.

<< קריאה >> קריאות: << קריאה >>

- - -

<< דובר >> בועז טופורובסקי (יש עתיד): << דובר >>

אתה היית יושב-ראש ועדת הכנסת, זה מה שעשית בלי סעיף 98, הכנסתם את זה
לסעיף 98 הקודם.

<< דובר >> אופיר כץ (הליכוד): << דובר >>

לכל חבר כנסת הסתייגות אחת אז מפעילים 98?

<< דובר >> דוד ביטן (הליכוד): << דובר >>

אבל אתם החלטתם להביא את זה לדיון, לא אנחנו.

<< יור >> היו"ר ניר אורבך: << יור >>

סליחה, אני מבקש.

<< דובר >> בועז טופורובסקי (יש עתיד): << דובר >>

עם סדרת ההצבעות.

<< דובר >> שלמה קרעי (הליכוד): << דובר >>

על עשר שעות אתם עושים 98? חכו תראו מה יהיה כשאנחנו נחזור.

<< יור >> היו"ר ניר אורבך: << יור >>

בסדר, שמענו, שמענו, חכו חכו.

<< דובר >> שלמה קרעי (הליכוד): << דובר >>

שמענו שמענו, הפנקס פתוח והיד כותבת.

<< יור >> היו"ר ניר אורבך: << יור >>

נחכה, נחכה. היד כותבת, גם את זה שמענו.

<< דובר >> שלמה קרעי (הליכוד): << דובר >>

בדיוק.

<< יור >> היו"ר ניר אורבך: << יור >>

קדימה, בבקשה.

<< דובר >> ארבל אסטרחן: << דובר >>

לגבי דברים שאמרו כאן שזאת החלטה בפני עצמה. לא מדובר כאן בהחלטה בפני עצמה
בראייתנו, מדובר פה בעצם בהחלטה נוספת להחלטה גדולה יותר שהתקבלה וצריך
גם - - -

<< דובר >> דוד ביטן (הליכוד): << דובר >>

אבל, ארבל, הם החזירו את זה לדיון, לא אנחנו.

<< דובר >> ארבל אסטרחן: << דובר >>

וצריך לקרוא את ההחלטה הזאת ביחד עם אותה החלטה.

<< דובר >> דוד ביטן (הליכוד): << דובר >>

הם יכלו לא להחזיר.

<< דובר >> ארבל אסטרחן: << דובר >>

כלומר, אם בהחלטה הגדולה נקבע ביחס לשני חוקי התקציב שעל כל סעיף יצביעו על
שלוש הסתייגויות, וכאן נותנים על עשר הסתייגויות, אז הדברים האלה עולים
בקנה אחד.

<< דובר >> שלמה קרעי (הליכוד): << דובר >>

ארבל, נו, באמת.

<< דובר >> ארבל אסטרחן: << דובר >>

וגם כפי שנאמר מקודם, שצריך לראות את התקדימים שהיו בעבר.

<< דובר >> ינון אזולאי (ש"ס): << דובר >>

אני חייב להודות לכם, באמת.

<< דובר >> ארבל אסטרחן: << דובר >>

טוב, בסדר.

<< דובר >> ינון אזולאי (ש"ס): << דובר >>

זה מרגש.

<< דובר >> ארבל אסטרחן: << דובר >>

את התקדימים שהיו בעבר – צריך לזכור שבכל חוקי התקציב קבעו סדרי דיון
מיוחדים.

<< דובר >> שלמה קרעי (הליכוד): << דובר >>

היה דבר כזה שעל עשר שעות עושים 98?

<< יור >> היו"ר ניר אורבך: << יור >>

חבר הכנסת קרעי.

<< דובר >> שלמה קרעי (הליכוד): << דובר >>

היה דבר כזה?

<< יור >> היו"ר ניר אורבך: << יור >>

חבר הכנסת קרעי, אם אתה תפריע לה אני אבקש ממנה שתפסיק לדבר.

<< דובר >> אורית מלכה סטרוק (הציונות הדתית): << דובר >>

החוק הזה יכול לעבור - - -

<< יור >> היו"ר ניר אורבך: << יור >>

חברת הכנסת סטרוק, סליחה, לא הפריעו לך לדבר, נכון?

<< דובר >> אורית מלכה סטרוק (הציונות הדתית): << דובר >>

נכון, אבל - - -

<< יור >> היו"ר ניר אורבך: << יור >>

אז תיתני לה לדבר, בבקשה.

<< דובר >> דוד ביטן (הליכוד): << דובר >>

ארבל, אבל את מתעלמת מזה שזאת החלטה של הקואליציה להחזיר את זה. יכלו להגיד
לנו - - -

<< דובר >> שמחה רוטמן (הציונות הדתית): << דובר >>

ארבל, אם זה כלול בהחלטה קודמת אל תשנו את ההחלטה. אם הטענה שלכם שזה חל על
ההחלטה, אז אל תבואו, אבל אתם מתקנים את ההחלטה כי אתם מבינים שזה לא כלול.

<< יור >> היו"ר ניר אורבך: << יור >>

הבנו את הטענה שלכם, והטענה של הייעוץ המשפטי - -

<< דובר >> יבגני סובה (ישראל ביתנו): << דובר >>

בועז, יש לנו רוב?

<< יור >> היו"ר ניר אורבך: << יור >>

- - גם של הכנסת וגם של הוועדה הוא אחר, ואנחנו עוברים עכשיו להצבעה.

<< דובר >> אופיר כץ (הליכוד): << דובר >>

לא, רגע, לא קיבלתי תשובה לשאלה שלי.

<< יור >> היו"ר ניר אורבך: << יור >>

אנחנו עוברים עכשיו להצבעה.

<< דובר >> אופיר כץ (הליכוד): << דובר >>

אבל שאלתי שאלה אחרת.

<< יור >> היו"ר ניר אורבך: << יור >>

אנחנו עוברים עכשיו להצבעה.

<< קריאה >> קריאות: << קריאה >>

התייעצות סיעתית.

<< דובר >> שלמה קרעי (הליכוד): << דובר >>

התייעצות סיעתית.

<< דובר >> אופיר כץ (הליכוד): << דובר >>

שאלתי שאלה אחרת, ניר. שאלתי על זה שעושים את הדיון פה בזמן שהגשנו רוויזיה
בוועדת הכספים.

<< יור >> היו"ר ניר אורבך: << יור >>

חבר הכנסת כץ, בבקשה, תשאל את הייעוץ המשפטי.

<< דובר >> אופיר כץ (הליכוד): << דובר >>

שאלתי בפתח דבריי.

<< דובר >> ארבל אסטרחן: << דובר >>

עניתי על זה בתחילת הדיון. גם בכל מקרה הרוויזיה שם נדחתה.

<< דובר >> אופיר כץ (הליכוד): << דובר >>

זה לא משנה, את קבעת את הדיון פה, ישבנו פה לפני שהיא נדחתה שם.

<< דובר >> ארבל אסטרחן: << דובר >>

נכון, אבל אחרי שהייתה כבר החלטה. זה לא שלא הייתה החלטה, ומספר
ההסתייגויות היה ידוע.

<< דובר >> אופיר כץ (הליכוד): << דובר >>

לא נכון.

<< דובר >> שלמה קרעי (הליכוד): << דובר >>

למה אתה לא נותן ליועצת המשפטית של הכנסת לדבר?

<< דובר >> אופיר כץ (הליכוד): << דובר >>

את לא יכולה לקבוע דיון כשאת אומרת: אני מנבאת מה יהיה.

<< דובר >> שלמה קרעי (הליכוד): << דובר >>

היועצת המשפטית של הכנסת יושבת כאן, שתגן על ההחלטה.

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

חבר הכנסת ינון אזולאי, רגע אחד, חבר הכנסת פרוש, רגע. עורכת הדין שגית
אפיק, בבקשה.

<< דובר >> אופיר כץ (הליכוד): << דובר >>

שגית, רגע, שאלתי, כי את לא היית פה, איך יכול להיות שקובעים דיון פה בזמן
שהגשנו רוויזיה בוועדת הכספים ונאמר לי שגם ככה יודעים מה תהיה ההחלטה.
שאלתי אז למה אנחנו פה.

<< דובר >> שגית אפיק: << דובר >>

אתייחס גם לזה.

<< יור >> היו"ר ניר אורבך: << יור >>

חבר הכנסת אופיר כץ, תן לה לענות, היא יודעת, היא שמעה.

<< דובר >> אופיר כץ (הליכוד): << דובר >>

היא לא הייתה פה.

<< יור >> היו"ר ניר אורבך: << יור >>

אבל היא שמעה.

<< דובר >> ארבל אסטרחן: << דובר >>

זה לא מה שאמרתי, שגם ככה יודעים מה יוחלט. אמרתי שאם יודעים שרצון
הקואליציה – כל הדיון כאן הוא על מנת - - -

<< דובר >> אופיר כץ (הליכוד): << דובר >>

אז אם זה רצון הקואליציה, אז למה אנחנו פה אם זה רצון הקואליציה?

<< דובר >> ינון אזולאי (ש"ס): << דובר >>

מה זה ככה יודעים? זאת בדיוק התשובה שאת אומרת.

<< יור >> היו"ר ניר אורבך: << יור >>

חבר הכנסת כץ, אנחנו רוצים לסכם, בבקשה.

<< דובר >> אורית מלכה סטרוק (הציונות הדתית): << דובר >>

- - - הפקטור או שהדחיפות היא הפקטור?

<< דובר >> שגית אפיק: << דובר >>

אני רוצה לענות בקצרה. ראשית, אני חושבת שבנקל אפשר היה לפרש כאן שההחלטה
של ועדת הכנסת בהתאם לסעיף 98, ההחלטה המקורית, תחול גם ביחס למשיכה שנעשתה
במקרה הזה.

<< דובר >> שלמה קרעי (הליכוד): << דובר >>

לרמוס עוד יותר.

<< דובר >> שגית אפיק: << דובר >>

חשבתי שזה לא נכון לעשות את זה כך, ולאפשר לכם אך ורק שלוש הצבעות ביחס
להסתייגויות, משתי סיבות. הסיבה האחת, שמדובר בחלק המספרי, ולא ניתן היה
להצביע על ההסתייגויות האלה בוועדת הכספים, וחשבתי שצריך לאפשר לכם קצת
יותר הצבעות במליאה ביחס למשיכה הזאת, שהיא - - -

<< דובר >> שלמה קרעי (הליכוד): << דובר >>

זו בדיחה, שגית, את יודעת את זה.

<< יור >> היו"ר ניר אורבך: << יור >>

חבר הכנסת קרעי, חבר הכנסת קרעי.

<< קריאה >> קריאות: << קריאה >>

- - -

<< דובר >> שלמה קרעי (הליכוד): << דובר >>

אפילו לא מקריאים את ההסתייגויות האלה במליאה.

<< דובר >> בועז טופורובסקי (יש עתיד): << דובר >>

כך היה כשביטן היה יושב-ראש ועדה.

<< יור >> היו"ר ניר אורבך: << יור >>

חבר הכנסת קרעי, תן לה לסכם.

<< דובר >> שלמה קרעי (הליכוד): << דובר >>

אף אחד לא יודע מה כתבנו.

<< דובר >> שגית אפיק: << דובר >>

מעולם לא הוקראו הסתייגויות מספריות במליאה.

<< דובר >> שלמה קרעי (הליכוד): << דובר >>

מעולם לא הייתה הסתייגות שלא הייתה אפשרות לנמק אותה או בוועדה או במליאה.
מעולם גם זה לא היה.

<< דובר >> בועז טופורובסקי (יש עתיד): << דובר >>

עם אורי אריאל זה בדיוק מה שהיה, שכחתם? ביקשתם דיון והיו שלוש הצבעות.

<< דובר >> אופיר כץ (הליכוד): << דובר >>

אתם נותנים הסתייגות לחמישה חברי כנסת.

<< דובר >> שגית אפיק: << דובר >>

ההסתייגויות לחלק המספרי מעולם לא הוקראו במליאה.

<< דובר >> מיכל וולדיגר (הציונות הדתית): << דובר >>

אה, גם היא אומרת "מעולם לא".

<< דובר >> שגית אפיק: << דובר >>

התקיים עליהן דיון, התקיימה הצבעה.

<< דובר >> שלמה קרעי (הליכוד): << דובר >>

הייתה פעם הסתייגות שלא נימקו אותה, שגית?

<< דובר >> שגית אפיק: << דובר >>

לא מתקיימות הצבעות על החלק המספרי בוועדת הכספים.

<< דובר >> שלמה קרעי (הליכוד): << דובר >>

הייתה פעם הסתייגות שלא נימקו אותה?

<< דובר >> שגית אפיק: << דובר >>

הדיון בוועדת הכספים, אני חושבת שהיה ממצה, קיבלתם שעתיים תמימות - -

<< דובר >> שלמה קרעי (הליכוד): << דובר >>

לפני שהגשנו הסתייגויות. לפני שהגשנו את ההסתייגויות.

<< דובר >> שגית אפיק: << דובר >>

- - כדי להגיש הסתייגויות במערכת הממוחשבת. אני חושבת שההליך פה היה מאוד
הגון כלפיכם.

<< דובר >> שלמה קרעי (הליכוד): << דובר >>

איזה הגון? לא נימקנו את ההסתייגויות.

<< דובר >> שגית אפיק: << דובר >>

מאוד סביר כלפיכם. סעיף 98, התכלית המרכזית שלו, לכתחילה הוא נוצר לדיוני
תקציב. אי-אפשר לנתק את הדיון שאנחנו נמצאים בו כרגע ולומר שהוא לא חלק
מדיוני מהתקציב ומההצבעה על התקציב.

<< דובר >> דוד ביטן (הליכוד): << דובר >>

למה? זה דיון חדש.

<< דובר >> אורית מלכה סטרוק (הציונות הדתית): << דובר >>

אבל התקציב - - -

<< דובר >> שגית אפיק: << דובר >>

אני כן חושבת שנעשה פעמים רבות שימוש ב-98 שלא למטרותיו ולתכליותיו, במקרים
האלה אנחנו כן מנסים לצמצם את השימוש בו, ואני חושבת שאפשר היה לראות את זה
בחודשים האחרונים. זה לא המקרה. במקרה הזה שימוש בסעיף 98 הוא ראוי.

<< דובר >> שלמה קרעי (הליכוד): << דובר >>

איך ראוי?

<< דובר >> שמחה רוטמן (הציונות הדתית): << דובר >>

איך תקציב 2022 בנובמבר?

<< דובר >> שגית אפיק: << דובר >>

ושוב אני אומרת, זה שהשתמשנו בסעיף 98 במקרה הזה, יכולנו להשתמש בהחלטה
המקורית, והלכנו גם פה, זו הייתה בעיניי - - -

<< דובר >> דוד ביטן (הליכוד): << דובר >>

שגית, מה לגבי יום שישי?

<< דובר >> שגית אפיק: << דובר >>

אני אתייחס. זו הייתה בעיניי פרשנות לקולה.

לעניין יום שישי. בהחלטת ועדת הכנסת המקורית בסעיף 98 יש שיקול דעת
ליושב-ראש הכנסת להפסיק את הדיונים ביום שישי. אני מבינה שהכוונה הייתה שאם
נגלוש לשעות הבוקר-צוהריים ייתכן שהוא יחליט לעשות שימוש בסעיף הזה. אנחנו
עוד לא נמצאים שם.

<< דובר >> אוסאמה סעדי (הרשימה המשותפת): << דובר >>

מתי היה דיון ביום שישי?

<< דובר >> שגית אפיק: << דובר >>

כן נכחתי כאן בהרבה דיוני חקיקה על חוק הסדרים שבהם ועדת הכספים המשיכה את
דיוניה - -

<< דובר >> אוסאמה סעדי (הרשימה המשותפת): << דובר >>

לא מליאה.

<< דובר >> שמחה רוטמן (הציונות הדתית): << דובר >>

ועדת הכספים או מליאה?

<< דובר >> דוד ביטן (הליכוד): << דובר >>

כספים, אבל לא מליאה.

<< דובר >> שגית אפיק: << דובר >>

- - כל חמישי כל הלילה ובשישי בבוקר.

<< דובר >> שמחה רוטמן (הציונות הדתית): << דובר >>

ועדת הכספים או מליאה?

<< דובר >> אוסאמה סעדי (הרשימה המשותפת): << דובר >>

הייתה פעם מליאה?

<< דובר >> שגית אפיק: << דובר >>

ועדת הכספים.

<< דובר >> שמחה רוטמן (הציונות הדתית): << דובר >>

אבל אנחנו מדברים עכשיו על מליאה.

<< דובר >> שגית אפיק: << דובר >>

אני לא מכירה מקרה - - -

<< דובר >> אוסאמה סעדי (הרשימה המשותפת): << דובר >>

הייתה פעם ביום שישי מליאה?

<< דובר >> שגית אפיק: << דובר >>

אני לא מכירה מקרה - - -

<< דובר >> מאיר פרוש (יהדות התורה): << דובר >>

לא מכירה, נו, היא לא מכירה.

<< דובר >> שגית אפיק: << דובר >>

אני עונה.

<< קריאה >> קריאות: << קריאה >>

- - -

<< דובר >> שגית אפיק: << דובר >>

אני מנסה לענות. זה קצת קשה כשכולכם תוקפים ביחד. אני חושבת שכולנו אחרי
יום קשה, וגם העוזרים שלי ואני ספגנו האשמות מקיר לקיר במהלך הדיונים.

<< דובר >> שלמה קרעי (הליכוד): << דובר >>

כי אתם עובדים אצל הקואליציה, שגית.

<< דובר >> שגית אפיק: << דובר >>

אז אפשר קצת להוריד להבות.

<< דובר >> שלמה קרעי (הליכוד): << דובר >>

עברתם לעבוד אצל הקואליציה.

<< דובר >> אוסאמה סעדי (הרשימה המשותפת): << דובר >>

קרעי.

<< דובר >> שגית אפיק: << דובר >>

אני לא מכירה ביום שישי. אני כן מכירה דיונים שגלשו מעבר ליום חמישי לשעות
הבוקר של יום שישי, בוודאי בוועדת הכספים.

<< דובר >> דוד ביטן (הליכוד): << דובר >>

ועדת הכספים.

<< דובר >> שמחה רוטמן (הציונות הדתית): << דובר >>

אבל לא במליאה.

<< דובר >> שגית אפיק: << דובר >>

אני עצמי נכחתי לא אחת בדיוני ועדה שההצבעות בהם התקיימו במהלך יום שישי.

<< דובר >> דוד ביטן (הליכוד): << דובר >>

שגית, אפשר לשאול אותך שאלה?

<< דובר >> שגית אפיק: << דובר >>

כן.

<< דובר >> דוד ביטן (הליכוד): << דובר >>

מה תהיה ההמלצה שלך ליושב-ראש הכנסת בעניין הזה?

<< דובר >> שגית אפיק: << דובר >>

לעשות הפסקה. זו תהיה המלצתי.

<< יור >> היו"ר ניר אורבך: << יור >>

תודה רבה. חבר הכנסת ביטן. אנחנו עוברים כרגע להצבעה.

<< קריאה >> קריאה: << קריאה >>

התייעצות סיעתית.

<< יור >> היו"ר ניר אורבך: << יור >>

התייעצות סיעתית. חוזרים ב-01:17.

<< הפסקה >> (הישיבה נפסקה בשעה 01:12 ונתחדשה בשעה 01:17.) << הפסקה >>

<< יור >> היו"ר ניר אורבך: << יור >>

אני מחדש את הישיבה.

<< דובר >> ינון אזולאי (ש"ס): << דובר >>

ניר, אמרת לי מקודם שאני רק אשאל, והפסקת.

<< יור >> היו"ר ניר אורבך: << יור >>

ינון, לא.

<< דובר >> בועז טופורובסקי (יש עתיד): << דובר >>

לא, אנחנו בהצבעה.

<< יור >> היו"ר ניר אורבך: << יור >>

אנחנו מתחילים את ההצבעה.

<< דובר >> ינון אזולאי (ש"ס): << דובר >>

בקשר להצבעה אני רוצה לשאול אותך.

<< יור >> היו"ר ניר אורבך: << יור >>

מאחר שיש לנו פה הרבה חברי כנסת אני מאוד שמח, נעשה את ההצבעה שמית כדי שכל
מי שחבר ועדה באמת יוכל להצביע. אנחנו מצביעים כרגע בעד או נגד ההחלטה כפי
שהונחה.

<< דובר >> נעמה לזימי (העבודה): << דובר >>

ניר, אני מחליפה את רם.

<< יור >> היו"ר ניר אורבך: << יור >>

נעמה, יקריאו את השמות של חברי הוועדה או של ממלאי-המקום. אנחנו בעד או נגד
ההחלטה כפי שהוצגה והונחה לפניכם. בבקשה, נועה, תקריאי את השמות.

<< דובר >> יריב לוין (הליכוד): << דובר >>

באופן מפתיע מצביעים על הנוסח המקורי.

<< דובר >> נועה בירן-דדון: << דובר >>

(מקריאה את שמות חברי הכנסת)

מירב בן ארי – אינה נוכחת

בועז טופורובסקי – בעד

יעל רון בן משה – בעד

ניר אורבך – בעד

עידית סילמן – בעד

נעמה לזימי – בעד

יצחק פינדרוס – נגד

יבגני סובה – בעד

אחמד טיבי – נגד

שרן מרים השכל – אינה נוכחת

ווליד טאהא – אינו נוכח

<< דובר >> אורית מלכה סטרוק (הציונות הדתית): << דובר >>

הוא הלך לקבל את אישור מועצת השורא לדיונים ביום שישי.

<< דובר >> ינון אזולאי (ש"ס): << דובר >>

אם אפשר לקרוא בשמות של אלו שלא נכחו שוב פעם.

<< יור >> היו"ר ניר אורבך: << יור >>

ההחלטה – שישה חברים בעד, שני חברים נגד. ההחלטה התקבלה.

<< דובר >> אופיר כץ (הליכוד): << דובר >>

רוויזיה.

<< יור >> היו"ר ניר אורבך: << יור >>

רוויזיה בשעה 01:48.

<< דובר >> בועז טופורובסקי (יש עתיד): << דובר >>

25 בספטמבר 2020, אתם הייתם בממשלה הזאת, ישיבת כנסת עד יום שישי בשתיים
בצוהריים.

<< יור >> היו"ר ניר אורבך: << יור >>

הישיבה נעולה.

<< סיום >> הישיבה ננעלה בשעה 01:19. << סיום >>
