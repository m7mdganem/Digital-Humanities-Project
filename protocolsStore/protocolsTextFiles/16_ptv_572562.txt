הכנסת השש-עשרה נוסח לא מתוקן

מושב שלישי

פרוטוקול מס' 230

מישיבת ועדת הכנסת

יום רביעי, י"ט באדר ב' התשס"ה (30 במרץ 2005), שעה 10:30

סדר היום: הארכת תקופת כהונתו של קצין הכנסת

נכחו:

חברי הוועדה: רוני בר-און - היו"ר

יצחק כהן

מוזמנים: אריה האן - מזכיר הכנסת

דוד לב - סגן מזכיר הכנסת

יועצת משפטית: ארבל אסטרחן

מנהלת הוועדה: אתי בן-יוסף

קצרנית: אסתר מימון

הארכת תקופת כהונתו של קצין הכנסת

היו"ר רוני בר-און:

ישיבת ועדת הכנסת מס' 230. חבר הכנסת איציק כהן, תודה רבה שהתייצבת. פנה
אלי יושב-ראש הכנסת במכתב שזו לשונו: "תקופת כהונתו של קצין הכנסת, מר יצחק
שד"ר, אשר החלה ביום 1 במרץ 2000 ונקבעה לחמש שנים הסתיימה זה לא כבר.

בהתאם להוראות סעיף 8(א) לחוק משכן הכנסת- - - יושב-ראש הכנסת, בהתייעצות
עם הסגנים ובאישורה של ועדת הכנסת, ימנה את קצין הכנסת."

לאחר שהוא שקל בעניין החליט כי יש מקום להאריך את תקופת כהונתו של קצין
הכנסת לתקופה של שלוש שנים נוספות עם אפשרות להארכה נוספת לתקופה שלא תעלה
על שנתיים.

בהתייעצות שקיים עם הסגנים ביום 28 במרץ תמכו הסגנים פה אחד בהארכת תקופת
כהונתו של קצין הכנסת.

הוא כותב: "הנני פונה אליך על מנת שתביא את החלטתי לאישור ועדת הכנסת בהקדם
האפשרי."

האם מישהו מבקש להגיד משהו בעניין הזה? אני מציע לאשר את זה. ארבל אסטרחן,
האם זה בהתאם לחוזה?

ארבל אסטרחן:

זה בהתאם להוראות החוק.

היו"ר רוני בר-און:

מי בעד? תודה. מי נגד? מי נמנע?

הצבעה

בעד – פה אחד

אושר להאריך את תקופת כהונתו של קצין הכנסת.

רוני בר-און:

פה אחד אישרנו את הדברים, ככל שהדברים טעונים את אישורנו, ואנחנו מאחלים
לקצין הכנסת המשך פעילות פורה ומוצלח. תודה רבה. הישיבה נעולה.

הישיבה ננעלה בשעה 10:31
