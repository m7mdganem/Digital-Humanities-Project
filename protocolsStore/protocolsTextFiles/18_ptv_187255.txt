הכנסת השמונה-עשרה

נוסח לא מתוקן

מושב רביעי *

פרוטוקול מס' 235

מישיבת ועדת הכנסת

יום שלישי, כ"ב בטבת התשע"ב (17 בינואר 2012), שעה 12:40

סדר היום:

הצעת חוק דיור בר השגה, התשע"ב-2011 (פ/3635) של חבר הכנסת אמנון כהן –
קביעת ועדה

נכחו:

חברי הוועדה:

יריב לוין – היו"ר

אברהם מיכאלי

דוד רותם

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהלת הוועדה:

אתי בן יוסף

קצרנית פרלמנטרית:

רונית יצחק

הצעת חוק דיור בר השגה, התשע"ב-2011 – קביעת ועדה

היו"ר יריב לוין:

אני פותח את הישיבה. על סדר-היום קביעת ועדה לדיון בהצעת חוק דיור בר השגה,
התשע"ב–2011, הצעת חבר הכנסת אמנון כהן (פ/18/3635). היתה המלצה של הלשכה
המשפטית להעביר את הנושא לוועדת הכלכלה. היתה הצעה להעביר את הנושא לוועדת
הפנים והגנת הסביבה וועדת החוקה, חוק ומשפט. אני מבין שהנושא הזה נדון - -
-

אברהם מיכאלי:

יושב-ראש הוועדה המשותפת.

היו"ר יריב לוין:

כן, בוועדה משותפת שכבר קיימת ועוסקת בנושא הזה, שהיא ועדה משותפת לוועדה
הפנים והגנת הסביבה וועדת הכלכלה, בראשות יושב-ראש ועדת הפנים והגנת
הסביבה. נכון?

אברהם מיכאלי:

כן, כן, בטח.

היו"ר יריב לוין:

זה המצב שם. ועל כן אני מציע, על-פי הבקשה של המציע, חבר הכנסת אמנון כהן,
שהוא גם יושב-ראש ועדת הפנים והגנת הסביבה, והוא ביקש להעביר את ההצעה
לוועדה המשותפת – שאני מבין שכבר עוסקת בנושאים שהם משיקים ונוגעים לאותה
סוגיה – אני לא רואה מניעה לעשות את זה ולהעביר את ההצעה לשם. הערות,
התייחסויות.

אברהם מיכאלי:

אני חושב שזה המקום הנכון והחוק הזה שם לא יתקדם בלי החוק הזה, כי בסוף הם
קשורים אחד בשני.

היו"ר יריב לוין:

יושב-ראש ועדת הכלכלה ביקש שוועדת הכלכלה – ושוב אני לא רואה שום מקום לפצל
את - -

אברהם מיכאלי:

הוא שם אגב – ועדת כלכלה הוא נמצא.

היו"ר יריב לוין:

  - - העניין משעה שכבר הקמנו ועדה משותפת.

אברהם מיכאלי:

אם הוא רוצה לבוא לישיבות הוא מוזמן.

ארבל אסטרחן:

היא לא לכל נושא השיכון, צריך לזכור את זה.

היו"ר יריב לוין:

לא, היא לא לכל נושא השיכון, זה ברור, אבל נדמה לי שהנושאים האלה נוגעים
ומשיקים אחד בשני. לפיכך, אני מציע לאשר את הבקשה של יושב-ראש ועדת הפנים
והגנת הסביבה. מי בעד?

הצבעה

בעד – פה אחד

ההצעה להעביר את הצעת חוק דיור בר השגה, התשע"ב–2011, לוועדה המשותפת
לוועדת הפנים והגנת הסביבה ולוועדת הכלכלה נתקבלה.

היו"ר יריב לוין:

פה אחד, אין מתנגדים, אין נמנעים, אושר. תודה. הישיבה הזו נעולה.

הישיבה ננעלה בשעה 12:45.
