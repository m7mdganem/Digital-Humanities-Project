הכנסת השבע-עשרה נוסח לא מתוקן

מושב ראשון

פרוטוקול מס' 7

מישיבת ועדת הכנסת

יום שני, ב' בסיוון התשס"ו (29 במאי 2006), שעה 10:30

סדר היום:

קביעת מסגרת הדיון להצעות להביע אי-אמון בממשלה.

נכחו:

חברי הוועדה:

היו"ר רוחמה אברהם

אורי אריאל

מנחם בן-ששון

משה גפני

אחמד טיבי

אסתרינה טרטמן

אביגדור יצחקי

יעקב מרגי

יורם מרציאנו

אפרים סנה

מאיר פרוש

ראובן ריבלין

מוזמנים:

דוד לב – סגן מזכיר הכנסת

ירדנה מלר-הורביץ – סגנית מזכיר הכנסת

יועצת משפטית: עו"ד ארבל אסטרחן

מנהלת הוועדה: אתי בן-יוסף

רשמת פרלמנטרית: שלומית כהן

 

קביעת מסגרת הדיון להצעות להביע אי-אמון בממשלה

היו"ר רוחמה אברהם:

אני מתכבדת לפתוח את ישיבת הוועדה. על סדר-היום קביעת מסגרת הדיון להצעות
להביע אי-אמון בממשלה. הוגשו חמש הצעות אי-אמון. הליכוד ויהדות התורה הגישו
הצעה בנושא של מניעת אישורן של תרופות אווסטין וארביטוקס לחולי סרטן המעי
הגס. ישראל ביתנו הגישה הצעה על תוכנית ההתכנסות. האיחוד הלאומי והמפד"ל
הגישו הצעה על הצעות הנסיגה ופינוי היישובים של ראש הממשלה, כפי שהוצגו
בשיחותיו עם נשיא ארצות-הברית. מרצ-יחד הגישו הצעה על אופן טיפולה של
הממשלה במערכת הבריאות. סיעות תע"ל-רע"ם, חד"ש ובל"ד הגישו הצעה על הריסת
בתים, תוכניות מתאר ויישום החלטות ממשלה בנוגע ליישובים הבדואים בנגב.

מכיוון שמדובר בחמש הצעות, אני מציעה לקיים הודעות סיעות במסגרת חמש דקות
לכל הצעה. למציעים יינתנו 10 דקות.

מי בעד? מי נגד? מי נמנע?

ה צ ב ע ה

בעד – רוב

נגד – אין

נמנעים – אין

היו"ר רוחמה אברהם:

ההצעה התקבלה.

אביגדור יצחקי:

אני מבקש להעלות הצעה לסדר. ביום רביעי יש הרכב ועדה משותפת, גם של תקציב
הביטחון וגם של ועדת הכספים. מאחר שאנחנו בקוצר זמן, אני מבקש להביא את זה
כבר היום או מחר, כדי שיספיקו לדון, כי אם הם יתמנו רק ביום רביעי וביום
רביעי המליאה מתחילה בשעה 11:00, זה אומר שהם לא יוכלו לדון.

היו"ר רוחמה אברהם:

כוונתי היתה להביא את הנושא ביום שלישי, אבל מכיוון שהיתה בקשה של
האופוזיציה לשבת עם הנהלת האופוזיציה ולנסות לסיים את הנושא, דחינו את
הדיון.

אביגדור יצחקי:

זה בלתי אפשרי. זה היה צריך לבוא היום, ואם לא היום אז מקסימום מחר, כדי
שמחר יתחילו לעבוד.

היו"ר רוחמה אברהם:

אני מקבלת את הצעתך. אני אשתדל להכניס את הנושא לסדר-היום של מחר.

תודה רבה. הישיבה נעולה.

הישיבה ננעלה בשעה 10:40
