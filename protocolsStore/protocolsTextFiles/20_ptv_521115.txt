הכנסת העשרים

מושב חמישי

פרוטוקול מס' 395

מישיבת ועדת הכנסת

יום שני, י"א בכסלו התשע"ט (19 בנובמבר 2018), שעה 12:57

סדר היום:

רביזיה

נכחו:

חברי הוועדה:

מכלוף מיקי זוהר – היו"ר

אמיר אוחנה

יואל חסון

אחמד טיבי

אברהם נגוסה

חברי הכנסת:

נאוה בוקר

ענת ברקו

יעל גרמן

ג'מאל זחאלקה

דב חנין

יוסי יונה

סאלח סעד

נורית קורן

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

יפה קרינצה

רביזיה

<< יור >> היו"ר מכלוף מיקי זוהר: << יור >>

אני מתכבד לפתוח את ישיבת ועדת הכנסת בעניין שתי הרביזיות שהוגשו על-ידי
חבר הכנסת חסון. אנא נמק את הרביזיה הראשונה, ואתה רוצה לנמק גם את השניה?

<< דובר >> יואל חסון (המחנה הציוני): << דובר >>

אדוני היושב-ראש, אם הייתי יכול להפוך את הרביזיה הזאת לרביזיה נגד הממשלה
כולה – הייתי עושה זאת. אבל, לצערי, אני צריך להסתפק ברביזיה רק על הצעת
החוק - -

היו"ר מכלוף מיקי זוהר:

לשמחתנו.

יואל חסון (המחנה הציוני):

- - ולומר שהרביזיה הזאת היתה בעיקר הזדמנות עבורכם לעשות חשיבה מחודשת
לגבי הנושאים שביקשנו להצביע עליהם פעם נוספת.

היו"ר מכלוף מיקי זוהר:

הזדמנות שנוצלה.

יואל חסון (המחנה הציוני):

המזל שלנו, האופוזיציה – ולאופוזיציה אין הרבה מזל, קודם כול בעצם זה
שאנחנו באופוזיציה זה מזל רע – אבל המזל שלנו כרגע הוא שאתם כל כך כל כך
הצלחתם לירות בתוך הנגמ"ש ולומר דברים כל כך גרועים על הממשלה שלכם עצמכם,
שככה צפויות לנו עוד תקופות שבהן נצטרך – לכן, אדוני, אני מבקש להצביע על
הרביזיה.

אחמד טיבי (הרשימה המשותפת):

אני מבקש להצביע. הדברים שלו משכנעים, נא להצביע.

יואל חסון (המחנה הציוני):

תצביע, נראה אותך. כל הכבוד. זה מותר לעשות, נכון? זה מותר לו, היועץ
המשפטי? זה מותר או לא? עד שתגיד את המילה כבר - - -

<< יור >> היו"ר מכלוף מיקי זוהר: << יור >>

אני יוצא להפסקה של חמש דקות.

(הישיבה נפסקה בשעה 13:00 ונתחדשה בשעה 13:05.)

<< יור >> היו"ר מכלוף מיקי זוהר: << יור >>

אני מחדש את הישיבה.

<< דובר >> יואל חסון (המחנה הציוני): << דובר >>

אדוני היושב-ראש, אני מבקש הודעה אישית.

היו"ר מכלוף מיקי זוהר:

לך על זה.

יואל חסון (המחנה הציוני):

אני מבקש להתנצל בפני היועץ המשפטי של הוועדה. זו לא היתה כוונתי לפגוע בך,
הייתי בסערת רגשות. אני מתנצל, ואשמח לשמוע מה הוא אומר. תודה רבה.

היו"ר מכלוף מיקי זוהר:

כן, אדוני היושב-ראש.

<< דובר >> דן מרזוק: << דובר >>

תקנון הכנסת לא מתייחס למצב שהיה פה בוועדה. הוא לא קובע בצורה מפורשת שלא
ניתן לצאת להפסקות אחרי נימוק רביזיה, ולכן באותו רגע לא סברנו שאנחנו
יכולים להורות ליושב-ראש הוועדה להביא את הנושא להצבעה. נבדוק את העניין
הזה, נבחן תקדימים מהעבר, וכמובן, נסיק מסקנות לפעמים הבאות. אבל באותו רגע
שבו יושב-ראש הוועדה ביקש לצאת להפסקה, ומאחר שהוא לא התחיל את ההצבעה, לא
מצאנו לנכון להורות לו שהוא לא יכול לעשות את זה.

היו"ר מכלוף מיקי זוהר:

אני רוצה להגיד משפט אחד נוסף, גם לך, היועץ המשפטי דן מרזוק. ראשית, אני
תובע ותבעתי את ההתנצלות, ואני שמח שהיא התקבלה על ידך.

יואל חסון (המחנה הציוני):

התנצלתי לפי שתבעת.

<< יור >> היו"ר מכלוף מיקי זוהר: << יור >>

אמרתי לך שתתנצל עוד בזמן הצעקות המטורפות שצרחת פה.

יואל חסון (המחנה הציוני):

לא התנצלתי בגלל שתבעת.

היו"ר מכלוף מיקי זוהר:

אבל אני רוצה לומר לך, דן: אני לא מקבל הוראות מהייעוץ המשפטי, כי אי-אפשר
להורות לי שום דבר. אבל אני כן יכול לקבל ייעוץ ולהחליט אם לקבל אותו או
לא. אז אם אדוני ייעץ לי - אשקול אם להסכים או לא להסכים.

<< דובר >> דב חנין (הרשימה המשותפת): << דובר >>

תתכופפו עוד יותר. פשוט תתכופפו עוד יותר.

<< יור >> היו"ר מכלוף מיקי זוהר: << יור >>

ככה זה עובד, חבר הכנסת חנין, במדינה דמוקרטית - היועצים המשפטיים מייעצים.
כשמם כן הם – יועצים משפטיים – ואנחנו, חברי הכנסת מחליטים או מצביעים.

<< דובר >> יוסי יונה (המחנה הציוני): << דובר >>

לא לא - - -

<< דובר >> ג'מאל זחאלקה (הרשימה המשותפת): << דובר >>

מותר לך לעבור על החוק, על התקנון?

<< יור >> היו"ר מכלוף מיקי זוהר: << יור >>

מותר לי לעשות החלטות.

סאלח סעד (המחנה הציוני):

זו כוחניות, מיקי.

היו"ר מכלוף מיקי זוהר:

אם וכאשר הן לא עומדות בתקנון הכנסת או בסתירה לתקנון הכנסת, מוזמנים חברי
הכנסת לעתור לבית המשפט העליון, לפנות לוועדת האתיקה. אין-ספור דרכים כדי
לנסות לתקן את העוול, אבל לא באמצעות שום דרך אחרת.

אני רוצה לעבור להצבעה על הרביזיות. מי בעד הרביזיה הראשונה בעניין סעיף 2
לסדר-היום, של וועדת הפנים? מי נגד?

הצבעה

בעד – 6

נגד – 7

נמנעים – אין

הרביזיה לא נתקבלה.

היו"ר מכלוף מיקי זוהר:

שישה בעד, שבעה נגד, הרביזיה לא התקבלה.

רביזיה בעניין נושא חדש.

<< דובר >> יואל חסון (המחנה הציוני): << דובר >>

אני מסיר.

<< יור >> היו"ר מכלוף מיקי זוהר: << יור >>

הוא מסיר את הרביזיה, ולכן אין הצבעה על הרביזיה. ההחלטה היא שהנושא אינו
חדש. הנושאים הסתיימו. תודה רבה, הישיבה נעולה.

<< סיום >> הישיבה ננעלה בשעה 13:08. << סיום >>
