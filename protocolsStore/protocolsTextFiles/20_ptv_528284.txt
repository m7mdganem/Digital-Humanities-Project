הכנסת העשרים

מושב חמישי

פרוטוקול מס' 415

מישיבת ועדת הכנסת

יום שלישי, כ"ד בטבת התשע"ט (01 בינואר 2019), שעה 10:35

סדר היום:

<< נושא >> 1. בחירת ממלא מקום ליו"ר הכנסת בעת היעדרו מהארץ << נושא >>

<< נושא >> 2. בקשת יושב ראש ועדת הכספים להקדמת הדיון בהצעות החוק הבאות,
לפני הקריאה השנייה והשלישית: א. הצ"ח להסדרת מתן שירותי פיקדון ואשראי בלא
ריבית על ידי מוסדות לגמילות חסדים, התשע"ט-2019 (מ/1090); ב. הצ"ח לתיקון
פקודת מסי העירייה ומסי הממשלה (פטורין) << נושא >>

<< נושא >> 3. בקשת יו"ר ועדת הכלכלה להקדמת הדיון בהצעות החוק הבאות, לפני
הקריאה השנייה והשלישית: א. הצ"ח זכות יוצרים (תיקון מס' 5),התשע"ט-2019;
ב. הצ"ח הבנקאות (שירות ללקוח) (תיקון מס' 31), התשע"ט-2019 << נושא >>

נכחו:

חברי הוועדה:

מכלוף מיקי זוהר – היו"ר

חברי הכנסת:

מיכאל מלכיאלי

ייעוץ משפטי:

יעל סלנט

מנהלת הוועדה:

אתי בן יוסף

רישום פרלמנטרי:

אור שושני

<< נושא >> בחירת ממלא מקום ליושב-ראש הכנסת בעת היעדרו מהארץ << נושא >>

<< יור >> היו"ר מכלוף מיקי זוהר: << יור >>

בוקר טוב, אני מתכבד לפתוח את הדיון בוועדת הכנסת. נתחיל בסעיף הראשון לסדר
היום, בחירת ממלא מקום ליושב-ראש הכנסת בעת היעדרו מן הארץ. גברתי, בבקשה.

<< דובר >> מזכירת הכנסת ירדנה מלר-הורוביץ: << דובר >>

תודה רבה. יושב-ראש הכנסת עתיד לצאת את המדינה ב-13 בפברואר, ח' באדר א',
ולשוב ארצה ביום ראשון, י"ב באדר א', 17 בפברואר 2019. מדובר בנסיעה רשמית
לכנס ראשי פרלמנטים בשטרסבורג. לפי התקנון וחוק יסוד: הכנסת, ועדת הכנסת
צריכה לאשר לו ממלא מקום. הוא ממליץ שמי שתמלא את מקומו בעת היעדרו תהיה
סגניתו חברת הכנסת טלי פלוסקוב. הוועדה הנכבדה מתבקשת לאשר את בקשתו.

<< יור >> היו"ר מכלוף מיקי זוהר: << יור >>

מי בעד? מי נגד? מי נמנע?

הצבעה

בעד הבקשה – 2

נגד – אין

נמנעים – אין

בקשת יושב-ראש הכנסת למינוי ממלא מקום בעת היעדרו מן הארץ נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> בקשת יושב-ראש ועדת הכספים להקדמת הדיון בהצעות החוק הבאות,
לפני הקריאה השנייה והשלישית: א. הצ"ח להסדרת מתן שירותי פיקדון ואשראי בלא
ריבית על ידי מוסדות לגמילות חסדים, התשע"ט-2019 (מ/1090); ב. הצ"ח לתיקון
פקודת מסי העירייה ומסי הממשלה (פטורין) (מס' 31) (סמכות רשות מקומית לתת
פטור מארנונה למוסד מתנדב לשירות הציבור), התש"עט-2018 << נושא >>

<< יור >> היו"ר מכלוף מיקי זוהר: << יור >>

אנחנו עוברים לסעיף השני על סדר היום, בקשת יושב-ראש ועדת הכספים להקדמת
הדיון בהצעות החוק הבאות, לפני קריאה שנייה ושלישית: הצעת חוק להסדרת מתן
שירותי פיקדון ואשראי בלא ריבית על ידי מוסדות לגמילות חסדים, והצעת חוק
לתיקון פקודת מסי העירייה ומסי ממשלה (סמכות רשות מקומית לתת פטור מארנונה
למוסד מתנדב לשירות הציבור).

<< דובר >> מיכאל מלכיאלי (ש"ס): << דובר >>

הצעת החוק השנייה, שהיא הצעת חוק שלי, פוטרת עמותות מלגשת למשרד הפנים,
ומאפשרת להן ישירות לקבל את הפטור שלהן מהוועדה המקומית. זה בעצם חוסך מהן
את כל הבירוקרטיה. הצעת החוק שנייה מדברת על הסדרה של הגמ"חים. תקום מועצה
מסודרת שתקבע אמות מידה. זה בעצם נעשה בשיתוף עם משרד האוצר.

<< יור >> היו"ר מכלוף מיקי זוהר: << יור >>

מי בעד הצעת החוק הראשונה? מי נגד? מי נמנע? ההחלטה התקבלה. מי בעד הצעת
החוק השנייה?

הצבעה

בעד הבקשה – 2

נגד – אין

נמנעים – אין

בקשת יושב-ראש ועדת הכספים להקדמת הדיון בשתי הצעות החוק האמורות, לפני
הקריאה השנייה והשלישית התקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> בקשת יושב-ראש ועדת הכלכלה להקדמת הדיון בהצעות החוק הבאות,
לפני הקריאה השנייה והשלישית: א. הצ"ח זכות יוצרים (תיקון מס'
5),התשע"ט-2019; ב. הצ"ח הבנקאות (שירות ללקוח) (תיקון מס' 31),
התשע"ט-2019 << נושא >>

<< יור >> היו"ר מכלוף מיקי זוהר: << יור >>

אנחנו עוברים לסעיף השלישי, בקשת יושב-ראש ועדת הכלכלה להקדמת הדיון בהצעות
החוק הבאות, לפני הקריאה השנייה והשלישית: הצעת חוק זכות יוצרים והצעת חוק
הבנקאות. יש פה נציג שלו? היועצת המשפטית יודעת על מה מדובר?

<< דובר >> יעל סלנט: << דובר >>

יש כאן שתי הצעות חוק, אחת מתקנת את חוק זכויות יוצרים בכמה היבטים. זה
דחוף לאור התפזרות הכנסת והרצון להצביע על הצעת החוק היום. הצעת החוק
השנייה מדברת על אדם שנפטר ונטל הלוואה לדיור מתאגיד בנקאי. ההצעה מדברת על
דחיית מועד הפירעון. גם עליה מבוקש פטור בשל הדחיפות.

<< יור >> היו"ר מכלוף מיקי זוהר: << יור >>

מי בעד הצעת החוק הראשונה? מי נגד? מי נמנע? ההחלטה התקבלה. מי בעד הצעת
החוק השנייה? מי נגד? מי נמנע?

הצבעה

בעד הבקשה – 2

נגד – אין

נמנעים – אין

בקשת יושב-ראש ועדת הכלכלה להקדמת הדיון בשתי הצעות החוק האמורות, לפני
הקריאה השנייה והשלישית התקבלה.

<< יור >> היו"ר מכלוף מיקי זוהר: << יור >>

ההחלטה התקבלה. הישיבה נעולה.

<< סיום >> הישיבה ננעלה בשעה 10:40. << סיום >>
