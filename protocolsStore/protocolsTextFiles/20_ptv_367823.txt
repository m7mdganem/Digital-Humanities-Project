הכנסת העשרים

מושב שלישי

פרוטוקול מס' 208

מישיבת ועדת הכנסת

יום שני, כ"ה בטבת התשע"ז (23 בינואר 2017), שעה 11:45

סדר היום:

בקשת יו"ר ועדה להקדמת הדיון בהצעת חוק, בקריאה השנייה והשלישית

נכחו:

חברי הוועדה:

דוד ביטן – מ"מ היו"ר

יואב בן צור

יואל חסון

מוזמנים:

  -------------------------------------------------------------------------
  אריאלה מלכה –   מנהלת הוועדה המיוחדת בהצעת החוק להגברת התחרות ולצמצום
                  הריכוזיות בשוק הבנקאות ובהצ"ח התכנון והבניה (תיקון –
                  פיצול דירות) ובסעיפים מהצעת חוק ההסדרים.
  ----------- --- ---------------------------------------------------------
  גלעד קרן    –   יועץ משפטי, הלשכה המשפטית

  -------------------------------------------------------------------------

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

מוריה אביגד

בקשת יו"ר ועדה להקדמת הדיון בהצעת חוק, בקריאה השניה והשלישית

היו"ר דוד ביטן:

אני פותח את ישיבת ועדת הכנסת בבקשת חבר הכנסת אלי כהן להקדמת הדיון בהצעת
חוק התכנון והבניה (תיקון – פיצול דירות) (הוראת שעה), התשע"ו-2016, לפני
הקריאה השנייה והשלישית. אני רואה שיש הוראת שעה לפיצול דירות.

אתי בן יוסף:

זו ההצעה שביקשו.

היו"ר דוד ביטן:

לא, זו לא אותה הצעה.

אריאלה מלכה:

פיצול דירות. אתה רוצה את הנוסח?

היו"ר דוד ביטן:

בכל מקרה זה לא יעלה היום.

אריאלה מלכה:

למה?

היו"ר דוד ביטן:

ככה החלטנו, שתדעי.

אתי בן יוסף:

אז למה אנחנו נותנים פטור?

היו"ר דוד ביטן:

אני אתן את הפטור אבל זה לא יעלה היום, בסדר?

אריאלה מלכה:

אתה נותן את הפטור, אבל למה זה לא יעלה היום?

אתי בן יוסף:

זה עניינים קואליציוניים שלהם.

היו"ר דוד ביטן:

זה לא משנה לאלי כהן כי גם כך הוא לא יכול להציג את החוק הזה כי הוא התמנה
לשר לפני ההצגה של החוק.

אריאלה מלכה:

הוא אמר פולקמן שהוא יציג את זה.

היו"ר דוד ביטן:

אז לכן מה זה משנה? זה יהיה שבוע הבא.

אריאלה מלכה:

יהיה פטור מחובת הנחה?

היו"ר דוד ביטן:

אוקיי, אני אתן את הפטור, אבל אין צורך בפטור. זה לא יעלה היום. צריך להגיד
גם שהוועדה לא סיימה את העבודה, אז מה אתם מביאים פטור?

אריאלה מלכה:

יש לנו נוסח מעודכן.

גלעד קרן:

היא אמורה לסיים אותה היום.

היו"ר דוד ביטן:

אמורה אבל היא לא סיימה עדיין.

אריאלה מלכה:

בשביל זה ביקשנו למפרע. אלי צריך לדעת על זה.

היו"ר דוד ביטן:

אלי יידע על זה. יש שתי סיבות: א', הוועדה לא סיימה את העבודה וזה לא מקובל
להביא חוק לפטור עוד לפני שהוועדה סיימה.

אתי בן יוסף:

הם יושבים מיד אחרי. בגלל שהוא מסיים את התפקיד שלו זה היה דחוף.

אריאלה מלכה:

רחל עזריה תתמנה בשבוע הבא. אז מה עכשיו?

היו"ר דוד ביטן:

אני אתן. תראו, אם האופוזיציה לא תלך לקראתנו בנושא של שני חוקים, לצמצם את
הדיבור, אז אנחנו כן נביא את זה. אם לא, אז לא נביא את זה. יואל, היו לנו
שיחות עם האופוזיציה בוועדת הסכמות, היה והם יצמצמו את הדיבור בשתי הצעות
חוק: אחד זה הנושא של הבנקים והשני זה הנושא של חוק כניסה לישראל אז אנחנו
נצמצם את סדר-היום. סביר להניח שהם יצמצמו ואז אנחנו לא נעלה את הסעיף הזה.
אנחנו ניתן פטור אבל הסיכויים שזה יעלה כמעט לא קיימים לפי ההסכמות.

יואל חסון (המחנה הציוני):

אבל אין הסכמה על הפטור.

היו"ר דוד ביטן:

בסדר, אתה יכול להצביע נגד. אין לי בעיה. אבל אני מסביר לך באופן כללי – גם
אם אני אתן פטור, הסיכויים שזה יעלה לדיון מאוד מצומצמים. אנחנו ניתן פטור
רק בשביל הפורמליסטיקה כשבפועל זה לא יעלה. מי בעד לתת פטור? מי נגד?

הצבעה

בעד – 2

נגד – 1

נמנעים – אין

הבקשה להקדמת הדיון התקבלה.

היו"ר דוד ביטן:

בסדר, זה לא יעלה כנראה. תודה כולם, הישיבה נעולה.

הישיבה ננעלה בשעה 11:50.
