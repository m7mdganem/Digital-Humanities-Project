הכנסת העשרים-ושלוש

מושב שני

פרוטוקול מס' 79

מישיבת ועדת הכנסת

יום רביעי, כ"ד בחשון התשפ"א (11 בנובמבר 2020), שעה 21:30

סדר היום:

<< נושא >> בקשת יושב-ראש ועדת החוקה להארכת התקופה לאישור תקנות סמכויות
מיוחדות להתמודדות עם נגיף הקורונה החדש (הוראת שעה) (הגבלת פעילות והוראות
נוספות) (תיקון מס' 9), התשפ"א-2020, החלק שהותקן מכוח סעיפים 6 ו-7 לחוק
סמכויות מיוחדות להתמודדות עם נגיף הקורונה החדש (הוראת שעה), התש"ף-2020
<< נושא >>

נכחו:

חברי הוועדה:

איתן גינזבורג – היו"ר

עוזי דיין

עמית הלוי

מיכאל מלכיאלי

יצחק זאב פינדרוס

תהלה פרידמן

חברי הכנסת:

אלכס קושניר

מנהלת הוועדה:

נועה בירן - דדון

מנהל ועדת החוקה, חוק ומשפט:

אסף פרידמן

רכזת תחום פרלמנטרי בכיר:

חופית עלפי

ייעוץ משפטי:

ארבל אסטרחן

גור בליי

רישום פרלמנטרי:

חפציבה צנעני

<< נושא >> בקשת יו"ר ועדת החוקה להארכת התקופה לאישור תקנות סמכויות
מיוחדות להתמודדות עם נגיף הקורונה החדש (הוראת שעה) (הגבלת פעילות והוראות
נוספות)(תיקון מס' 9), התשפ"א-2020 << נושא >>

<< יור >> היו"ר איתן גינזבורג: << יור >>

אפשר להתחיל? חבריי חברי הכנסת, אני מתכבד לפתוח את ישיבתה של ועדת הכנסת –
היום יום רביעי, כ"ד בחשוון התשפ"א, ה-11 בנובמבר, בשעת לילה מעט מאוחרת.
על סדר-היום בקשת יושב-ראש ועדת החוקה, חוק ומשפט להארכת התקופה לאישור
תקנות סמכויות מיוחדות להתמודדות עם נגיף הקורונה החדש (הגבלת פעילות
והוראות נוספות) (תיקון מס' 9) – החלק שעודכן מכוח סעיפים 6 ו-7 לחוק
סמכויות מיוחדות להתמודדות עם נגיף הקורונה החדש.

<< דובר >> עוזי דיין (הליכוד): << דובר >>

בכמה היא ההארכה?

<< יור >> היו"ר איתן גינזבורג: << יור >>

למעשה, חוק הסמכויות קובע את התקופה שבה תדון ועדה של הכנסת בתקנות שהתקינה
הממשלה בתקופת תוקפה של הכרזת מצב החירום בגלל נגיף הקורונה, אם לא קיבלה
החלטה בעניין התקנות בתוך 24 שעות ממועד הגשתן לוועדה. הסעיף קובע: הוועדה
של הכנסת תקיים דיון בתקנות ותחליט אם לאשר אותן, את כולן או חלקן, או לא
לאשר אותן או לשנות את תקופת תוקפן – רק את התקופה, בתוך 14 ימים מהמועד
שהוגשו לה, ולעניין תקנות שכתובות בסעיפים 6 ו-7 – בתוך שבעה ימים מהמועד.
אנחנו, ועדת הכנסת, רשאים, במהלך התקופות האמורות, להאריך אותן לעניין דיון
מסוים, לפרק זמן שלא יעלה על שלושה ימים.

אנחנו היום דנים באותה בקשה להאריך את התקופה בשלושה ימים נוספים, כדי
לאפשר לתקנות האלה להגיע לדיון במליאה ולהצביע עליהן במליאה.

<< דובר >> ארבל אסטרחן: << דובר >>

ההארכה היא לוועדה.

<< יור >> היו"ר איתן גינזבורג: << יור >>

כן, ההארכה היא לוועדה להעביר את זה למליאה. אנחנו נותנים זמן לוועדה, כדי
שתוכל להעביר את זה למליאה - -

<< דובר >> ארבל אסטרחן: << דובר >>

או לדון.

<< יור >> היו"ר איתן גינזבורג: << יור >>

- - או לדון בזה. לכן, התכנסנו כאן – כדי לדון.

אדוני היועץ המשפטי, אתה רוצה להוסיף משהו?

<< דובר >> גור בליי: << דובר >>

אני חושב שהיושב-ראש הציג את זה.

<< יור >> היו"ר איתן גינזבורג: << יור >>

פשוט לא ראיתי שאתה פה והתחלתי לקרוא.

<< דובר >> גור בליי: << דובר >>

לא, מצוין. אתה אמרת - - -

<< דובר >> יצחק פינדרוס (יהדות התורה): << דובר >>

הוא מוותר על זכות הדיבור בשעה מוקדמת זו. הוא ממתין לדיון הבא.

<< יור >> היו"ר איתן גינזבורג: << יור >>

איך אומרים בבית משפט? אני מסמיך.

<< דובר >> גור בליי: << דובר >>

אני מסמיך.

<< יור >> היו"ר איתן גינזבורג: << יור >>

אתה רוצה להגיד משהו?

<< דובר >> גור בליי: << דובר >>

התקנות הגיעו לוועדה ביום חמישי שעבר, תיקון מס' 9, ויש שם תקנות מכוח
סעיפים 6 ו-7 שאחרי שבעה ימים בעצם הוועדה אמורה לסיים, ויש כאלה – שתוך 14
ימים. אלה שהיו במחלוקת גדולה, נושא הפניות וכן הלאה – זה 14 ימים, הם לא
פה.

<< דובר >> יצחק פינדרוס (יהדות התורה): << דובר >>

אנחנו חוששים מבג"ץ, שאנחנו צריכים הסבר מפורט עכשיו?

<< דובר >> גור בליי: << דובר >>

במקרה הזה, הבקשה היא – שבעת הימים פוקעים מחר – שהוועדה תוכל לקבל שלושה
ימים נוספים אם היא תרצה לדון בשלושת הימים האלה, ואם לא – בתום שלושת
הימים הנוספים למליאה יש שלושה ימים - - -

<< יור >> היו"ר איתן גינזבורג: << יור >>

תודה רבה, אדוני.

<< דובר >> עוזי דיין (הליכוד): << דובר >>

מה שאמרת זה הגבולות המותרים?

<< דובר >> גור בליי: << דובר >>

עוד דבר בעניין שלא קשור – בגלל עבודת הכנה מוקדמת שהם עשו, התיקון שעבר זה
עתה במליאת הכנסת כבר פורסם ברשומות.

<< יור >> היו"ר איתן גינזבורג: << יור >>

מדהים. חוק אילת כאילו כבר תקף?

<< דובר >> גור בליי: << דובר >>

פורסם ברשומות. הם יכולים להכריז בעיקרון מעכשיו. לפי החוק, ההכרזה נכנסת
לתוקף בתוך 24 שעות.

<< יור >> היו"ר איתן גינזבורג: << יור >>

יפה. צריך לברך שחוק אילת נכנס.

<< קריאה >> קריאה: << קריאה >>

אפשר כבר ליישם אותו.

<< דובר >> עוזי דיין (הליכוד): << דובר >>

מה זה? נרשם יותר מהר מאשר - - -

<< יור >> היו"ר איתן גינזבורג: << יור >>

כן, כן.

אני רק רוצה להראות לך כמה יעילים הם עובדי הכנסת. אני לא רוצה להשוות אותם
לעובדים אחרים. עובדי הכנסת יעילים, וצריך להודות מאוד לייעוץ המשפטי, לגור
בליי, לכל צוות הנסחות, לפרוטוקולים, לרשומות ולפרסומי הכנסת. מכאן שלוחה
לכם ברכתנו.

<< דובר >> תהלה פרידמן (כחול לבן): << דובר >>

האנרגיות שלך בשעות האלה...

<< יור >> היו"ר איתן גינזבורג: << יור >>

האם מישהו רוצה לדבר?

<< דובר >> תהלה פרידמן (כחול לבן): << דובר >>

לא.

<< יור >> היו"ר איתן גינזבורג: << יור >>

אם כך, ברשותכם, נעבור להצבעה. מי בעד אישור הבקשה להארכה – ירים את ידו?

הצבעה

בעד אישור הבקשה – 6

נגד – אין

נמנעים – אין

בקשת יושב-ראש ועדת החוקה, חוק ומשפט להארכת התקופה לאישור תקנותסמכויות
מיוחדות להתמודדות עם נגיף הקורונה החדש (הוראת שעה) (הגבלת פעילות והוראות
נוספות) (תיקון מס' 9), התשפ"א-2020, החלק שהותקן מכוח סעיפים 6 ו-7 לחוק
סמכויות מיוחדות להתמודדות עם נגיף הקורונה החדש (הוראת שעה), התש"ף-2020,
נתקבלה.

<< יור >> היו"ר איתן גינזבורג: << יור >>

שישה בעד. הבקשה אושרה פה אחד.

אני מודה לחברים, מודה לעובדים ומודה לכל מי שהגיע מהבית בלילה חורפי זה.

<< דובר >> יצחק פינדרוס (יהדות התורה): << דובר >>

מיקי לוי לא הגיע.

<< יור >> היו"ר איתן גינזבורג: << יור >>

אני מודה גם לעובדי הכנסת שנותרו איתנו עד שעה מאוחרת.

אני נועל את ישיבת הוועדה. לילה טוב לכולם.

<< סיום >> הישיבה ננעלה בשעה 22:26. << סיום >>
