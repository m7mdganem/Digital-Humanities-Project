הכנסת העשרים

מושב חמישי

פרוטוקול מס' 405

מישיבת ועדת הכנסת

יום שני, ט"ז בטבת התשע"ט (24 בדצמבר 2018), שעה 10:00

סדר-היום:

1. בקשת יושבת-ראש הוועדה המיוחדת לזכויות הילד להקדמת הדיון בהצעת חוק
התקנת מצלמות לשם הגנה על פעוטות במעונות יום לפעוטות, התשע"ט-2018
(כ/815), לפני הקריאה השנייה והשלישית.

2. בקשת יושב-ראש הוועדה המשותפת לוועדת הכנסת ולוועדת החוקה, חוק ומשפט
להקדמת הדיון בהצעת חוק המאבק בטרור (תיקון מס' 4) (מניעת שחרור על תנאי
ממאסר של מי שהורשע ברצח או בניסיון לרצח), התשעט-2018 (כ/821), לפני
הקריאה השנייה והשלישית.

3. קביעת ועדות לדיון בהצעות החוק הבאות:

א. הצעת חוק יישובים ושכונות בהליכי הסדרה, התשע"ח-2018 (פ/5644/20), של
חה"כ בצלאל סמוטריץ' וקבוצת חברי כנסת.

ב. הצעת חוק לתיקון פקודות האגודות השיתופיות (מספר בתי אב ביישוב קהילתי),
התשע"ט-2018 (פ/5854/20), של חה"כ בצלאל סמוטריץ'.

4. בקשת הממשלה לקדמת הדיון בהצעות החוק הבאות, לפני הקריאה הראשונה:

א. הצעת חוק הביטוח הלאומי (תיקון מס' 212), התשע"ט-2018 (מ/1285).

ב. הצעת חוק הבטחת הכנסה (הוראת שעה ותיקוני חקיקה) (תיקון מס' 2) (הארכת
תוקף), התשע"ט-2018 (מ/1286).

<< נושא >> 1. בקשת יושבת-ראש הוועדה המיוחדת לזכויות הילד להקדמת הדיון
בהצעת חוק התקנת מצלמות לשם הגנה על פעוטות במעונות יום לפעוטות,
התשע"ט–2018 (כ/815), לפני הקריאה השנייה והשלישית.<< נושא >>

<< נושא >> 2. קביעת ועדות לדיון בהצעות חוק הבאות: הצעת חוק יישובים
ושכונות בהליכי הסדרה, התשע"ח–2018 והצעת חוק לתיקון פקודת האגודות
השיתופיות (מספר בתי אב ביישוב קהילתי), התשע"ט–2018.

<< נושא >> 3. בקשת הממשלה להקדמת הדיון בהצעות חוק, לפני הקריאה ראשונה.
<< נושא >>

נכחו:

חברי הוועדה:

מכלוף מיקי זוהר – היו"ר

אמיר אוחנה

רוברט אילטוב

דוד אמסלם

יואב בן צור

יואל חסון

אברהם נגוסה

רועי פולקמן

פנינה תמנו

חברי הכנסת:

יעל כהן-פארן

מרב מיכאלי

אורי מקלב

בצלאל סמוטריץ

יפעת שאשא ביטון

מוזמנים:

מיכאל יצחקוב – יועץ שר העבודה, הרווחה והשירותים החברתיים חיים כץ

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

רונית יצחק

<< נושא >> בקשת יושבת-ראש הוועדה המיוחדת לזכויות הילד להקדמת הדיון בהצעת
חוק התקנת מצלמות לשם הגנה על פעוטות במעונות יום לפעוטות, התשע"ט–2018
(כ/815), לפני הקריאה השנייה והשלישית.<< נושא >>

<< יור >> היו"ר מכלוף מיקי זוהר: << יור >>

אני מתכבד לפתוח את ישיבת ועדת הכנסת, ישיבה חשובה שיש לפנינו היום. בקשת
יושבת-ראש הוועדה המיוחדת לזכויות הילד להקדמת הדיון בהצעת חוק התקנת
מצלמות לשם הגנה על פעוטות במעונות יום לפעוטות. יפעת, אנא פרטי, נמקי
והסבירי.

<< דובר >> יפעת שאשא ביטון (כולנו): << דובר >>

שלום. תודה, כבוד היושב-ראש, הצעת חוק המצלמות, הצעה שאנחנו עובדים עליה
מזה תקופה ארוכה, כולל בתקופת הפגרה. יש פה חשיבות גם לתזמון העברת החוק,
כי כל יום שנרוויח בעצם יאפשר לשטח להתארגן, ולכן אני מבקשת שנעביר אותה.
תודה רבה.

<< יור >> היו"ר מכלוף מיקי זוהר: << יור >>

שוכנעתי. יש משהו שאתה רוצה לומר, מרכז האופוזיציה?

מי בעד? ירים את ידו. מי נגד? מי נמנע?

הצבעה

בעד – פה אחד

בקשת יושבת-ראש הוועדה המיוחדת לזכויות הילד להקדמת הדיון בהצעת חוק התקנת
מצלמות לשם הגנה על פעוטות במעונות יום לפעוטות, התשע"ט–2018, אושרה.

<< יור >> היו"ר מכלוף מיקי זוהר: << יור >>

ההחלטה התקבלה.

בקשת יושב-ראש הוועדה המשותפת לוועדת הכנסת ולוועדת החוקה, חוק ומשפט
להקדמת הדיון בהצעת חוק המאבק בטרור (תיקון מס' 4) (מניעת שחרור על תנאי
ממאסר של מי שהורשע ברצח או בניסיון לרצח), התשעט-2018 (כ/821), לפני
הקריאה השנייה והשלישית.

קביעת ועדות לדיון בהצעות החוק הבאות:

א. הצעת חוק יישובים ושכונות בהליכי הסדרה, התשע"ח-2018 (פ/5644/20), של
חה"כ בצלאל סמוטריץ' וקבוצת חברי כנסת.

ב. הצעת חוק לתיקון פקודות האגודות השיתופיות (מספר בתי אב ביישוב קהילתי),
התשע"ט-2018 (פ/5854/20), של חה"כ בצלאל סמוטריץ'.

<< יור >> היו"ר מכלוף מיקי זוהר: << יור >>

סעיף 3 לסדר-היום: בקשת הממשלה להקדמת הדיון בהצעות חוק הבאות – מה, אין לי
קוורום? אין לי קוורום. אז אני לא יכול את סעיף 3. אפשר לגייס קוורום?

<< קריאה >> קריאה: << קריאה >>

אפשר לקיים דיון.

<< יור >> היו"ר מכלוף מיקי זוהר: << יור >>

לא, אני רוצה קוורום.

סעיף 2 לסדר-היום: קביעת ועדות לדיון בהצעות חוק הבאות: הצעת חוק יישובים
ושכונות בהליכי הסדרה, התשע"ח–2018, של חבר הכנסת סמוטריץ; והצעת חוק
לתיקון פקודת האגודות השיתופיות (מספר בתי אב ביישוב קהילתי), התשע"ט–2018,
של חבר הכנסת בצלאל סמוטריץ. מה הערותייך, ידידי, על הרכב הוועדה?

<< דובר >> יואל חסון (המחנה הציוני): << דובר >>

בוקר טוב, אדוני היושב-ראש, כפי שאמרתי אתמול כשנשאלתי – דן, שני החוקים
באותה ועדה?

<< דובר >> דן מרזוק: << דובר >>

לא.

<< דובר >> אתי בן יוסף: << דובר >>

לא. הראשון כן.

<< דובר >> יואל חסון (המחנה הציוני): << דובר >>

רק הראשון?

<< דובר >> אתי בן יוסף: << דובר >>

השני לא, הוא חוק נפרד.

<< יור >> היו"ר מכלוף מיקי זוהר: << יור >>

כן, ידידי חבר הכנסת חסון, אנחנו כרגע דנים בהצעת חוק יישובים ושכונות
בהליכי הסדרה, זו ועדה משותפת. חבר הכנסת חסון, אנא ממך נמק את התנגדותך
הנחרצת.

<< דובר >> יואל חסון (המחנה הציוני): << דובר >>

בוקר טוב שוב, אני מקווה גם שיהיה פה שקט, אני לא מצליח להוציא מילה.

<< יור >> היו"ר מכלוף מיקי זוהר: << יור >>

ששש.

<< דובר >> יואל חסון (המחנה הציוני): << דובר >>

תראה, עוד פעם אתם מרבים בשימוש הזה של הקמת ועדות מיוחדות, משותפות - -

<< יור >> היו"ר מכלוף מיקי זוהר: << יור >>

בסוף תתרגל.

<< דובר >> יואל חסון (המחנה הציוני): << דובר >>

- - וכל התרגילים האלה. לא, אני לא מתרגל. זאת פגיעה אנושה בעבודה
הפרלמנטרית של הכנסת.

<< יור >> היו"ר מכלוף מיקי זוהר: << יור >>

זה מופיע בתקנון.

<< דובר >> יואל חסון (המחנה הציוני): << דובר >>

זה זלזול בוועדות. תראה, התקנון לא צפה שימוש גורף, גס ודורסני בסעיף הזה.
זה היה אמור להיות סעיף שמאפשר לצרכים מסוימים ונקודתיים.

<< יור >> היו"ר מכלוף מיקי זוהר: << יור >>

יואל, זה לא בדיוק נכון.

<< דובר >> יואל חסון (המחנה הציוני): << דובר >>

ומי שכתב את התקנון, אבותינו שכתבו את התקנון - -

<< יור >> היו"ר מכלוף מיקי זוהר: << יור >>

לא אבותינו. יריב לוין כתב אותו.

<< דובר >> יואל חסון (המחנה הציוני): << דובר >>

- - ושינו אותו לאורך השנים, גם אם זה - - -

<< דובר >> אתי בן יוסף: << דובר >>

 - - -

<< יור >> היו"ר מכלוף מיקי זוהר: << יור >>

אה, כן? זה לא יריב?

<< דובר >> יואל חסון (המחנה הציוני): << דובר >>

אני לא יכול, אני לא מדבר כך.

<< יור >> היו"ר מכלוף מיקי זוהר: << יור >>

אה, יריב תיקן. סליחה. ששש, בצלאל, אתה מפריע לנו לדיון. כן, חבר הכנסת
חסון.

<< דובר >> יואל חסון (המחנה הציוני): << דובר >>

התקנון לא צפה ולא ביקש שימוש כזה גורף בסעיף הזה שבאמת פוגע פגיעה אנושה
בעבודת ועדות.

<< יור >> היו"ר מכלוף מיקי זוהר: << יור >>

יש לי הצעה בשבילך, חבר הכנסת חסון.

<< דובר >> יואל חסון (המחנה הציוני): << דובר >>

עוד פעם.

<< יור >> היו"ר מכלוף מיקי זוהר: << יור >>

לא, יש לי הצעה טובה.

<< דובר >> יואל חסון (המחנה הציוני): << דובר >>

אני לא יכול לקרוא אותך לסדר.

<< יור >> היו"ר מכלוף מיקי זוהר: << יור >>

אבל יש לי הצעה טובה, באמת הצעה טובה.

<< דובר >> יואל חסון (המחנה הציוני): << דובר >>

נו?

<< יור >> היו"ר מכלוף מיקי זוהר: << יור >>

בוא נבקש מהיועץ המשפטי יחד עם מנהלי הוועדה - -

<< דובר >> יואל חסון (המחנה הציוני): << דובר >>

אבל אני רוצה לסיים את הדברים שלי.

<< יור >> היו"ר מכלוף מיקי זוהר: << יור >>

- - שיעשו מחקר קטן או לא יודע איך זה נקרא, שיעשו בדיקה: כמה ועדות
משותפות קמות בכל קדנציה. בוא נראה אם הקדנציה הזאת הייתה מה שנקרא מגזימה
מדיי - -

<< דובר >> יואב בן צור (ש"ס): << דובר >>

חריגה.

<< יור >> היו"ר מכלוף מיקי זוהר: << יור >>

- - בהקמת ועדות משותפות מהקדנציה הקודמת, בסדר? וזאת תהיה באמת תשובה לחבר
הכנסת חסון. לדעתי לא תמצא שום שינוי משמעותי בהיקפים.

<< דובר >> מרב מיכאלי (המחנה הציוני): << דובר >>

בוקר טוב ליו"ר הוועדה.

<< דובר >> יואל חסון (המחנה הציוני): << דובר >>

אז כמו שאמרתי, בעיני יש פה שימוש גורף, דורסני ומוגזם מדיי בכלי הזה. הדבר
הנוסף, באמת תרגיל מצוין שכנראה ילך ויתרחב, אם היה פה עוד זמן לכנסת זה
כנראה היה מתרחב יותר ויותר, שכל חבר כנסת שמעביר חוק מקבל ועדה שהוא
מוביל. זאת אומרת, ליוזם החוק יש גם ועדה משלו שבה הוא מנהל את החוק שלו.
מה זה? אני אגיד לך, יעילות פרלמנטרית מצוינת באמת.

<< יור >> היו"ר מכלוף מיקי זוהר: << יור >>

בדיוק.

<< דובר >> יואל חסון (המחנה הציוני): << דובר >>

ממש לא. ההפך, אדוני, ההפך.

<< יור >> היו"ר מכלוף מיקי זוהר: << יור >>

למה ההפך?

<< דובר >> יואל חסון (המחנה הציוני): << דובר >>

הדבר השלישי והאחרון, למרות שדיברנו על זה בשבוע שעבר, אתם עוד פעם קובעים
שיבוץ של האופוזיציה בלי להתייעץ עם האופוזיציה.

<< יור >> היו"ר מכלוף מיקי זוהר: << יור >>

לא נכון.

<< דובר >> יואל חסון (המחנה הציוני): << דובר >>

התייעצת איתי?

<< יור >> היו"ר מכלוף מיקי זוהר: << יור >>

ביקשתי לקבל את הסכמתך על הרשימה.

<< דובר >> יואל חסון (המחנה הציוני): << דובר >>

קודם כול אני קיבלתי - - -

<< יור >> היו"ר מכלוף מיקי זוהר: << יור >>

אני רק רוצה לציין משהו ולחדד משהו. זכות הווטו שלך, חבר הכנסת חסון - -

<< דובר >> יואל חסון (המחנה הציוני): << דובר >>

לא אמרתי וטו, מי דיבר על וטו?

<< יור >> היו"ר מכלוף מיקי זוהר: << יור >>

- - היא לא קיימת.

<< דובר >> יואל חסון (המחנה הציוני): << דובר >>

אני אמרתי וטו? לא אמרתי וטו.

<< יור >> היו"ר מכלוף מיקי זוהר: << יור >>

יש לך אפשרות לייעץ. אני רק רוצה להגדיר, יש לך אפשרות לתת לנו עצה רק לגבי
חברי האופוזיציה.

<< דובר >> יואל חסון (המחנה הציוני): << דובר >>

נכון.

<< יור >> היו"ר מכלוף מיקי זוהר: << יור >>

לא לגבי חברי הקואליציה.

<< דובר >> יואל חסון (המחנה הציוני): << דובר >>

ברור. אני אמרתי משהו אחר?

<< יור >> היו"ר מכלוף מיקי זוהר: << יור >>

לכן אני אומר, אם יש שמות - - -

<< דובר >> יואל חסון (המחנה הציוני): << דובר >>

אם היית נותן לי לסיים היית שומע מה אני אומר.

<< יור >> היו"ר מכלוף מיקי זוהר: << יור >>

אם יש שמות שמפריעים לך כמו גרמן, מרב מיכאלי, יוסף ג'בארין, תמר זנדברג או
חמד עמאר, תגיד לי ונחליף אותם.

<< דובר >> יואל חסון (המחנה הציוני): << דובר >>

אני לא אעשה את זה כאן ועכשיו. צריך להידבר לפני זה, ואתה לא עושה
הידברויות לפני זה.

<< יור >> היו"ר מכלוף מיקי זוהר: << יור >>

לא נכון, לא נכון. לא שלחת לו?

<< דובר >> אתי בן יוסף: << דובר >>

שלחתי בלילה.

<< דובר >> יואל חסון (המחנה הציוני): << דובר >>

שאלתי ואמרתי שאני מתנגד, נקודה.

<< יור >> היו"ר מכלוף מיקי זוהר: << יור >>

מתנגד. אז אני גם מתנגד. אתה יודע לכמה דברים אני מתנגד?

<< דובר >> יואל חסון (המחנה הציוני): << דובר >>

אני לא יודע את השמות. אף אחד לא שלח לי את השמות.

<< יור >> היו"ר מכלוף מיקי זוהר: << יור >>

אני מתנגד לזה שאתה בכנסת.

<< דובר >> יואל חסון (המחנה הציוני): << דובר >>

יופי.

<< יור >> היו"ר מכלוף מיקי זוהר: << יור >>

אבל זה עוזר לי?

<< דובר >> יואל חסון (המחנה הציוני): << דובר >>

אבל זה משהו אחר.

<< יור >> היו"ר מכלוף מיקי זוהר: << יור >>

לא, אתה בכנסת.

<< דובר >> יואל חסון (המחנה הציוני): << דובר >>

אף אחד לא שלח לי את השמות.

<< יור >> היו"ר מכלוף מיקי זוהר: << יור >>

אז יש הרבה התנגדויות.

<< דובר >> יואל חסון (המחנה הציוני): << דובר >>

אבל לא אמרו לי מה השמות.

<< יור >> היו"ר מכלוף מיקי זוהר: << יור >>

מה זה מה השמות? שלחו לך את השמות. נו, די כבר, מה לא שלחו לך?

<< דובר >> אתי בן יוסף: << דובר >>

בלילה בווטסאפ.

<< דובר >> יואל חסון (המחנה הציוני): << דובר >>

את השמות?

<< יור >> היו"ר מכלוף מיקי זוהר: << יור >>

אתי בחורה, אישה מסודרת, מסורה, כל הכבוד.

<< דובר >> יואל חסון (המחנה הציוני): << דובר >>

לא קיבלתי שום שמות. איפה השמות? בבקשה, מה, בווטסאפ?

<< דובר >> אתי בן יוסף: << דובר >>

בטח.

<< דובר >> יואל חסון (המחנה הציוני): << דובר >>

לא ראיתי שום דבר.

<< יור >> היו"ר מכלוף מיקי זוהר: << יור >>

תראה "אתי", יש לך אותה בזיכרון בטלפון?

<< דובר >> יואל חסון (המחנה הציוני): << דובר >>

הבנתי, אתה מתכתב איתי דרך מנהלות ועדה.

<< יור >> היו"ר מכלוף מיקי זוהר: << יור >>

מה זאת אומרת? אני לא צריך לעשות את זה, זה לא תפקידי.

<< דובר >> יואל חסון (המחנה הציוני): << דובר >>

הבנתי אותך.

<< יור >> היו"ר מכלוף מיקי זוהר: << יור >>

אבל זה לא תפקידי.

<< דובר >> יואל חסון (המחנה הציוני): << דובר >>

אני מתנגד להרכב הזה.

<< יור >> היו"ר מכלוף מיקי זוהר: << יור >>

למה? סתם אתה מתנגד כי בא לך להתנגד?

<< דובר >> יואל חסון (המחנה הציוני): << דובר >>

לא סתם. אני מתנגד להרכב הזה.

<< יור >> היו"ר מכלוף מיקי זוהר: << יור >>

התייעצנו איתך.

<< דובר >> יואל חסון (המחנה הציוני): << דובר >>

זאת לא הדרך, אתה סתם יוצר בעיות. עצם הקמת הוועדה בצורה הזאת היא בעיה.

<< יור >> היו"ר מכלוף מיקי זוהר: << יור >>

טוב, יאללה. נו, די, אתה סתם מתנגד.

<< דובר >> יואל חסון (המחנה הציוני): << דובר >>

אני מתנגד להרכב הזה.

<< יור >> היו"ר מכלוף מיקי זוהר: << יור >>

סתם. אין לך סיבה להתנגד, יואל.

<< דובר >> יואל חסון (המחנה הציוני): << דובר >>

לא, יש לי סיבה מאוד מהותית.

<< יור >> היו"ר מכלוף מיקי זוהר: << יור >>

יש לך פה חברי אופוזיציה רציניים, גרמן, מיכאלי, ג'בארין - -

<< דובר >> יואל חסון (המחנה הציוני): << דובר >>

אני מתנגד להרכב. אני גם מתנגד לזה שאתה לא נותן לי - - -

<< יור >> היו"ר מכלוף מיקי זוהר: << יור >>

- - זנדברג, חמד עמאר, מה אתה רוצה?

<< דובר >> יואל חסון (המחנה הציוני): << דובר >>

אתה לא נותן לי להשלים משפט בכלל.

<< יור >> היו"ר מכלוף מיקי זוהר: << יור >>

די, הגזמת.

<< דובר >> יואל חסון (המחנה הציוני): << דובר >>

אתה לא מפסיק להפריע לי, אתה לא נותן לי - -

<< יור >> היו"ר מכלוף מיקי זוהר: << יור >>

אתה מדבר רבע שעה כבר.

<< דובר >> יואל חסון (המחנה הציוני): << דובר >>

- - להעביר את הרעיון אפילו דקה אחת רצופה. באמת, מספיק כבר.

<< יור >> היו"ר מכלוף מיקי זוהר: << יור >>

טוב.

<< דובר >> יואל חסון (המחנה הציוני): << דובר >>

מיקי, זאת פשוט בדיחה.

<< דובר >> אמיר אוחנה (הליכוד): << דובר >>

אני מציע לך לשבת איתו - - -

<< דובר >> יואל חסון (המחנה הציוני): << דובר >>

אבל אני אומר לו, הוא לא – עכשיו, עכשיו ככה?

<< דובר >> אמיר אוחנה (הליכוד): << דובר >>

כן.

<< דובר >> יואל חסון (המחנה הציוני): << דובר >>

אני מציג לו את זה.

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

אני מבקש שקט.

<< דובר >> אמיר אוחנה (הליכוד): << דובר >>

הוא יש לו - - -

<< יור >> היו"ר מכלוף מיקי זוהר: << יור >>

נדבר על זה, כן, אין לי בעיה, אני תמיד עושה מה שהוא מבקש בעניין הזה. אבל
עוד פעם, אני לא - - -

<< דובר >> יואל חסון (המחנה הציוני): << דובר >>

אבל אתה תעשה את זה בעובדה כבר, בסדר, מאה אחוז.

<< יור >> היו"ר מכלוף מיקי זוהר: << יור >>

זאת לא עובדה.

<< דובר >> יואל חסון (המחנה הציוני): << דובר >>

אנחנו נחרים את הוועדה.

<< יור >> היו"ר מכלוף מיקי זוהר: << יור >>

מה זה עובדה?

<< דובר >> יואל חסון (המחנה הציוני): << דובר >>

אנחנו נחרים את הוועדה הזאת.

<< יור >> היו"ר מכלוף מיקי זוהר: << יור >>

אני מקווה שיהיה לנו רוב בלעדיכם. אני רוצה לעבור להצבעה על הקמת ועדה
משותפת.

<< דובר >> יואב בן צור (ש"ס): << דובר >>

מה זה? אתה יכול להגיד את החברים?

<< יור >> היו"ר מכלוף מיקי זוהר: << יור >>

חברי הוועדה כדלקמן.

<< דובר >> דן מרזוק: << דובר >>

חברי הוועדה לוועדת הפנים ולוועדת החוקה.

<< יור >> היו"ר מכלוף מיקי זוהר: << יור >>

מטעם ועדת הפנים: חבר הכנסת בצלאל סמוטריץ – יושב-ראש, חברי הוועדה: יואב
קיש, נאוה בוקר, בן צור, תמר זנדברג, חמד עמאר.

מטעם ועדת החוקה חברי הכנסת: טלי פלוסקוב, ניסן סלומינסקי, אסנת מארק, יעל
גרמן, מרב מיכאלי ויוסף ג'בארין.

מי בעד?

<< דובר >> בצלאל סמוטריץ (הבית היהודי): << דובר >>

אני מעדכן שאני במקום שולי.

<< יור >> היו"ר מכלוף מיקי זוהר: << יור >>

מי נגד?

<< דובר >> יואל חסון (המחנה הציוני): << דובר >>

רוויזיה, אדוני.

<< יור >> היו"ר מכלוף מיקי זוהר: << יור >>

הוגשה רוויזיה.

הצבעה

בעד – 8

נגד – 4

נמנעים – אין

הרכב הוועדה המשותפת של ועדת הפנים והגנת הסביבה וועדת החוקה, חוק ומשפט
לדיון בהצעת חוק יישובים ושכונות בהליכי הסדרה, התשע"ח–2018, אושר.

<< יור >> היו"ר מכלוף מיקי זוהר: << יור >>

אושר.

<< דובר >> יואל חסון (המחנה הציוני): << דובר >>

מתי הרוויזיה?

<< יור >> היו"ר מכלוף מיקי זוהר: << יור >>

נקבע אותה עוד מעט. סעיף ב לסעיף 2: הצעת חוק לתיקון פקודת האגודות
השיתופיות, התשע"ט–2018, של חבר הכנסת סמוטריץ, לוועדת החוקה. זאת הוועדה
הרלוונטית?

<< דובר >> דן מרזוק: << דובר >>

ועדת החוקה היא הוועדה הרלוונטית.

<< יור >> היו"ר מכלוף מיקי זוהר: << יור >>

כך אומר גם היועץ המשפטי. יש מי שרוצה להתנגד לזה?

<< יור >> היו"ר מכלוף מיקי זוהר: << יור >>

תגידו ביי-ביי לחוק, כי ייקח לו כמה שנים לעבור.

<< דובר >> יואל חסון (המחנה הציוני): << דובר >>

אנחנו נגד.

<< יור >> היו"ר מכלוף מיקי זוהר: << יור >>

מי בעד ועדת החוקה? שירים את ידו.

<< דובר >> דוד אמסלם (הליכוד): << דובר >>

אתה סותר את עצמך, יואל, היועץ המשפטי פה אמר שזה הגיוני.

<< יור >> היו"ר מכלוף מיקי זוהר: << יור >>

מי נגד?

<< דובר >> יואל חסון (המחנה הציוני): << דובר >>

נגד. רוויזיה, אדוני.

<< דובר >> דוד אמסלם (הליכוד): << דובר >>

אתה סותר את עצמך.

<< יור >> היו"ר מכלוף מיקי זוהר: << יור >>

את נגד זה? חברת ועדה לעומתית?

<< דובר >> דוד אמסלם (הליכוד): << דובר >>

אני יכול להגיד משהו? אתה מרשה לי?

<< יור >> היו"ר מכלוף מיקי זוהר: << יור >>

כן, בשמחה, אדוני, בטח.

<< דובר >> פנינה תמנו (יש עתיד): << דובר >>

על מה אנחנו עכשיו הצבענו?

<< דובר >> דוד אמסלם (הליכוד): << דובר >>

מרכז האופוזיציה, אתה סותר את עצמך.

<< דובר >> פנינה תמנו (יש עתיד): << דובר >>

זה על ב, לא?

<< דובר >> דוד אמסלם (הליכוד): << דובר >>

כשטענת בסעיף א שאנחנו מקימים ועדות כאלה ואחרות אד-הוק אני שתקתי למרות
שאני לא מסכים איתך, וזה בסדר. כאן בעצם זאת הוועדה הטבעית. לכאורה אמרת
שזה ילך לוועדות הטבעיות. הסעיף הזה או החוק הזה אמור ללכת לוועדה הטבעית
שלו.

<< יור >> היו"ר מכלוף מיקי זוהר: << יור >>

זה בדיוק נוגד את מה שאמרת קודם, חבר הכנסת חסון.

<< דובר >> דוד אמסלם (הליכוד): << דובר >>

תחליט. אתה מבלבל אותי בטיעונים שלך.

<< יור >> היו"ר מכלוף מיקי זוהר: << יור >>

חבר הכנסת חסון, הטענה של חבר הכנסת אמסלם חזקה.

<< דובר >> דוד אמסלם (הליכוד): << דובר >>

קשה לי להבין איך אתה חושב.

<< יור >> היו"ר מכלוף מיקי זוהר: << יור >>

אני חושב שאתה צריך להתמודד עם הטענה שלו.

<< דובר >> יואל חסון (המחנה הציוני): << דובר >>

איך אתה אומר? אז אני אסביר.

<< יור >> היו"ר מכלוף מיקי זוהר: << יור >>

שנייה דקה.

<< דובר >> יואל חסון (המחנה הציוני): << דובר >>

שנייה דקה. יש לנו התנגדות מהותית לחוק הזה, והמהלך שעשינו עכשיו הוא מהלך
לעכב ולשבש את העברת החוק הזה לוועדה.

<< דובר >> דוד אמסלם (הליכוד): << דובר >>

אההה.

<< יור >> היו"ר מכלוף מיקי זוהר: << יור >>

אההה, חזק.

<< דובר >> יואל חסון (המחנה הציוני): << דובר >>

מכיוון שאנחנו עניינית מתנגדים לחוק הזה זה מהלך פרלמנטרי ידוע ומקובל של
אופוזיציה.

<< דובר >> דוד אמסלם (הליכוד): << דובר >>

זאת אומרת, מה שאתה אומר זה כזה דבר: לכם מותר לערבב את הוועדות, לנו אסור.

<< יור >> היו"ר מכלוף מיקי זוהר: << יור >>

שכנעת.

<< דובר >> דוד אמסלם (הליכוד): << דובר >>

זה מה שאתה אומר?

<< דובר >> יואל חסון (המחנה הציוני): << דובר >>

לא, הייתי מתנגד לכל ועדה, לא משנה. אני מתנגד לחוק הזה מהותית.

<< יור >> היו"ר מכלוף מיקי זוהר: << יור >>

אתה רוויזיוניסט, חבר הכנסת חסון.

<< דובר >> דוד אמסלם (הליכוד): << דובר >>

כאן לא מתנגדים לחוק, פה שואלים רק איזו ועדה.

<< דובר >> יואל חסון (המחנה הציוני): << דובר >>

לא, אתה טועה.

<< דובר >> דוד אמסלם (הליכוד): << דובר >>

לחוק מתנגדים בכנסת או בוועדה.

<< דובר >> יואל חסון (המחנה הציוני): << דובר >>

תראה, אתה אולי רוצה להיות פקיד פרלמנטרי, אני לא פקיד פרלמנטרי. אני לא
טכני, יש לי מהות. יש לי ויכוחים מהותיים עם החקיקה שלכם.

<< דובר >> דוד אמסלם (הליכוד): << דובר >>

יואל, הבנו הכול.

בקשת הממשלה לקדמת הדיון בהצעות החוק הבאות, לפני הקריאה הראשונה:

א. הצעת חוק הביטוח הלאומי (תיקון מס' 212), התשע"ט-2018 (מ/1285).

ב. הצעת חוק הבטחת הכנסה (הוראת שעה ותיקוני חקיקה) (תיקון מס' 2) (הארכת
תוקף), התשע"ט-2018 (מ/1286).

<< יור >> היו"ר מכלוף מיקי זוהר: << יור >>

סעיף 3 לסדר-היום: בקשה הממשלה להקדמת הדיון בהצעות החוק הבאות לפני קריאה
ראשונה: הצעת חוק הביטוח הלאומי (תיקון מס' 22), הצעת חוק הבטחת הכנסה
(הוראת שעה ותיקוני חקיקה) (תיקון מס' 2). נציג שר הרווחה עם הצעיף השחור,
בבקשה.

<< דובר >> מיכאל יצחקוב: << דובר >>

תיקון 212 מדבר על ביטול הוועדות המקומיות שגם ככה לא מתפקדות, והעברת
הסמכות לביטוח הלאומי ולמשרד הרווחה. התיקון הזה נועד להיטיב עם האזרחים
הוותיקים, ולתת להם את השירות בעקבות רפורמת הסיעוד שחלה ובאה. התיקון הזה
מחייב, אחרת נהיה במצב שהאזרחים הוותיקים לא יקבלו את השירות, והוועדות
ימשיכו לא לתפקד. אנחנו מבקשים את התיקון הזה.

הוראת שעה של הדיסריגרד לגבי החד-הוריות. מדובר פה על להמשיך הוראת שעה
שהוכיחה את עצמה, הורדה מ-60% ל-25% על גבייה מחד-הוריות שיוצאות לעבודה.
זה תיקון שהוכיח את עצמו. אנחנו מבקשים להמשיך אותו, כי ההוראה פגה בסוף
דצמבר ומאוד חשוב לסיים עם החקיקה הזאת.

<< יור >> היו"ר מכלוף מיקי זוהר: << יור >>

אדוני היועץ המשפטי, בבקשה, עורך דין מרזוק.

<< דובר >> דן מרזוק: << דובר >>

ועדת הכנסת לא נוהגת לתת פטור מחובת הנחה לפני כל הקריאות, אלא רק לפני
הקריאה הראשונה, וכך ייעשה גם במקרה הזה.

<< יור >> היו"ר מכלוף מיקי זוהר: << יור >>

אנחנו מקבלים את עמדת היועץ המשפטי בעניין הזה.

<< דובר >> דוד אמסלם (הליכוד): << דובר >>

וזה מה זה? איזו קריאה זו?

<< יור >> היו"ר מכלוף מיקי זוהר: << יור >>

ראשונה.

<< דובר >> דוד אמסלם (הליכוד): << דובר >>

לראשונה אנחנו נותנים.

<< דובר >> רועי פולקמן (כולנו): << דובר >>

פטור מראשונה.

<< קריאה >> קריאה: << קריאה >>

הם ביקשו גם שנייה שלישית.

<< דובר >> דוד אמסלם (הליכוד): << דובר >>

לא, ניתן לראשונה. אחר כך.

<< דובר >> רועי פולקמן (כולנו): << דובר >>

לא נותנים כרטיס פתוח, זאת לא כרטיסייה.

<< יור >> היו"ר מכלוף מיקי זוהר: << יור >>

תשמע, אנחנו מלאי הערכה לשר, אתה יודע את זה.

<< דובר >> מיכאל יצחקוב: << דובר >>

לגבי הבטחת הכנסה ננסה לסיים את החקיקה בזמן סביר.

<< יור >> היו"ר מכלוף מיקי זוהר: << יור >>

בשמחה, חוקים חשובים. יש מישהו שרוצה להביע את עמדתו לפני שאני עובר
להצבעה? לא.

מי בעד? מי נגד? מי נמנע?

הצבעה

בעד – 7

נגד – אין

נמנעים – 1

הצעת חוק הבטחת הכנסה (הוראת שעה ותיקוני חקיקה) (תיקון מס' 2), אושרה.

<< יור >> היו"ר מכלוף מיקי זוהר: << יור >>

תודה רבה. ההחלטה התקבלה. רוויזיות יידונו בשעה 11:45.

<< דובר >> אתי בן יוסף: << דובר >>

מיקי, הצבעת על שתיהן ביחד?

<< יור >> היו"ר מכלוף מיקי זוהר: << יור >>

כן, הצבעתי על שתיהן ביחד, על שתי הצעות החוק.

<< דובר >> דן מרזוק: << דובר >>

לא, צריך על כל אחת בנפרד.

<< יור >> היו"ר מכלוף מיקי זוהר: << יור >>

רגע, סליחה, אני חוזר לישיבה. צריך להצביע שתי הצבעות.

הצבעה לסעיף ב. הצבענו על סעיף א: הצעת חוק ביטוח לאומי. מצביעים על הצעת
חוק הבטחת הכנסה.

מי בעד? מי נגד? מי נמנע?

הצבעה

בעד – פה אחד

הצעת חוק הביטוח הלאומי (תיקון מס' 22), אושרה.

<< יור >> היו"ר מכלוף מיקי זוהר: << יור >>

ההחלטה התקבלה. תודה רבה. הישיבה נעולה.

<< סיום >> הישיבה ננעלה בשעה 10:17. << סיום >>
