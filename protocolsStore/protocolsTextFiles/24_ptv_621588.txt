הכנסת העשרים-וארבע

מושב שני

פרוטוקול מס' 69

מישיבת ועדת הכנסת

יום שלישי, כ"ג בשבט התשפ"ב (25 בינואר 2022), שעה 16:00

סדר היום:

1.  בקשת יושב ראש ועדת החוקה, חוק ומשפט להקדמת הדיון בהצעת חוק << הצח >>
    סמכויות מיוחדות להתמודדות עם נגיף הקורונה החדש (הוראת שעה) (תיקון
    מס' 11), התשפ"ב-2022 << הצח >> (מ/1461), לפני הקריאה השנייה והשלישית

2.  בקשת יושב ראש ועדת הכספים למיזוג הצעות החוק הבאות:

1.  הצעת חוק התוכנית להבראת כלכלת ישראל (תיקוני חקיקה להשגת יעדי התקציב
    והמדיניות הכלכלית לשנות הכספים 2003 ו-2004) (תיקון מס' 20),
    התשפ"ב-2022 (מ/1499). << הצח >>

2.  הצעת חוק התוכנית להבראת כלכלת ישראל (תיקוני חקיקה להשגת יעדי התקציב
    והמדיניות הכלכלית לשנות הכספים 2003 ו-2004) (תיקון – ביטול פרק י'),
    התשפ"ב-2021, (פ/2610/24), של חה"כ מירב בן ארי.

<< הצח >>

נכחו:

חברי הוועדה:

ניר אורבך – היו"ר

יצחק פינדרוס

חברי הכנסת:

גלעד קריב

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אתי אפלבוים

בקשת יושב ראש ועדת החוקה, חוק ומשפט להקדמת הדיון בהצעת חוק << הצח >>
סמכויות מיוחדות להתמודדות עם נגיף הקורונה החדש (הוראת שעה) (תיקון מס'
11), התשפ"ב-2022 << הצח >> (מ/1461), לפני הקריאה השנייה והשלישית

<< הצח >>

<< הצח >>

<< יור >> היו"ר ניר אורבך: << יור >>

אנחנו מחדשים את הדיון. אדוני, חבר הכנסת גלעד קריב, הצטרפת אלינו. אנחנו
כרגע בסעיף על סדר-היום: בקשת יושב-ראש ועדת החוקה חוק ומשפט להקדמת הדיון
בהצעת חוק סמכויות מיוחדות להתמודדות עם נגיף הקורונה החדש (הוראת שעה) (
תיקון מס' 11), התשפ"ב-2022, מ/1461, לפני הקריאה השנייה והשלישית.

אדוני, תנמק בבקשה.

<< דובר >> גלעד קריב (העבודה): << דובר >>

בקצרה, אנחנו אתמול בוועדת החוקה סיימנו את הדיון הארוך והממושך בחקיקת
ובהכנת הצעת חוק הסמכויות המיוחדות להתמודדות עם נגיף הקורונה (הוראת שעה)
(הארכת תוקף) ועניינים נוספים. סיימנו והצבענו על החוק והנחנו אותו על
שולחן המליאה.

לשמחתי, אחרי הנחת החוק על שולחן המליאה התגבשו הבנות חשובות בין הקואליציה
לאופוזיציה לגבי החוק שכוללות גם הסכמה לשילוב שתיים מההסתייגויות שהוצגו
על-ידי החברים באופוזיציה במסגרת הדיונים בוועדה.

לכן כרגע קיבלנו החלטה על פי סעיף 89 לתקנון הכנסת למשוך בחזרה מהמליאה את
הצעת החוק לוועדה ובעוד זמן קצר נתכנס על-מנת לשלב את ההסתייגויות ואז
להצביע מחדש על החוק.

מכיוון שהרצון הוא לסיים היום את מהלך החקיקה, אנחנו זקוקים לפטור מחובת
ההנחה לגבי הנוסח החדש של החוק שבתקווה יאושר בעוד זמן קצר בוועדה כך שנוכל
להצביע עליו היום במליאה.

<< יור >> היו"ר ניר אורבך: << יור >>

תודה רבה חבר הכנסת קריב.

חבר הכנסת פינדרוס, אתה רוצה להתייחס?

<< דובר >> יצחק פינדרוס (יהדות התורה): << דובר >>

לצערי הרב מאז הקמת הממשלה אני לא רואה בדיוק מה הממשלה עושה עם הסמכויות
האלה ואיזה החלטות היא מקבלת. ההחלטות משתנות, או יותר נכון אין החלטות.
אנחנו רואים את זה. מדינת ישראל הידרדרה מהמקומות הראשונים, מהעשירייה
הראשונה בטיפול למקום ה-64 בכל המדדים, כפי שגיליתי אתמול.

לא מצליח להבין לאיזה צורך, הרי מבטלים את הבידודים בכל מקרה, מבטלים את
הכול בכל מקרה. למה הם צריכים סמכויות? למה? לאיזה נושא? בדיקות היום נעשות
בבית, בדיקות ביתיות, לכן אני לא רואה שום צורך ולאן ממהרים. בין כה וכה
הקבינט לא התכנס עד היום בפורום שהוא צריך להתכנס ולא קיבל החלטות בפורום
שהוא צריך. שר החוץ לא שם, שר האוצר לא שם, אף אחד לא נמצא שם. לא רואה שום
צורך במהירות בחוק הזה ולכן לא אוכל להסכים להקדמת הדיון.

<< יור >> היו"ר ניר אורבך: << יור >>

אני מבין.

אז נעבור להצבעה. מי בעד ההצעה לקבלת פטור ירים את ידו? מי נגד?

הצבעה

ההצעה התקבלה.

<< יור >> היו"ר ניר אורבך: << יור >>

2 בעד, 1 נגד, ההצעה התקבלה.

תודה רבה, אני נועל את הישיבה.

<< סיום >> הישיבה ננעלה בשעה 14:26. << סיום >>
