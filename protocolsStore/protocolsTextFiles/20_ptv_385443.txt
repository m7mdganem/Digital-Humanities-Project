הכנסת העשרים

מושב שלישי

פרוטוקול מס' 226

מישיבת ועדת הכנסת

יום שלישי, ט"ז באדר התשע"ז (14 במרץ 2017), שעה 9:00

סדר היום:

1. הצעת חוק חניה לנכים (תיקון - הקצאת מקום חניה לנכה סמוך למקום מגוריו),
התשע"ו-2016

2. הצעת חוק התכנון והבנייה (תיקון - דיור בהישג יד), התשע"ו-2016

3. הצעה לתיקון תקנון הכנסת בעניין יוזם ראשון של הצעת חוק פרטית

4. הצעת חוק חסימת גישה לקווי טלפון המשמשים לפרסום ומסירת מידע בדבר זנות,
התשע"ז-2017

5. הצעת חוק חסימת קו טלפון של ספק שירותי מין, התשע"ז-2017

6. הצעת חוק הדגל, הסמל והמנון המדינה (תיקון - הצבת דגל באירוע ציבורי),
התשע"ו-2016

7. הצעה לסדר היום בנושא: מחדל התנהלות בנקאי במקרה של פישמן

8. הצעת חוק בנק ישראל (תיקון מס' 4) (הוועדה ליציבות פיננסית),
התשע"ז-2017

9. הצעת חוק לתיקון פקודת מס הכנסה (מס' 239), התשע"ז-2017

10. הצעה לסדר היום בנושא: הסכנה לסגירת עמותת איילים ופיזורם של 1,300
סטודנטים בנגב ובגליל

נכחו:

חברי הוועדה:

יואב קיש – היו"ר

אמיר אוחנה

יואל חסון

שולי מועלם-רפאלי

מרב מיכאלי

איילת נחמיאס ורבין

רועי פולקמן

אלעזר שטרן

חברי הכנסת:

משה גפני

אורן חזן

מיקי לוי

רחל עזריה

מוזמנים:

  ------------------------------------------------------------------------
  נדב שיינברגר    –   ראש מטה השר, משרד האוצר
  --------------- --- ----------------------------------------------------
  רן ישי          –   מנכ"ל, משרד ירושלים ומורשת

  ראובן פינסקי    –   ראש אגף בכיר מורשת, משרד ירושלים ומורשת

  רוני צוברי      –   ראש מטה השר, משרד ירושלים ומורשת

  עו"ד רונן ניסים –   המחלקה המשפטית, בנק ישראל

  אריאלה מלכה     –   מנהלת ועדת הרפורמות

  רומן גרביץ'     –   סיעת ישראל ביתנו, הכנסת
  ------------------------------------------------------------------------

ייעוץ משפטי:

היועץ המשפטי לכנסת איל ינון

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

הצעת חוק חנייה לנכים (תיקון מס' 7) (הקצאת מקום חנייה לנכה סמוך למקום
מגוריו) התשע"ז-2017 (פ/3242/20)

היו"ר יואב קיש:

בוקר טוב, חברים. שלום. בוקר טוב. אני פותח את הישיבה. יש לנו הרבה נושאים
על סדר היום, ואנחנו נתחיל עם הדברים שהם בהסכמות בשלב ראשון, ואחרי זה
נמשיך לנושאים שצריך טיפה יותר להתעכב ולדון בהם.

ראשית, הצעת חוק חנייה לנכים (הקצאת מקום חנייה לנכה סמוך למקום מגוריו)
(פ/3242) של חבר הכנסת דוד אמסלם, יושב ראש ועדת הפנים והגנת הסביבה, שרצה
שזה יעבור לוועדה שלו, ובעיקרון היה ויכוח עם ועדת הכלכלה, עם חבר הכנסת
איתן כבל. הם הגיעו להסכמות. וחבר הכנסת איתן כבל – שוחחתי איתו הרגע – אמר
שהוא ממליץ שזה יעבור לוועדה של חבר הכנסת דוד אמסלם. ולכן אני, במקרים
האלה, כמו שאני אומר תמיד, לא נוהג להתערב ומאשר.

איילת נחמיאס ורבין (המחנה הציוני):

אם יש הסכמה, יש הסכמה.

היו"ר יואב קיש:

אם יש הסכמה.

מישהו רוצה להתייחס? לא. אז מי בעד שהצעת חוק חנייה לנכים תעבור לוועדת
הפנים והגנת הסביבה, שירים את ידו.

הצבעה

בעד – פה אחד

נגד – אין

נמנעים – אין

הצעת חוק חנייה לנכים (תיקון מס' 7) (הקצאת מקום חנייה לנכה סמוך למקום
מגוריו) התשע"ז-2017 (פ/3242/20) תועבר לדיון בוועדת הפנים והגנת הסביבה.

היו"ר יואב קיש:

פה אחד. ההצעה התקבלה.

הצעת חוק התכנון והבנייה (תיקון - דיור בהישג יד) התשע"ו-2016 (פ/3029/20)

היו"ר יואב קיש:

חבר הכנסת רועי פולקמן, על ההצעה שלך יש הסכמות?

רועי פולקמן (כולנו):

כן. כן. יש הסכמות לוועדת הרפורמות. זו ההסכמה - - -

היו"ר יואב קיש:

זה היה בין מי למי?

רועי פולקמן (כולנו):

זה היה בין חברת הכנסת רחל עזריה, יושבת ראש ועדת הרפורמות, לבין חבר הכנסת
דוד אמסלם, יושב ראש ועדת הפנים והגנת הסביבה. זה היה הוויכוח על החוק.

היו"ר יואב קיש:

תבדוק רק עם חבר הכנסת דוד אמסלם שלא נעשה זה, אם אין בעיה. אני תמיד בודק.
ואם כן, אז אנחנו נעשה את זה.

הצעה לתיקון תקנון הכנסת בעניין יוזם ראשון של הצעת חוק פרטית

היו"ר יואב קיש:

אז נעבור רגע לנושא תיקון תקנון הכנסת. דיון שהתקיים בנושא יוזם ראשון של
הצעות חוק. אני אזכיר רגע לכולם מה דובר. עקב ההתנהלות של חברי הכנסת,
הלגיטימית לגמרי, שמחתימים בתור יוזמים ורוצים להיות יוזמים ולא מצטרפים,
נוצר מצב שלפעמים יש חילוקי דעות בין היוזמים עצמם לבין עצמם האם לקדם, לא
לקדם; הם מסתפקים בתשובה, לא מסתפקים – כל מיני דברים כאלה. והוועדה
החליטה - - -

ארבל אסטרחן:

לתת מעמד מיוחד - - -

מיקי לוי (יש עתיד):

יש מגמה של אלה שכותבים, יוזמים ומצטרפים – לא לחתום להם, תדע לך. זה סתם
מעליב.

היו"ר יואב קיש:

לא מוכנים לחתום כמצטרפים?

מיקי לוי (יש עתיד):

כן, מה. ברור לחלוטין שזה שכתב אותה ראשון הוא נותן הטון, - -

איילת נחמיאס ורבין (המחנה הציוני):

הוא היוזם, הוא זה - - -

מיקי לוי (יש עתיד):

- - אבל ברגע שהתחילו לכתוב; נגיד שהיו שניים יוזמים ומצטרפים בעמודה
השמאלית – לא חותמים. זה סתם מעליב.

ארבל אסטרחן:

לא היה צריך להיות ככה. היו צריכים להיות מצטרפים.

מיקי לוי (יש עתיד):

נכון. לכן כל מי שבא לי - - -

איילת נחמיאס ורבין (המחנה הציוני):

גם בחקיקה תשימי לב, מוחקים את המצטרפים וקובעים יוזמים.

היו"ר יואב קיש:

אז בעיקרון, אבל מה שחשוב להגיד שההצעה שהבאנו לתיקון התקנון, בעצם נותנת
מעמד מיוחד לאותו יוזם ראשון - - -

מיקי לוי (יש עתיד):

אבל אתה מתקן את זה רטרואקטיבית?

היו"ר יואב קיש:

אז על זה הדיון. ברור שחייבים לתקן את זה.

מיקי לוי (יש עתיד):

על זה אין ויכוח.

היו"ר יואב קיש:

על זה אין ויכוח וברור שהיוזם הראשון, יש לו מעמד מיוחד בכל מה שקשור - - -

איילת נחמיאס ורבין (המחנה הציוני):

אבל גם בלי התיקון.

היו"ר יואב קיש:

לא, לא, התיקון מחויב.

מיקי לוי (יש עתיד):

הוא מחויב בשביל לתת לו מעמד מיוחד.

איילת נחמיאס ורבין (המחנה הציוני):

בסדר, בסדר, אני מקבלת את זה. בסדר.

היו"ר יואב קיש:

בלי התיקון זה לא קורה. לזה היו הסכמות. גם הוצג.

איילת נחמיאס ורבין (המחנה הציוני):

בסדר, אני מקבלת את זה.

היו"ר יואב קיש:

בא חבר הכנסת מיקי לוי. תציג את ההסתייגות שלך ונדבר עליה.

מיקי לוי (יש עתיד):

אני רק אומר שאין לי בעיה עם העניין הזה. הבעיה המרכזית שלי שאני לא מוכן
רטרואקטיבית. כמו שאנחנו נזהרים מלתקן חוקים רטרואקטיבית, וחלק מהעניין של
החוקים בוצעו – לפחות בקדנציה הזו, חוק אחד לכאורה תוקן רטרואקטיבית. אני
חושב שאסור ללכת לאחור ולתקן. מה שהיה היה. מהיום והלאה אין לי בעיה עם - -
-

היו"ר יואב קיש:

אז אני אשאל אותך שאלה: הרי באנו לתקן פה. זה לא חוק, זה תקנות.

מיקי לוי (יש עתיד):

זה חוק. אני מביא אותו על אותו בסיס.

היו"ר יואב קיש:

אבל אני אגיד לך למה זה שונה, לתפיסתי. אני אסביר לך למה. אולי אני טועה,
אבל אני אסביר לך למה אני חושב שזה שונה. זה בא לתקן איזושהי אי בהירות
מסוימת שקיימת. איזושהי לקונה או לא יודע איך לקרוא לזה.

מיקי לוי (יש עתיד):

אני מסכים.

היו"ר יואב קיש:

והסכמנו שזה הכיוון שצריך לפעול - - -. עכשיו, מה יקרה אם ניתקל באותה בעיה
– זה לא חוק. זה לא מגיע לך כסף, לא מגיע לך כסף – על חוק שכאילו כבר
התחלנו להתנהל? הרי זה לא סתם הדיון קורה. הדיון קורה בעקבות החוק שחבר
הכנסת יאיר לפיד חתם לחבר הכנסת דוד ביטן, וחבר הכנסת יאיר לפיד בתור לא
יוזם ראשון רצה להתנהל אחרת מחבר הכנסת דוד ביטן. אז בעצם באנו לפתור
את - - -. אתה אומר: תפתרו את המקרים העתידיים. מה שעדיין קיים ב-pipe-line
אל תפתרו, זה יישאר בלגן. לא נראה לי הגיוני.

מיקי לוי (יש עתיד):

לא - - - יישאר בלגן? אין שם שום בלגן.

רחל עזריה (כולנו):

זה לא הגיוני. אפשר לעשות תחולה אקטיבית.

מיקי לוי (יש עתיד):

מה?

רחל עזריה (כולנו):

צריך לעשות את זה אקטיבי - - -

איילת נחמיאס ורבין (המחנה הציוני):

של מה? של חקיקה שנמצאת נניח, על חקיקה - - -

קריאה:

כן.

רחל עזריה (כולנו):

כן. בואו נגדיר - - -

מיקי לוי (יש עתיד):

אני לא מסכים.

היו"ר יואב קיש:

אני אגיד לך מה ההיגיון. עוד פעם: למה אני לא רואה את הקשר לחוק? כי אני
אומר: הבעיה שהייתה יכולה להתעורר גם בחוקים אחרים שקיימים, יכולה להמשיך
להתעורר. מישהו יצטרך להחליט.

בואו נשמע רגע את היועצת המשפטית ארבל אסטרחן.

מרב מיכאלי (המחנה הציוני):

למיטב הבנתי, היועצת המשפטית ארבל אסטרחן: מה שכבר נמצא בהליך חקיקה הוא לא
רלוונטי לגבי התיקון הזה.

מיקי לוי (יש עתיד):

זה מה שאני טוען. כמו חברת הכנסת מרב מיכאלי.

מרב מיכאלי (המחנה הציוני):

והליך חקיקה זה אומר לא שהוגש, אלא שקודם.

איילת נחמיאס ורבין (המחנה הציוני):

הוא טרומי, נגיד. דבר מה.

היו"ר יואב קיש:

בוא נשמע את היועצת המשפטית ארבל אסטרחן.

ארבל אסטרחן:

אני אגיד מה החליטה הוועדה. מה שהונח על שולחן הכנסת כהצעת הוועדה היה שזה
יחול גם על הצעות חוק שהונחו כבר על שולחן הכנסת בכל שלב שהוא.

מרב מיכאלי (המחנה הציוני):

שהונחו, בוודאי. מה שהונח - - -

קריאה:

אי אפשר - - -

מרב מיכאלי (המחנה הציוני):

- - - אחרת, זה סתם.

רחל עזריה (כולנו):

זה מייצר חשדנות מטורפת בין חברי הכנסת. אי אפשר לעשות דבר כזה. אנחנו
צריכים לדעת לעבוד ביחד.

היו"ר יואב קיש:

זה לא הגיוני, חבר הכנסת מיקי לוי, אתה מבין?

מרב מיכאלי (המחנה הציוני):

לא, אין שום סבירות שזה לא יחול על חוקים - - -

רחל עזריה (כולנו):

אז אי אפשר - - -

היו"ר יואב קיש:

למה שלא יחול על מה שהונח?

מרב מיכאלי (המחנה הציוני):

- - - הונח - - -

היו"ר יואב קיש:

תתחיל רק מעכשיו?

מיקי לוי (יש עתיד):

מאיזה שלב על חוקים שהונחו?

מרב מיכאלי (המחנה הציוני):

לא. זה לא - - -

איילת נחמיאס ורבין (המחנה הציוני):

מה שחברת הכנסת רחל עזריה אמרה - - -

ארבל אסטרחן:

מהיום שזה יעבור. מהיום שזה יעבור זה יחול על הכול - - -

איילת נחמיאס ורבין (המחנה הציוני):

כל מה שקיבל - - -

היו"ר יואב קיש:

זה חל על הכול. זה לא ממש רטרואקטיבי.

קריאה:

כן - - -

היו"ר יואב קיש:

זה לא שעשינו משהו שהוא משנה סדרי עולם. פתרנו בעיה.

איילת נחמיאס ורבין (המחנה הציוני):

- - -

היו"ר יואב קיש:

פתרנו בעיה, חבר הכנסת מיקי לוי.

איילת נחמיאס ורבין (המחנה הציוני):

כן.

היו"ר יואב קיש:

אז נכון שחבר הכנסת יאיר לפיד מפסיד פה.

ארבל אסטרחן:

אולי אומר חבר הכנסת מיקי לוי נכון שיש הצעות שהונחו וחברי הכנסת, כשהם
הניחו את זה לפני חצי שנה, לא חשבו שיבוא תיקון התקנון הזה וייתן מעמד
מיוחד ליוזם הראשון.

היו"ר יואב קיש:

נכון.

רחל עזריה (כולנו):

מה, והם חשבו - - -

איילת נחמיאס ורבין (המחנה הציוני):

אבל זה נכון בכל מקרה - - -

ארבל אסטרחן:

- - -

היו"ר יואב קיש:

הם חשבו. מי שמחתים ראשון - - -

איילת נחמיאס ורבין (המחנה הציוני):

בדיוק.

היו"ר יואב קיש:

זו התחכמות.

ארבל אסטרחן:

זה היה הנוהג - - -

מיקי לוי (יש עתיד):

אז זהו: מי שמחתים ראשון, זה שלו. זה ידוע.

היו"ר יואב קיש:

נו, אז בדיוק.

ארבל אסטרחן:

נו, אז זהו.

היו"ר יואב קיש:

אז עכשיו, בגלל שחבר הכנסת יאיר לפיד, זה עדיף לו לריב עם, שיהיה לו בחוק
הספציפי הזה. בוא, מחר זה יכול להיות חוק אחר, שמישהו אחר יהיה מספר שתיים
ואתה תהיה אחד והוא יגיד לך, ינסה. עזוב, זה לא הגיוני. בוא, אני אומר לך:
זה - - -

מיקי לוי (יש עתיד):

טוב. אפשר יהיה להתחכם עם זה תמיד, אין בעיה. לשנות ארבע מילים והכול יהיה
בסדר.

איילת נחמיאס ורבין (המחנה הציוני):

אז אם אפשר להתחכם עם זה תמיד, אז בכל מקרה בואו ננסה טיפה לנהל סיכונים
כדי שאפשר יהיה להתחכם קצת פחות.

מיקי לוי (יש עתיד):

אני בא לעשות סדר.

איילת נחמיאס ורבין (המחנה הציוני):

בהנחת העבודה אני תמיד אומרת: אף פעם לא רטרואקטיבי, אבל במקרה הזה אני
מוכרחה להגיד שהשתכנעתי.

קריאה:

זה אקטיבי, זה לא רטרואקטיבי. זה נקרא - - -

היו"ר יואב קיש:

זה אקטיבי.

איילת נחמיאס ורבין (המחנה הציוני):

כן, בסדר.

מיקי לוי (יש עתיד):

זה רטרואקטיבי לחלוטין.

איילת נחמיאס ורבין (המחנה הציוני):

בסדר.

קריאה:

לא.

מיקי לוי (יש עתיד):

לחלוטין, מה.

קריאה:

לא.

היו"ר יואב קיש:

חבר הכנסת מיקי לוי, הצלחנו לשכנע אותך או לא?

מיקי לוי (יש עתיד):

- - - את לא מסכימה? זה בסדר, אבל זה רטרואקטיבית. מה לעשות.

קריאה:

לא, לא - - -

היו"ר יואב קיש:

בסדר, אבל כי יש פה בעיה, אז זה לא. אני שואל אם הצלחנו לשכנע אותך או לא?
זו האמת, מה שאני שואל.

מיקי לוי (יש עתיד):

אני מבין למה הדברים מכוונים. הרי במילא אני אפסיד בהצבעה, אז מוטב לי
שאני - - -

ארבל אסטרחן:

אתה יכול לצרף את זה - - -

היו"ר יואב קיש:

לא, לא, זה לא ככה. אני מדבר באמת ברמה העניינית. כל זה בנושא תקנון. אני
משתדל לא ללכת - - -

ארבל אסטרחן:

אתה יכול לצרף השגות - - - להצביע עליה במליאה.

מיקי לוי (יש עתיד):

אני אגיד - - -

היו"ר יואב קיש:

תקשיב, אני לא הולך בתקנון. אין לי כוונה כזו.

מיקי לוי (יש עתיד):

אני אגיד לך מה מוצדק. השאלה אם אני יכול לייחד למה שהוא עבר בטרומית? אם
הוא עבר בטרומית הוא כבר התחיל הליך, ואז אני אומר: אוקיי, מה שבמחסנית
וקיבלו פ' ונפלו ויבואו עוד פעם, וזה קיבל פ' ונפל – החוק הספציפי הזה.
ואני מנסה לדאוג לחברים האחרים.

היו"ר יואב קיש:

ואז מה? אז עזוב את החוק הספציפי הזה. עזוב.

מיקי לוי (יש עתיד):

אני מנסה לדאוג לחברים האחרים.

ארבל אסטרחן:

- - - ההצבעה נדחתה.

מרב מיכאלי (המחנה הציוני):

- - -

היו"ר יואב קיש:

ההצבעה נדחתה. אז עזוב.

מיקי לוי (יש עתיד):

ההצבעה נדחתה - - -

היו"ר יואב קיש:

אז עזוב. בוא נדבר על דברים שעברו טרומית. נניח.

מרב מיכאלי (המחנה הציוני):

מה שעבר טרומית זה לא רלוונטי.

מיקי לוי (יש עתיד):

לא. מה שעבר טרומית התחיל הליך של חוק.

מרב מיכאלי (המחנה הציוני):

זה לא רלוונטי.

רחל עזריה (כולנו):

כי זה בכל מקרה בדיאלוג עם יושב ראש הוועדה.

ארבל אסטרחן:

לא, זה מאוד רלוונטי.

מרב מיכאלי (המחנה הציוני):

מה שעבר טרומית?

ארבל אסטרחן:

כן. ודאי.

איילת נחמיאס ורבין (המחנה הציוני):

כי המריבה, את יכולה להיות בקריאה ראשונה.

ארבל אסטרחן:

- - - להסכים לכל מיני דברים מול הממשלה - - -

איילת נחמיאס ורבין (המחנה הציוני):

- - - הסתייגויות.

היו"ר יואב קיש:

אי אפשר לקחת את הכוח של החותם הראשון בעניין הזה. הוא צריך להיות הבעלים.

ארבל אסטרחן:

- - - מי הבעלים של - - -

רחל עזריה (כולנו):

אז אף אחד לא יחתים אף אחד.

היו"ר יואב קיש:

לא.

רחל עזריה (כולנו):

זה מה שיקרה. אתה לא תרצה - - -

מיקי לוי (יש עתיד):

אני מסכים שאי אפשר לקחת את - - -

מרב מיכאלי (המחנה הציוני):

זה ברור - - - מהרגע שזה - - -

איילת נחמיאס ורבין (המחנה הציוני):

אגב, בעת הזאת נכון להגיד: תשמעו, יש פה בעיות. תשמעו, צריך להגיד. אני
בעיקרון מסכימה למה שאתם מבקשים, אבל אני רוצה רגע להגיד משהו בזהירות,
ואני חושבת שחשוב שזה ייאמר אפילו בשביל הפרוטוקול. קודם כל, צריך להגיד
שבמיוחד חברי הכנסת מהאופוזיציה נמצאים בסיטואציה הכי מסובכת בהקשר הזה,
משום שאנחנו הרבה פעמים מביאים חקיקה ומוצאים את עצמנו מחויבים להחתים,
ומוכרחה להגיד שלפעמים, לא עליי באופן אישי, אבל אני ראיתי לחצים
מהקואליציה שמאלצים במידה רבה להחתים חבר כנסת מהקואליציה כחותם ראשון כדי
שזה כאילו יהיה - - -

היו"ר יואב קיש:

כחותם ראשון?

מיקי לוי (יש עתיד):

כן, כן, כן.

איילת נחמיאס ורבין (המחנה הציוני):

כן, כן, כן, כן.

מיקי לוי (יש עתיד):

אתה רוצה? אני אתן לך דוגמא.

איילת נחמיאס ורבין (המחנה הציוני):

אני רוצה להגיד את זה אפילו בשביל הפרוטוקול.

היו"ר יואב קיש:

כחותם ראשון?

איילת נחמיאס ורבין (המחנה הציוני):

כן.

מיקי לוי (יש עתיד):

כן.

היו"ר יואב קיש:

אף פעם לא באו אליי ואמרו לי: בוא תהיה ראשון.

איילת נחמיאס ורבין (המחנה הציוני):

אני אגיד לך למה - - -

היו"ר יואב קיש:

אולי רק לחבר הכנסת דוד ביטן אתם עושים את זה.

איילת נחמיאס ורבין (המחנה הציוני):

לא.

מיקי לוי (יש עתיד):

לא, לא, לא.

איילת נחמיאס ורבין (המחנה הציוני):

לא. עושים את זה לנו, לא אנחנו עושים את זה לאחרים.

מיקי לוי (יש עתיד):

אני אתן לך דוגמה. חברת הכנסת איילת נחמיאס ורבין תסיים, אני אתן דוגמה.

איילת נחמיאס ורבין (המחנה הציוני):

עדיין לא הזדמן לי להחתים. בעצם, על חוק אחד.

יש פה אישיו עם החותם הראשון. היועצת המשפטית ארבל אסטרחן חייכה כי זה לא
נשמע מופרך. יש פה אישיו עם החותם הראשון, במיוחד בפוזיציה של האופוזיציה,
בסדר? נשמע מצחיק "הפוזיציה של האופוזיציה", אבל זאת האמת. כדי להיות מסוגל
להעביר חקיקה בכנסת אתה מוצא את עצמך נדחק להיות לא היוזם – אני לא יודעת
אם זה במיוחד בקואליציה הזאת או בכלל – ואתה נותן. למעשה, אתה נותן את
הזכות להיות ראשון לחבר כנסת מהקואליציה כדי שיהיה יותר סיכוי להעביר את זה
בוועדת השרים. ואי אפשר.

מיקי לוי (יש עתיד):

נכון.

איילת נחמיאס ורבין (המחנה הציוני):

לכן אני אומרת: גם אם אני מסכימה למה שאתה הבאת כתיקון תקנון, זה חייב
להיאמר, לפחות לפרוטוקול, שיש פה כל מיני אילוצים שהם רחוקים מלהיות
אידיאליים. המקרה הזה כמובן, המקרה בין חבר הכנסת יאיר לפיד לחבר הכנסת דוד
ביטן הוא מאוד-מאוד-מאוד קיצוני והוא לא טיפוסי להתנהלות של הכנסת. אני לא
ראיתי הרבה פעמים שיוזמים ראשונים מתחילים לריב ביניהם אם מעלים, מקדמים,
לא מקדמים - - -

אורן אסף חזן (הליכוד):

לא, זה קרה, זה קרה. זו פעם שלישית כבר בכנסת.

איילת נחמיאס ורבין (המחנה הציוני):

אז אני לא יודעת. בכל מקרה, בסערה כזאת - - -

אורן אסף חזן (הליכוד):

זה קרה גם עם חבר הכנסת יוסי יונה - - -. זו פעם שלישית.

איילת נחמיאס ורבין (המחנה הציוני):

לכן, אני חושבת שצריך לראות איך, עם כל החשיבות של זה, כן צריך לתת פה
איזשהו - - -

היו"ר יואב קיש:

אני יכול להגיד לך דבר אחד: קודם כל, ההתנהלות של מה שאמרת לי, שחברי כנסת
מהאופוזיציה, על חוקים שלהם מחתימים ראשון מישהו מהקואליציה – טעות. לא
צריך להיות, לא מכובד ולא נכון.

קריאה:

אבל זה קורה.

היו"ר יואב קיש:

אם זה קורה זה לא טוב.

מיקי לוי (יש עתיד):

אין סיכוי. יש משהו שאתה מאמין בו.

איילת נחמיאס ורבין (המחנה הציוני):

ואתה נורא רוצה להעביר אותו.

מרב מיכאלי (המחנה הציוני):

יש עכשיו דוגמה חיה, שזה דווקא לא בהתנדבות של חברת כנסת מהאופוזיציה, על
החוק להפללת לקוחות בזנות. זה תנאי של הממשלה שחברת הכנסת שולי מועלם רפאלי
תהיה חתומה לפני חברת הכנסת זהבה גלאון, למרות שזה חוק שחברת הכנסת זהבה
גלאון מקדמת ארבע כנסות.

היו"ר יואב קיש:

לא בסדר. לא בסדר.

מרב מיכאלי (המחנה הציוני):

אבל זה התנאי שלהם - - -

היו"ר יואב קיש:

מי שם את זה? שרת המשפטים?

מרב מיכאלי (המחנה הציוני):

כנראה שכן.

היו"ר יואב קיש:

זה לא בסדר.

מרב מיכאלי (המחנה הציוני):

אבל זה דבר שצריך להיאמר לפרוטוקול.

קריאה:

- - -

היו"ר יואב קיש:

- - - זה לא מקובל.

מיקי לוי (יש עתיד):

אני אגיד לך: חבר כנסת מהאופוזיציה, בהמשך למה שאמרה חברת הכנסת מרב
מיכאלי - - -

איילת נחמיאס ורבין (המחנה הציוני):

- - - הבעיות שלו - - -

אורן אסף חזן (הליכוד):

זה מה שנקרא גניבת דעת.

מרב מיכאלי (המחנה הציוני):

וחברת הכנסת שולי מועלם רפאלי בעצמה אמרה: לא רוצה להיות חתומה ראשונה, זה
לא ראוי.

היו"ר יואב קיש:

נכון, אבל את צודקת.

מרב מיכאלי (המחנה הציוני):

אבל זה חד משמעית תנאי של שרת המשפטים.

היו"ר יואב קיש:

אני לא מכיר. אנחנו שומעים פה אמירה שלך שאני לא יודע מה שומעים בצד השני.

איילת נחמיאס ורבין (המחנה הציוני):

אדוני היושב ראש, אני לא העליתי את זה סתם - - -

מרב מיכאלי (המחנה הציוני):

אין לי צד פה, אתה יודע.

היו"ר יואב קיש:

לא, יש לך צד.

מרב מיכאלי (המחנה הציוני):

- - -

מיקי לוי (יש עתיד):

אדוני היושב ראש, זה לא פשוט כמו שאנחנו שמים את זה. אני אתן לך שתי
דוגמאות. אני ביקשתי לקדם אי רישום פלילי על אלה שנפתח להם תיק ונסגר
כתוצאה מחוסר ראיות או חוסר עניין לציבור.

היו"ר יואב קיש:

זה חבר הכנסת דוד אמסלם - - -

מיקי לוי (יש עתיד):

זו הכנסת השנייה שאני מקדם את זה.

צלצל אליי חבר הכנסת דוד אמסלם ואמר לי: חבל, זה ייפול, תמשוך. משכתי. הוא
הגיש ואני נצמדתי אליו. אבל אלה חוקי המשחק כנראה בין קואליציה לאופוזיציה.
אני הייתי בצד השני.

היו"ר יואב קיש:

אז זה שונה קצת.

אורן אסף חזן (הליכוד):

לא, זה שונה.

איילת נחמיאס ורבין (המחנה הציוני):

זה שונה.

היו"ר יואב קיש:

זה שונה.

איילת נחמיאס ורבין (המחנה הציוני):

כי בהצמדה אתה עדיין - - -

היו"ר יואב קיש:

אתה צודק במה שאמרת, אבל זה שונה. היית הראשון. גם הוא מזכיר את זה שהיית
הראשון.

איילת נחמיאס ורבין (המחנה הציוני):

נכון. ברור.

מיקי לוי (יש עתיד):

נכון, נכון.

היו"ר יואב קיש:

אבל זה לא אותו הדבר כמו - - -

מיקי לוי (יש עתיד):

ביושרו הוא הזכיר את זה שאני הייתי הראשון.

היו"ר יואב קיש:

לא, חייבים להזכיר.

אורן אסף חזן (הליכוד):

בהצמדה אתה עדיין ראשון - - -

איילת נחמיאס ורבין (המחנה הציוני):

אבל בהצמדה עדיין יש לך את הבמה - - -

אורן אסף חזן (הליכוד):

- - -

מיקי לוי (יש עתיד):

אבל אתם לא מבינים שזה נפל כבר במושב הקודם וזו הייתה פעם נוספת, אבל זה
חלק מהמשחק.

מרב מיכאלי (המחנה הציוני):

לא, זה - - - לא בסדר.

מיקי לוי (יש עתיד):

נכון, אבל אין כנראה - - -

היו"ר יואב קיש:

חבר הכנסת מיקי לוי, אני אגיד לך מקרה אחר: אני רשמתי הצעת חוק, החתמתי
עליה חברי כנסת, הצעת חוק של העלאת קצבת שר"ם ביחד עם העלייה של שכר
המינימום. למה שר"ם? שר"ם זה מי שיש לו מטפל שמקבל. החתמתי את חברת הכנסת
קארין אלהרר, היא האחרונה החתומה אצלי בחוק. אני הייתי בדיונים עם משרד
האוצר להשיג תקציב. הצלחתי פחות. חברת הכנסת קארין אלהרר לקחה את החוק שלי,
מילה במילה, כתבה גם חבר הכנסת יואב קיש והציגה את זה כחוק שלה. ולא רק זה.
כשביקשתי ממנה: תדחי כבר, אנחנו בשלב לסגור – רצתה שזה ייפול במליאה. אז
בוא. אתה מבין, משחקים יש משני הצדדים.

מיקי לוי (יש עתיד):

כן, משחקים יש משני הצדדים.

היו"ר יואב קיש:

אז בוא לא נגיד שאנחנו צדיקים גדולים פה.

אני רוצה לחזור רגע לעניין, אנחנו צריכים להתקדם, חברים.

מרב מיכאלי (המחנה הציוני):

אני רוצה - - -

היו"ר יואב קיש:

מילה אחרונה, חברת הכנסת מרב מיכאלי.

מרב מיכאלי (המחנה הציוני):

במילה אחרונה אני אגיד שהדבר הנכון לא היה לעשות שינוי תקנון בעיניי, אלא
באמת להוקיע את מי שעושה ניצול לרעה של נוהגים בכנסת מאז ומעולם - - -

היו"ר יואב קיש:

אבל במקרה של חברי הכנסת יאיר לפיד ודוד ביטן, למשל, מה נכון לעשות? לא
הייתה הגדרה. נו, זה מה שאני אומר.

מרב מיכאלי (המחנה הציוני):

אני אומרת: אבל היה פה ניצול. זה היה פה ברור שזה abuse, שזה ניצול
לרעה - - -

היו"ר יואב קיש:

שמי עשה abuse?

מרב מיכאלי (המחנה הציוני):

חבר הכנסת יאיר לפיד.

איילת נחמיאס ורבין (המחנה הציוני):

חבר הכנסת יאיר לפיד.

מרב מיכאלי (המחנה הציוני):

זה היה ברור לגמרי. מה השאלה.

היו"ר יואב קיש:

לתפיסתך. לתפיסתו לא.

מרב מיכאלי (המחנה הציוני):

איך לא - - -? אף אחד לא - - -

מיקי לוי (יש עתיד):

לא, לא. אני אגיד לך מה: זה היה אישיו פוליטי מרכזי ביותר.

מרב מיכאלי (המחנה הציוני):

נכון.

מיקי לוי (יש עתיד):

זה פחות נוגע לחבר הכנסת יאיר לפיד אם החוק יירשם עליו או לא. זה היה אישיו
פוליטי.

מרב מיכאלי (המחנה הציוני):

- - - אדוני היושב ראש, להגיד לך ברצינות: זו הקלאסיקה של bad cases make
bad law. ממש. בגלל מקרה אחד, ממש מכוער במיוחד, אנחנו יכולים לעשות שינוי
בתקנון שכאילו לא בטוח שהוא אפילו לטובה. באמת. בגלל שהוא יהיה קשיח מדי.

היו"ר יואב קיש:

אבל ראינו שהמצב יגיע.

רחל עזריה (כולנו):

מה? אבל למה? מתי זה ייפגע? - - -

מרב מיכאלי (המחנה הציוני):

בדיוק כמו שאומרת חברת הכנסת איילת נחמיאס ורבין: אם יש הסכמה - - -

רחל עזריה (כולנו):

אם אין ברירה ולתת למישהו מהקואליציה, ואז מישהו - - -

מרב מיכאלי (המחנה הציוני):

כשרוצים - - -

איילת נחמיאס ורבין (המחנה הציוני):

כן.

עכשיו, תשמעי - - -: אני הייתי בפוזיציה הזאת ואני גם עושה את זה, אני
עדיין עושה את זה בלב שלם. זאת אומרת, החוק יותר חשוב, אבל עדיין - - -

היו"ר יואב קיש:

אגב, זה גם פוגע בחופש שלנו. כי יש מקרים שוועדת השרים, למשל, "תוקעת"
אותנו ואנחנו רוצים שמישהו מהאופוזיציה יעלה את זה, ואז אתה - - -

איילת נחמיאס ורבין (המחנה הציוני):

- - -

מרב מיכאלי (המחנה הציוני):

אבל כן, בהסכמה הכול אפשר. אבל תראי, באמת, יש את החוק – החוק של מחלת ימי
ילד, שאני החתמתי את חבר הכנסת רועי פולקמן. ואז אתם אמרתם לחבר הכנסת רועי
פולקמן, לא לי: אין מצב, רק תגיש את זה מחדש, יחד עם חברת הכנסת רחל עזריה,
וזה תלוי בהתקדמות של זה. אז תמיד אפשר ללכת מסביב ולעשות כל מיני דברים.
אני לא בטוחה - - -

רחל עזריה (כולנו):

יכול להיות שאפשר להגדיר ששני חותמים זה מעמד אחר, ואז זה פותר את
בעיית - - -

היו"ר יואב קיש:

לא, אי אפשר, אי אפשר, חברת הכנסת רחל עזריה.

איילת נחמיאס ורבין (המחנה הציוני):

למה?

היו"ר יואב קיש:

ואז את בדיון בין שני החותמים האם - - -

רחל עזריה (כולנו):

הבנתי, הבנתי, הבנתי.

ארבל אסטרחן:

הראשון יכול להסכים לתת - - -

היו"ר יואב קיש:

מישהו צריך לתת את ההחלטה.

ארבל אסטרחן:

אפשרנו לראשון להסכים שיוזם אחר יקדם ויעשה.

היו"ר יואב קיש:

טוב, חברים, אנחנו מסכמים את הדיון. אני רוצה לסכם את הדיון. ראשית, אני
חייב להגיד שאני רוצה שאת הנושא שהעלית פה, שחברי כנסת של האופוזיציה
מחתימים חברי כנסת של הקואליציה ראשונים כאיזשהו תנאי להתקדמות – בעיניי,
זה לא ראוי.

מיקי לוי (יש עתיד):

סליחה. אם אתה מאמין במשהו ורוצה שהוא - - -. אני לא רואה בזה בעיה.

היו"ר יואב קיש:

לא, אז בסדר.

מיקי לוי (יש עתיד):

אני עושה את זה לא אחת - - -

היו"ר יואב קיש:

בסדר, אבל אם אתה נותן לא כשמכריחים, אתה מבין? - - - אז זה - - - אחרת.

מיקי לוי (יש עתיד):

כשמכריחים זה טעם לפגם.

היו"ר יואב קיש:

בדיוק. בסדר? מבחינת שיתוף פעולה אין שום בעיה. כל מה שנעשה בהסכמה זה טוב,
אבל כשזה נעשה כהכרח, כי אם זה לא ואם זה כן, מה שהעלתה פה חברת הכנסת מרב
מיכאלי, נשמע לי מקרה רע מאוד. והנה, עובדה שחברת הכנסת שולי מועלם רפאלי
עצמה מתנגדת לדבר הזה, ואני חושב שזה רע מאוד.

מיקי לוי (יש עתיד):

זה יפה.

מרב מיכאלי (המחנה הציוני):

- - -

היו"ר יואב קיש:

אז ללא קשר לזה, חבר הכנסת מיקי לוי, ופה אני עובר להסתייגות שלך: אני חושב
שלא נכון לקבל אותה. אני מקווה שאתה מסכים והשתכנעת. ואני מעלה את זה - - -

ארבל אסטרחן:

- - -

היו"ר יואב קיש:

לא.

אתה מסכים?

מיקי לוי (יש עתיד):

כן.

היו"ר יואב קיש:

אוקיי. אז בעצם הוא מוריד. אנחנו מצביעים או שהוא מוריד את ההסתייגות?

מיקי לוי (יש עתיד):

מוריד.

היו"ר יואב קיש:

אוקיי. אז סיימנו עם הנושא.

ארבל אסטרחן:

אז לא צריך. יועבר למליאה להצבעה.

היו"ר יואב קיש:

יעבור למליאה להצבעה. בסדר.

הצעת חוק חסימת גישה לקווי טלפון המשמשים לפרסום ומסירת מידע בדבר זנות,
התשע"ז-2017 (פ/3728/20)

הצעת חוק חסימת קו טלפון של ספק שירותי מין, התשע"ז-2017 (פ/3729/20)

מרב מיכאלי (המחנה הציוני):

עוד יש לי הסכמות אצל היושב ראש. האם תהיה מוכן בבקשה לדון בחוק שלנו, של
ניתוק קווי טלפון, לפני שילך להסכמות אצל היושב ראש?

היו"ר יואב קיש:

מה אתן רוצות לעשות עם זה?

מרב מיכאלי (המחנה הציוני):

להעביר אותו לוועדה לקידום מעמד האישה ולא לוועדת החוקה, חוק ומשפט, משני
טעמים - - -

היו"ר יואב קיש:

ומה חברת הכנסת יוליה מלינובסקי רוצה?

רומן גרביץ':

- - - הערה פשוטה: היום בוועדת השרים לחקיקה עולה הצעת חוק ממשלתית של השר
גלעד ארדן - - -

היו"ר יואב קיש:

חברת הכנסת יוליה מלינובסקי מגיעה לפה?

רומן גרביץ':

לא.

היו"ר יואב קיש:

היא לא תגיע? אין נציג שלכם פה, בוועדה?

רומן גרביץ':

לא.

היו"ר יואב קיש:

אז אתה תדבר. בסדר.

מרב מיכאלי (המחנה הציוני):

אני אגיד מדוע.

היו"ר יואב קיש:

לא. אנחנו לא נכנסים לדיון, כי אני רוצה לעשות את זה יחד עם ישראל ביתנו.
אני לא אעשה את זה רק כשאת פה.

מרב מיכאלי (המחנה הציוני):

מר רומן גרביץ' פה.

היו"ר יואב קיש:

אז מר רומן גרביץ', אתה מייצג את ישראל ביתנו בעניין?

רומן גרביץ':

כן.

היו"ר יואב קיש:

אז בוא שב. תפוס כיסא ונשמע ממך גם ואז נעשה את הדיון.

הצעת חוק התכנון והבנייה (תיקון - דיור בהישג יד), התשע"ו-2016 (פ/3029/20)

היו"ר יואב קיש:

אבל תני לי להצביע על נושא מספר 2. על נושא מספר 2 יש הסכמות. אני רק רוצה
להצביע על זה. חברים, סעיף 2 – הצעת חוק התכנון והבנייה (פ/3029/20) של חבר
הכנסת רועי פולקמן. הכוונה שתעבור לוועדת הרפורמות בראשות חברת הכנסת רחל
עזריה. יש לזה הסכמה של יושב ראש ועדת הפנים והגנת הסביבה, חבר הכנסת דוד
אמסלם, ואני מעלה את זה להצבעה. מי בעד, שירים את ידו. מי נגד? נמנעים?

הצבעה

בעד – 3

נגד – אין

נמנעים – אין

הצעת חוק התכנון והבנייה (תיקון - דיור בהישג יד), התשע"ו-2016 (פ/3029/20)
תועבר לדיון בוועדת הרפורמות.

היו"ר יואב קיש:

התקבל.

הצעת חוק חסימת גישה לקווי טלפון המשמשים לפרסום ומסירת מידע בדבר זנות,
התשע"ז-2017 (פ/3728/20)

הצעת חוק חסימת קו טלפון של ספק שירותי מין, התשע"ז-2017 (פ/3729/20)

היו"ר יואב קיש:

מבחינתך זה בסדר לדון בזה עכשיו למרות שאין - - -?

רומן גרביץ':

כן.

היו"ר יואב קיש:

אוקיי. אז בבקשה, חברת הכנסת מרב מיכאלי ואחרי זה מר רומן גרביץ'.

מרב מיכאלי (המחנה הציוני):

תודה רבה, אדוני.

הסיבה היא פשוטה. יגיד מר רומן גרביץ' בצדק: תגיע הצעה ממשלתית. אנחנו מראש
ידענו שתגיע. אנחנו מחכות להצעה הממשלתית.

רומן גרביץ':

ואנחנו מחויבים לה.

היו"ר יואב קיש:

כן.

מרב מיכאלי (המחנה הציוני):

מאה אחוז, ואנחנו נעבוד ביחד, אבל אני רוצה שגם ההצעה הממשלתית תבוא לוועדה
לקידום מעמד האישה, ואני אסביר מדוע: ועדת החוקה, חוק ומשפט פקוקה בצורה
מטורפת. התור בוועדת החוקה, חוק ומשפט הוא, באמת, אינסופי. יש שם, וזה לא
יגיע לדיון עכשיו. זה דבר שמחכה כבר שנתיים. מיום שנכנס השר לביטחון הפנים
לתפקידו, הוא ואנחנו מדברים על הדבר הזה. ובוועדה לקידום מעמד האישה יש
התמחות בכל מה שקשור לזנות ואין שום סיבה שזה לא יתנהל שם.

היו"ר יואב קיש:

אין בעיה. את הדיון הזה צריך לעשות מול הממשלה. מה שאני מוכן, אם אתם
רוצים - - -

מרב מיכאלי (המחנה הציוני):

חבר הכנסת דוד ביטן אמר לי שאין לו בעיה.

רומן גרביץ':

בוא נדחה את הדיון.

היו"ר יואב קיש:

אני מוכן לדחות את הדיון. לא אחליט עכשיו. הרי נעשה את זה כשתבוא הממשלתית.
אתם לא תתקדמו במילא.

מרב מיכאלי (המחנה הציוני):

אוקיי. אז נעשה את זה ביחד. ביחד.

היו"ר יואב קיש:

אז נעשה ביחד את שתי ההצעות והממשלתית, ואני דוחה את ההחלטה.

רחל עזריה (כולנו):

אם רוצים, אפשר לעשות את זה בוועדה - - -

היו"ר יואב קיש:

בסדר, חברת הכנסת מרב מיכאלי? ומתואם על כל הצדדים שאנחנו מחכים בסבלנות
שתגיע הממשלתית. שלא פתאום תתחילו - - -

מרב מיכאלי (המחנה הציוני):

אין בעיה.

רומן גרביץ':

מה שהשר לביטחון הפנים - - -

מרב מיכאלי (המחנה הציוני):

זה צריך להידון ביחד בכל מקרה. אין ויכוח על זה.

ארבל אסטרחן:

כשתגיע הממשלתית צריך לנסות לדאוג שזה יגיע לכאן.

היו"ר יואב קיש:

נכון. זה מה שיהיה. זה בטוח יהיה.

מרב מיכאלי (המחנה הציוני):

אני אדאג לזה.

היו"ר יואב קיש:

הוויכוח יהיה.

ארבל אסטרחן:

נכון.

היו"ר יואב קיש:

ואם לא יהיה ויכוח, אם הממשלתית תלך לאן-שהוא, אז גם האחרות יוצמדו מיד - -
-

ארבל אסטרחן:

- - -

מרב מיכאלי (המחנה הציוני):

מאה אחוז.

רומן גרביץ':

מה שהשר לביטחון הפנים יבקש בסופו של דבר.

היו"ר יואב קיש:

בסדר. אוקיי.

הצעת חוק הדגל, הסמל והמנון המדינה (תיקון - הצבת דגל באירוע ציבורי),
התשע"ו-2016, (פ/3323/20)

היו"ר יואב קיש:

חבר הכנסת אורן חזן, אנחנו העלינו את זה לדיון כמה וכמה פעמים. אנחנו בהצעת
חוק הדגל, הסמל והמנון המדינה (פ/3323/20) של חבר הכנסת אורן חזן.

באיזה ועדות הציעו את זה? הפנים והגנת הסביבה - - -

אורן אסף חזן (הליכוד):

וועדת החוקה, חוק ומשפט.

היו"ר יואב קיש:

אוקיי. אתה לא היית בישיבה ומישהו כנראה אמר סתם הוועדה למאבק בנגעי הסמים
והאלכוהול. כנראה מישהו רצה לתקוע אותך.

אורן אסף חזן (הליכוד):

לא, זה היה במליאה, במליאה.

איילת נחמיאס ורבין (המחנה הציוני):

פשוט רצו שזה יגיע לוועדת הכנסת, כנראה.

אורן אסף חזן (הליכוד):

זה היה במליאה - - -

איילת נחמיאס ורבין (המחנה הציוני):

פשוט רצו שזה יגיע לוועדת הכנסת.

אורן אסף חזן (הליכוד):

רצו שזה יגיע. אני ביקשתי את ועדת החוקה, חוק ומשפט. חבר הכנסת דוד אמסלם
אמר ועדת הפנים והגנת הסביבה, והערבים צעקו הוועדה למאבק בנגעי הסמים
והאלכוהול.

היו"ר יואב קיש:

ומה דעתו של חבר הכנסת דוד אמסלם. למה אתה לא רוצה את זה בוועדת הפנים
והגנת הסביבה?

אורן אסף חזן (הליכוד):

בוועדת החוקה, חוק ומשפט זה ירוץ יותר מהר. הרצנו שם כבר כמה שינויים בחוק
הדגל והסמל. זו הסיבה היחידה פשוט.

היו"ר יואב קיש:

איפה הנציגים של חבר הכנסת דוד אמסלם? יש פה מישהו?

אורן אסף חזן (הליכוד):

אין משהו קריטי.

אתי בן יוסף:

הם בישיבה - - -

היו"ר יואב קיש:

אתה דיברת עם חבר הכנסת דוד אמסלם?

אורן אסף חזן (הליכוד):

לא. אתה רוצה שאני אדבר איתו עכשיו?

היו"ר יואב קיש:

הוא בישיבה. אני אבקש - - -

אורן אסף חזן (הליכוד):

כי אני לא יודע אם זה קריטי לו. אני לא יודע - - -

היו"ר יואב קיש:

זהו, אני פשוט רוצה לבדוק כמה זה.

אתי בן יוסף:

תשאלי. הנה, היא תשאל.

קריאה:

מנהלת הוועדה?

היו"ר יואב קיש:

כן, מנהלת הוועדה. תגידי אם הוא ביקש. אני לא יודע אם הוא ביקש, אבל על
ההצעה של - - -

אורן אסף חזן (הליכוד):

מישהו צעק ועדת הפנים והגנת הסביבה. יכול להיות שזה לא היה הוא. אני דווקא
זוכר שזה כן היה הוא, אבל אני לא חושב שזה משהו אקוטי מבחינתו.

היו"ר יואב קיש:

אוקיי. אז נבדוק את זה ונחזור. אז תיכף נחזור, חבר הכנסת אורן חזן, לנושא
שלך.

אורן אסף חזן (הליכוד):

אין בעיה.

הצעה לסדר היום בנושא: מחדל התנהלות בנקאי במקרה של פישמן

היו"ר יואב קיש:

אנחנו בנושא 7, חברת הכנסת איילת נחמיאס ורבין.

איילת נחמיאס ורבין (המחנה הציוני):

כן.

היו"ר יואב קיש:

הצעה לסדר היום בנושא מחדל ההתנהלות הבנקאי במקרה של פישמן. הצעת חברת
הכנסת איילת נחמיאס ורבין. אז יש הצעה להקים ועדה מיוחדת לעניין מסוים, ששם
הוועדה: הוועדה לבחינת תנאי קבלת אשראי במשק וגביית חובות.

ארבל אסטרחן:

זו תהיה הוועדה המיוחדת לבחינת - - -

היו"ר יואב קיש:

זו תהיה הוועדה לבחינת תנאי קבלת אשראי במשק וגביית חובות מלווים גדולים.
סמכויות הוועדה - - -

ארבל אסטרחן:

- - - הוועדה תדון בעניינים - - -. זה שם נורא ארוך.

היו"ר יואב קיש:

שם ארוך. אתם לא יכולים לקצר אותו?

ארבל אסטרחן:

פשוט זה יהיה הלוגו וזה מאוד ארוך.

איילת נחמיאס ורבין (המחנה הציוני):

אני ניסיתי. המטרה שלי הייתה לנסות למסגר את זה כדי שלא יבואו ויגידו שאני
אימפריאליסטית.

רועי פולקמן (כולנו):

אני רק אגיד - - - תשובות לחברת הכנסת איילת נחמיאס ורבין ובאמת זה עלה, זה
כבר תקופה, ובאמת חברת הכנסת איילת נחמיאס ורבין - - - היטב את העניין וזה
לא עניין - - -

איילת נחמיאס ורבין (המחנה הציוני):

וגם הייתי סבלנית.

רועי פולקמן (כולנו):

והיית סבלנית מאוד, אבל העמדה שלנו היא - - - בוועדת משנה בוועדת הכלכלה.
לא ועדה מיוחדת.

היו"ר יואב קיש:

עוד פעם.

רועי פולקמן (כולנו):

שתוקם ועדת משנה בוועדת הכלכלה - - -. תוקם ועדת משנה. אנחנו מוכנים שתהיה
ועדה כזאת, אבל שהיא תוקם בוועדת הכלכלה כוועדת משנה של ועדת הכלכלה ולא
כוועדה מיוחדת.

איילת נחמיאס ורבין (המחנה הציוני):

קודם כל, זה לא נושא שהוא של ועדת הכלכלה.

רועי פולקמן (כולנו):

למה?

איילת נחמיאס ורבין (המחנה הציוני):

נושא של ועדת הכספים.

היו"ר יואב קיש:

לא היה סיכום?

איילת נחמיאס ורבין (המחנה הציוני):

תראה, אני הלכתי הלוך וחזור. סליחה, אני רוצה להגיד משהו, כי עם כל
הכבוד - - -

רועי פולקמן (כולנו):

אלא אם מר נדב שיינברגר - - -

איילת נחמיאס ורבין (המחנה הציוני):

היה סיכום במליאה. הבנתי שהיה איזשהו כשל קטן בתיאום. הלכתי ופניתי, עשיתי
כל מה שביקשתם: דיברתי עם הנגידה, דיברתי עם המפקחת על הבנקים, עשיתי את
הכול כדי שיהיה ברור מה המטרה, מה הוועדה הזאת, מה מטרתה לעשות.

רועי פולקמן (כולנו):

בואי ניקח את זה רגע offline, כי הייתה לנו שיחה על זה עכשיו. - - -
offline.

היו"ר יואב קיש:

נעצור רגע, אני רק רוצה להגיד מילה נוספת. אני מבקש שהדבר הזה לא יידחה
יותר. בסדר, חבר הכנסת רועי פולקמן?

רועי פולקמן (כולנו):

ברור, ברור, ברור.

היו"ר יואב קיש:

אנחנו יותר מדי זמן מתעסקים עם זה. אני חייב להגיד לך שאני לא רואה למה אתם
חוששים מסיבה של להקים ועדה מיוחדת בעניין הזה. בסך הכול הוועדה הזו תדון
בנושא מאוד חשוב. אפשר להגיע להסכמות שחקיקה, למשל, לא תעבור בוועדה.

איילת נחמיאס ורבין (המחנה הציוני):

ברור. אני מראש הסכמתי - - -

קריאה:

לא, לא, זה ברור.

רועי פולקמן (כולנו):

- - - לחקיקה. זה ברור.

היו"ר יואב קיש:

והיא מוגבלת בזמן.

איילת נחמיאס ורבין (המחנה הציוני):

היא מוגבלת בזמן. הסכמתי לכל התניה: גם - - - וגם התניה עניינית.

ארבל אסטרחן:

כמה זמן?

היו"ר יואב קיש:

אז אני חושב, אתה יודע, בסוף יש פה חברי כנסת שעושים דברים ומזיזים
דברים, - -

רועי פולקמן (כולנו):

דווקא חברת הכנסת איילת נחמיאס ורבין עושה - - -

היו"ר יואב קיש:

- - ואני חושב שבמקומות שאפשר ונכון לעזור, אז זה גם תפקידנו. אז בסדר. אז
נא תגיעו לדיון בעניין הזה.

איילת נחמיאס ורבין (המחנה הציוני):

תודה.

הצעת חוק הדגל, הסמל והמנון המדינה (תיקון - הצבת דגל באירוע ציבורי),
התשע"ו-2016, (פ/3323/20)

היו"ר יואב קיש:

חזרנו להצעתו של חבר הכנסת אורן חזן. אין התנגדות מאף - - -. חבר הכנסת
אורן חזן, אם ככה, אז אני בעד שההצעה הזאת תלך לוועדת החוקה, חוק ומשפט. אז
מי בעד שתלך לוועדת החוקה, חוק ומשפט, שירים את ידו.

הצבעה

בעד – פה אחד

נגד – אין

נמנעים – אין

הצעת חוק הדגל, הסמל והמנון המדינה (תיקון - הצבת דגל באירוע ציבורי),
התשע"ו-2016 (פ/3323/20), תועבר לדיון בוועדת החוקה, חוק ומשפט.

היו"ר יואב קיש:

פה אחד. ההצעה התקבלה – ועדת החוקה, חוק ומשפט.

הצעת חוק בנק ישראל (תיקון מס' 4) (הוועדה ליציבות פיננסית), התשע"ז-2017
(מ/1112)

הצעת חוק לתיקון פקודת מס הכנסה (מס' 239), התשע"ז-2017 (מ/1116)

היו"ר יואב קיש:

אנחנו עושים את הנושאים של חבר הכנסת משה גפני. שני חוקים. חוק אחד: הצעת
חוק בנק ישראל (תיקון מס' 4) (הוועדה ליציבות פיננסית), התשע"ז-2017
(מ/1112) והצעת חוק לתיקון פקודת מס הכנסה (מס' 239), התשע"ז-2017
(מ/1116). אני בכוונה מעלה את שניהם כרגע לדיון כי שניהם נוגעים באותה
דילמה: האם אנחנו מדברים על ועדת הכספים בראשותו של חבר הכנסת משה גפני או
ועדת הרפורמות בראשות חברת הכנסת רחל עזריה.

היועץ המשפטי, ביקשת להתייחס לנושא?

היועץ המשפטי לכנסת איל ינון:

כן.

חבר הכנסת משה גפני, אתה רוצה לדבר לפניי כי אתה ממהר או שאני אדבר?

משה גפני (יהדות התורה):

אני רק אומר בקצרה, מה אני ממהר? אין לי לאן ללכת אם מחליטים שזו לא ועדת
הכספים.

יש נושאים של ועדת הכספים שהם בליבת העניין. זאת אומרת, אנחנו קיימנו דיון
לגבי הנושא הזה של היציבות הפיננסית, המערכות השונות שצריכות לטפל בנושאים
האלה. קיימנו כבר כמה דיונים. זה בליבת העניין של ועדת הכספים. אותו הדבר
כמובן לגבי תיקון פקודת מס הכנסה. מס הכנסה זה הנושא המרכזי שוועדת הכספים
צריכה לדון. עכשיו, אפשר לפרק את ועדת הכספים כמו שאפשר לפרק את כל
הוועדות. אפשר להפוך את הכנסת למקום שהוא יהיה פשוט חורבן. פעם הייתה מסורת
שהיו דברים שלא היו נוגעים בהם ולא היו עוברים, אלא אם כן הייתה סיבה
מיוחדת שמעבירים אותה לוועדה משותפת או ועדה מיוחדת של ועדת הכספים. אבל
בכל הדברים לא היו נוגעים. אותו הדבר בוועדות אחרות.

היו"ר יואב קיש:

חבר הכנסת משה גפני, מס הכנסה אני מבין בהחלט שזה - - -

משה גפני (יהדות התורה):

אותו הדבר יציבות פיננסית. להיפך, עוד יותר.

היו"ר יואב קיש:

למה? אז תסביר לי.

משה גפני (יהדות התורה):

מכיוון שאתה צריך לתאם בין כל הרגולטורים, בין כל הגופים שעוסקים - - -

היו"ר יואב קיש:

מה מדובר בהצעת החוק הזו? מה זו הוועדה ליציבות פיננסית?

משה גפני (יהדות התורה):

יציבות פיננסית – שצריך לתאם עם כל הגורמים: עם ההשקעות - - -

היו"ר יואב קיש:

מה זה, הקמת ועדה?

משה גפני (יהדות התורה):

רשות שוק ההון, ביטוח וחיסכון, הרשות לניירות ערך – הנושאים השונים שעוסקים
בעניין הזה. במה תעסוק ועדת הכספים אם ככה? עכשיו, להעביר את זה סתם באופן
לא הגיוני - - -

אורן אסף חזן (הליכוד):

הוא צודק. זה גם מתקשר לכל הפעילות של כל השנה - - -

משה גפני (יהדות התורה):

אבל אני מודה שבעבר הסכמתי על חוקים, וגם עכשיו אמרתי לחברת הכנסת רחל
עזריה.

רחל עזריה (כולנו):

בבקשה.

משה גפני (יהדות התורה):

יש דברים שנוגעים לוועדת הכספים – הייתי מסכים להעביר אותם, והעברתי אותם
גם לחבר הכנסת אלי כהן. ביקש ממני שר האוצר, ביקשה מאיתנו סיעת כולנו –
הסכמתי, אבל לא דברים שהם בליבת העניין. אחרת, זה לפרק את הוועדה על כל
המשמעות של זה.

יואל חסון (המחנה הציוני):

הוא מדבר גם מהלב וגם מההיגיון.

היו"ר יואב קיש:

חברת הכנסת רחל עזריה, בבקשה.

רחל עזריה (כולנו):

אני שומעת את הדברים של יושב ראש ועדת הכספים, ויכול להיות שאם זה היה עקבי
למה שהיה עד היום במערכת היחסים בין ועדת הכספים לוועדת הרפורמות, הייתי
מקבלת את זה. אבל כיוון שגם את הפרדת כרטיסי האשראי מהבנקים וגם את הנושא
של הקמת רשות שוק ההון, הביטוח והחיסכון וגם את הנושא של הפיקוח על
השירותים הפיננסיים וגם הטבות המס בנושא קרנות הריט וגם הבנקאות – כל זה
היה בוועדת הרפורמות. אז מה עכשיו?

אורן אסף חזן (הליכוד):

זה רק מחזק את העובדה - - -

רחל עזריה (כולנו):

זה היה בוועדת הרפורמות.

אורן אסף חזן (הליכוד):

זה בדיוק מה שהוא אומר: אז בואו נפרק את הוועדה וזהו.

רחל עזריה (כולנו):

אז מה עכשיו? אז מה ההבדל עכשיו? למה עכשיו, פתאום, החוקים האלה לא יכולים
להגיע?

היו"ר יואב קיש:

לא, אני לא חושב שזה בגלל שהחלפנו את יושב ראש הוועדה. לא. אני לא חושב.

רחל עזריה (כולנו):

אני גם לא חושבת. ברור לי שלא. ברור לי שלא. ולכן אני, שלושה ימים ולילות,
אומרת לעצמי: מה קרה? מה השתנה? לא מבינה מה נשתנה. אם עד היום - - -

יואל חסון (המחנה הציוני):

לא קרה. ואם קרה, מה קרה?

רחל עזריה (כולנו):

ולא קרה. כן קרה, לא קרה, לא קרה, לא קרה כלום.

עכשיו, אני אומרת לעצמי: לא יכול להיות, הרי זו דינמיקה קבועה בין הוועדות,
ואנחנו יודעים את זה, ולא צריך עכשיו דיון משפטי כדי להבין שזו דינמיקה
קבועה. אבל מה שאני מציעה, זה שאני אקח את החוק של ההיי-טק, כבוד היושב-ראש
יקבל את הנושא של היציבות הפיננסית ואנחנו נעשה את הסיכום. אין מה לעשות.
לא יכול להיות שמגיעים חוקים למליאה בדרישה שיגיעו לוועדת הרפורמות, והם
פתאום טוענים ששום דבר לא יקום ולא יהיה. זה חלק ממערכת היחסים בינינו.

היו"ר יואב קיש:

תיקון פקודת מס הכנסה זה מיסוי ההייטק?

אריאלה מלכה:

כן.

רחל עזריה (כולנו):

כן. והמיזוגים.

אורן אסף חזן (הליכוד):

אז זה אל"ף-בי"ת של ועדת הכספים - - -

רחל עזריה (כולנו):

אבל גם כל החוקים - - -

היו"ר יואב קיש:

רק שנייה. היועץ המשפטי רוצה גם להתייחס.

רחל עזריה (כולנו):

אני לא מבינה את הדיון.

נדב שיינברגר:

אתה חוזר בך מההסכם עם חבר הכנסת דוד ביטן?

אורן אסף חזן (הליכוד):

מה?

נדב שיינברגר:

יש הסכם עם חבר הכנסת דוד ביטן.

אורן אסף חזן (הליכוד):

קודם כל, אני יכול להביע את דעתי.

נדב שיינברגר:

להביע את דעתך – נכון - - -

היועץ המשפטי לכנסת איל ינון:

כבוד היושב-ראש, חברי הוועדה, תראו, אין ספק שיש לנו פה בעיה. קודם כל, אני
רוצה להבהיר: אני לא מדבר במישור הסמכות. מבחינת סמכות רשאית הוועדה להעביר
את זה לוועדת הרפורמות או לוועדת הכספים. אני מדבר במישור המהות. אחרי
תקופה, כבר לא קצרה, שבה אנחנו חווים ומתנסים בייצור החדש שנקרא ועדת
הרפורמות. למה אני אומר יצור חדש? מתכונת העבודה של ועדות הכנסת - - -

משה גפני (יהדות התורה):

אגב, אין ועדת רפורמות.

היועץ המשפטי לכנסת איל ינון:

נכון, נכון, נכון. תיכף אני אסביר.

רחל עזריה (כולנו):

אולי תברור מילה קצת יותר - - -

היועץ המשפטי לכנסת איל ינון:

אין לי בעיה. הוועדה החדשה יחסית שנקראת ועדת הרפורמות היא ועדה חדשה
בעולמה של הכנסת. למה? למה אני אומר את זה? הרי יש בכנסת הרבה ועדות
מיוחדות. יש ועדה מיוחדת, אתם מכירים, לסמים - - -

רחל עזריה (כולנו):

שאלה: אבל אם אין סמכות, אז חשוב לומר בשם מה הדברים נאמרים.

היועץ המשפטי לכנסת איל ינון:

היועץ המשפטי לכנסת, וכמוהו היועצים המשפטיים לוועדות הכנסת, מופיעים כל
יום בכנסת בנושאים מהותיים שאינם רק סמכות.

רחל עזריה (כולנו):

אוקיי - - -

היועץ המשפטי לכנסת איל ינון:

ולכן זה hard core של התפקיד של הייעוץ המשפטי לכנסת.

רחל עזריה (כולנו):

אז זו לא הסמכות, זה דיון. תודה.

היועץ המשפטי לכנסת איל ינון:

אני אומר.

רחל עזריה (כולנו):

בסדר. זה בסדר גמור. אין בעיה.

היועץ המשפטי לכנסת איל ינון:

אני הדגשתי, אני פתחתי ואמרתי: אני לא במישור הסמכות, אני במישור המהות.

רחל עזריה (כולנו):

הדיון. בסדר.

היועץ המשפטי לכנסת איל ינון:

עכשיו כך: הוועדות המיוחדות שקמות בכנסת, הן קמות לנושא מסוים. בהסכם
הקואליציוני שנעשה בין סיעת כולנו לבין יתר הסיעות המרכיבות את הקואליציה
הוכנס סעיף על הקמת ועדה שאין לה תחום התמחות ספציפי, אלא שהיא נקראת
בתקשורת ועדת הרפורמות. היא מעולם לא קיבלה את השם הזה ואת הסמכות להיות
ועדת הרפורמות מוועדת הכנסת, אלא שמתחילת הכנסת מעבירים לה חוקים במבחר
אקלקטי של נושאים. כך היא עוסקת מצד אחד בהתחדשות עירונית ובתכנון ובנייה,
ומצד שני בהימורים, ומצד שלישי בבנקאות, ומצד רביעי ברשות החשמל. מכל מיני
כיוונים ומכל מיני ועדות היא סופחת אליה נושאים. הבעיה היא שהדבר הזה בעצם
חותר תחת העיקרון המסדר של ועדות הכנסת, שהרעיון בו הוא התמקצעות או התמחות
של חברי הוועדה לאורך הזמן, של הצוותים שהם מלווים את הוועדות. אם זה הצוות
המשפטי, אני יכול להעיד על בעיות קשות שיש לנו ללוות את ועדת הרפורמות
מבחינת הסיוע המשפטי המקצועי, כי אנחנו תמיד חייבים להעביר אליה יועצים
משפטיים מוועדות אחרות, כי אין לה ייעוץ משפטי קבוע, כי לא יכול להיות לה
ייעוץ משפטי קבוע, שכן הנושאים משתנים מרגע לרגע ומשבוע לשבוע.

לכן אני אומר ואני בא ומציג פה את העניין המקצועי: יש בעיה קשה בלהעביר
נושאים מקצועיים שהם בליבת העיסוק של ועדות אחרות בכנסת. היום זה ועדת
הכספים – אם זה תיקון פקודת מס הכנסה. לדעתי, אין תקדים בכל תולדות הכנסת
להעברת תיקון לפקודת מס הכנסה מוועדת הכספים לוועדה אחרת. כנ"ל לגבי בנק
ישראל. אני חושב שזו טעות מקצועית, מהותית, לא מבחינת סמכות. אני חוזר
ואומר: סמכות אתם יכולים להעביר לוועדת הרפורמות, אבל מבחינה מהותית זה לא
נכון לעשות את זה. זה מפרק את הוועדות מהנושאים, מליבת הנושאים שהם מטפלים
בהם. אני כבר לא מדבר על כך שלצערי הרב גם לא בכדי משרד האוצר דוחף כל הזמן
בצורה, אגב שהיא לא מקובלת, להעביר דברים לוועדה הזאת. שכן התחושה של משרד
האוצר זה שהוועדה הזאת היא מעין איזה אגף, תת אגף באגף התקציבים במשרד
האוצר, דבר שהוא מפר את האיזונים הפנימיים בין הכנסת לממשלה. נוצר שם איזון
לא נכון ולא טוב בין הכנסת לממשלה. הכנסת היא לא חותמת גומי של הממשלה או
של משרד האוצר. ולכן ככל שהדבר הוא מנקודת מבטנו כייעוץ משפטי שמלווה את
ועדות הכנסת, אנחנו מבקשים שלא להעביר את ההצעות האלה לוועדת הרפורמות. יש
בוועדה חוקים אחרים כרגע.

אריאלה מלכה:

לא, לא. אין - - -

רחל עזריה (כולנו):

נו, באמת, אין כלום. די, באמת.

היועץ המשפטי לכנסת איל ינון:

אפשר להעביר לה גם חוקים שהם לא בליבת העיסוק של ועדות אחרות, אבל אנחנו
חושבים שלהעביר נושאים כמו פקודת מס הכנסה או חוק בנק ישראל לוועדת
הרפורמות ולהוציא אותם מוועדת הכספים זאת טעות ברמה המהותית וברמה המקצועית
וברמת יחסי הגומלין שבין הכנסת לממשלה, וזה דבר שלא נכון לעשות אותו.

היו"ר יואב קיש:

טוב, תודה.

ארבל אסטרחן:

עכשיו הועברה לשם הצעה פרטית - - -

יואל חסון (המחנה הציוני):

אמירה נוקבת.

היו"ר יואב קיש:

כן.

העברנו עכשיו את ההצעה שלך, חבר הכנסת רועי פולקמן. העברנו את ההצעה שלו –
הצעת חוק התכנון והבנייה.

אריאלה מלכה:

חבר הכנסת רועי פולקמן, אתה לא שמת לב למה שנאמר פה.

היו"ר יואב קיש:

כן. נאמרו פה דברים מאוד חריפים.

מר נדב שיינברגר, בבקשה, רצית להתייחס.

נדב שיינברגר:

דבר ראשון, אני, כנציג משרד האוצר פה, כי אני לא רואה נציג אחר של משרד
האוצר פה, אז אני ממש-ממש-ממש לא מסכים עם האמירה שוועדת הרפורמות היא איזו
שלוחה של משרד האוצר. והרמיזה הזאת שכאילו בוועדת הרפורמות חברי הכנסת הם
חותמת גומי – זו אמירה לא במקום, לדעתי, ויש לחזור בה, ממה שאתה אמרת, אני
חושב. כי בוועדת הרפורמות התנהלו - - -

אורן אסף חזן (הליכוד):

עם כל הכבוד, אני מבקש לא לבקר את היועץ המשפטי של הוועדה.

היועץ המשפטי לכנסת איל ינון:

למה? מותר - - -

היו"ר יואב קיש:

הוא גם צודק.

רחל עזריה (כולנו):

מה, היו דיונים - - -

קריאות:

- - -

היו"ר יואב קיש:

אני מצטרף לדבריו של מר נדב שיינברגר. נכון שיש גישה יותר נוחה כי יושב ראש
הוועדה הוא מסיעתו של שר האוצר, - -

אורן אסף חזן (הליכוד):

מה, אנחנו מיתממים?

היו"ר יואב קיש:

- - אבל בין זה לבין להגיד שחברי הכנסת שם לא עושים עבודה – עשו הרבה
מאוד - - -

נדב שיינברגר:

- - -

היועץ המשפטי לכנסת איל ינון:

- - -

אורן אסף חזן (הליכוד):

הוא לא אמר את זה.

היועץ המשפטי לכנסת איל ינון:

לא אמרתי את זה.

אורן אסף חזן (הליכוד):

הוא לא אמר את זה. אם זה מה שהבנתם מדבריו, אתם לוקים בחסר. הוא לא אמר את
זה, סליחה.

היועץ המשפטי לכנסת איל ינון:

לא אמרתי. אני אמרתי שזו זירה מאוד נוחה למשרד האוצר. זה מפר את האיזונים
בין הכנסת לבין הממשלה.

נדב שיינברגר:

אני יכול לתת לך אינספור דברים שמשרד האוצר בא ורץ אליי שבוועדת הרפורמות
תקעו אותם ולא עשו להם. זה המצב.

היועץ המשפטי לכנסת איל ינון:

לא, יש מצב הפוך, מר נדב שיינברגר, יש מצב הפוך, שאני מקבל תלונות מהממשלה,
ואם אתה רוצה לפתוח את זה, אני אפתח. יש כל מיני הסכמות שמתקבלות בממשלה
בוועדת השרים לחקיקה ובפורומים אחרים, ומגיע משרד האוצר לוועדת הרפורמות
ומנצל את כוחו שם כדי להפר את ההסכמות האלה ולקבל בוועדת הרפורמות את הגישה
של משרד האוצר. אני אומר לנציגי הממשלה שפונים אליי בעניין הזה: זה לא
ענייננו, זה עניין פנים ממשלתי שאתם צריכים להתגבר עליו בתוך הממשלה.

נדב שיינברגר:

אם מישהו ממשרד האוצר פונה אליך אם מישהו ממשרדי הממשלה פונה אליך שיש הפרה
של הסכם – תשלח אותם אליי. לא יפה.

היועץ המשפטי לכנסת איל ינון:

אני אומר להם: זה לא ענייננו. זה מה שאני אומר: לא ענייננו.

היו"ר יואב קיש:

זה מה שהוא עושה. זה מה שהוא עושה.

נדב שיינברגר:

זה לא קשור לוועדת הרפורמות, זה לא קשור לוועדת הכספים וזה לא קשור לשום
מקום.

היועץ המשפטי לכנסת איל ינון:

אני רק אומר: יש בעיה באיזונים בוועדה הזאת. צריך לשים את זה על השולחן ולא
לטאטא את זה. אני מוכן לחזור בי. אני לא אמרתי - - -

רחל עזריה (כולנו):

- - -

משה גפני (יהדות התורה):

אל תחזור בך - - - אל תחזור בך - - -

היועץ המשפטי לכנסת איל ינון:

- - -

נדב שיינברגר:

אל תחזור בך. מה, ועדת הרפורמות זו חותמת גומי של משרד האוצר, חבר הכנסת
משה גפני? חבר הכנסת משה גפני, ועדת הרפורמות זו חותמת גומי של משרד האוצר?
מה זה זה? זה מה שהוא אמר.

משה גפני (יהדות התורה):

- - - היא לא חותמת גומי - - -

נדב שיינברגר:

היא לא חותמת גומי של משרד האוצר ולא כלום.

היועץ המשפטי לכנסת איל ינון:

אני לא אמרתי שהיא חותמת גומי.

היו"ר יואב קיש:

אז את זה הוא לא אמר. ואם הוא אמר – מזה הוא חוזר. זה בסדר.

משה גפני (יהדות התורה):

אבל כולם יודעים - - - על השולחן. כולם רוצים להביא את זה לוועדת הכספים.
אתם רוצים את זה לוועדה של חבר הכנסת אלי כהן? - - -

נדב שיינברגר:

בוועדת הכספים עברו קרוב ל-100 חוקים בתקופה הזאת. זה כמו שנגיד שוועדת
הכספים היא - - -

משה גפני (יהדות התורה):

- - - מ-100. לא 100. לא 100. עברו פחות, וכולם עברו - - -

נדב שיינברגר:

אבל בסדר. גם בוועדת הרפורמות - - -

היו"ר יואב קיש:

לפני שאנחנו נמשיך פה עם הדבר הזה, חבר הכנסת יואל חסון, אתה רצית להתייחס
למשהו?

יואל חסון (המחנה הציוני):

כן. באמת, לגופו של עניין: קודם כל, האמירה של היועץ המשפטי היא אמירה
משמעותית וחשובה. אני לא מתנגד באופן עקרוני להקמת ועדות, לוועדות נושאיות.
לדוגמה: כמו הוועדה שרוצה חברת הכנסת איילת נחמיאס ורבין. שהיא בעיניי
חשובה להתעמקות בנושא וטוב שהיא מוגדרת בזמן. אבל ועדת הרפורמות היא סוג של
ועדה מוזרה קצת. היא סוג של ועדה מוזרה, כי היא ועדה שמעבירים אליה דברים
שנוח ודברים שרוצים לקדם בדרך מסוימת בלי במירכאות לשלם את המחירים
שהפרלמנט דורש.

רחל עזריה (כולנו):

אנחנו בדיון של פתיחת הסכמים קואליציוניים? שאני אבין מה. שאני אבין איפה
אנחנו עכשיו.

היו"ר יואב קיש:

איזה הסכם?

יואל חסון (המחנה הציוני):

אני לא קשור להסכמים הקואליציוניים - - -

היו"ר יואב קיש:

הוא ביקש לדבר. מה את רוצה ממנו?

רחל עזריה (כולנו):

בסדר, בסדר, אין בעיה.

יואל חסון (המחנה הציוני):

ויחד עם זאת אני אומר: ועדת הרפורמות עשתה דברים חשובים. היא עשתה דברים
חשובים. היא באמת קיימה דיונים טובים, חשובים. אני גם לא מקבל את הערת
היועץ המשפטי בהקשר הזה. חברי כנסת עשו שם עבודה טובה. אבל לא צריך להיסחף
– שכל דבר שמגיע ממשרד האוצר, אוטומטית הולך לוועדת הרפורמות. יש פה ועדת
כספים. יש בוועדת הכספים גם זיכרון ארגוני נחוץ, גם אנשי מקצוע. יש שם חברי
כנסת - - -

משה גפני (יהדות התורה):

אתם רוצים לקחת - - -? תיקחו - - -. בסדר. לא רוצה לדבר על זה בכלל - - -
לא מעניין אותי. גם לי יש הסכם קואליציוני, וההסכם הקואליציוני אומר שוועדת
הכספים זה אצלי. אין לנו שר בתמורה - - -. בסדר. אז לא יהיה משחק - - -

רחל עזריה (כולנו):

אין לכם שר? יש לכם שר.

משה גפני (יהדות התורה):

לא רוצה לשמוע. בסדר. תעשו מה שאתם רוצים. תעשו מה שאתם רוצים. יש לי הסכם
קואליציוני ואני אעמוד עליו. זה הכול.

יואל חסון (המחנה הציוני):

אני באמת לא באתי דווקא "לחמם", אלא באתי דווקא להציע עצה בריאה. בדרך כלל,
כדאי מאוד להביא דברים כאלה כבר מבושלים לוועדת הכנסת, וחבל שלא דיברתם על
זה מראש וישבתם עם חבר הכנסת משה גפני.

רחל עזריה (כולנו):

לא. אנחנו פעם אחת לא החלפנו מילה.

יואל חסון (המחנה הציוני):

אם את אומרת את זה בציניות או לא בציניות, אני לא יודע.

רחל עזריה (כולנו):

ברור - - -

יואל חסון (המחנה הציוני):

אז לא מביאים להכרעה דבר שהוא לא מבושל ונראה שהוא לא מבושל. זו לא
בושה - - -

היו"ר יואב קיש:

טוב, חבר הכנסת יואל חסון, אתה רוצה ללמד אותנו מה עושים בקואליציה?

יואל חסון (המחנה הציוני):

אני הייתי יושב ראש הקואליציה. אם היו מקשיבים לי, זה היה קורה אחרת. אבל
אני, לגופו של עניין, חושב שוועדת הכספים היא הוועדה שצריכה לדון בנושאים
כל כך מובהקים, שהם באמת-באמת מובהקים. כשהיו פה פרויקטים, כמו שטיפל בהם
חבר הכנסת אלי כהן, וגם את, חברת הכנסת רחל עזריה, תטפלי בדברים חשובים לא
פחות, והם היו פרויקטים מיוחדים, חוקים נקודתיים – היה נכון. החוקים האלה
לא מתאימים לוועדת הרפורמות.

היו"ר יואב קיש:

טוב. חבר הכנסת אלעזר שטרן אחרון הדוברים. בבקשה.

אלעזר שטרן (יש עתיד):

אני חושב שהעניין של ועדות בכנסת כהסכמים קואליציוניים הוא מבזה את הכנסת.
ואני מתנצל שלא הייתי כאן. הייתי באיזה דיון, משהו - - -

יואל חסון (המחנה הציוני):

למה? הסכם קואליציוני זה לגיטימי, מה.

אלעזר שטרן (יש עתיד):

אני חושב שהסכם קואליציוני זה לגיטימי – אני אומר את זה עוד פעם. כל דבר
שבו הממשלה הופכת פלסתר את הכנסת, בעיניי הוא בעייתי, גם אם הוא כתוב בהסכם
קואליציוני. ועדת הרפורמות היא לא הדבר היחיד. אני ראיתי איך זה מתנהל.
בעיניים שלי. יש ועדה גם לשוויון – איך קוראים לה? של חבר הכנסת מיקי זוהר.

איילת נחמיאס ורבין (המחנה הציוני):

צדק חלוקתי.

קריאה:

צדק חלוקתי.

ארבל אסטרחן:

צדק חלוקתי ושוויון חברתי.

אלעזר שטרן (יש עתיד):

צדק חלוקתי ושוויון - - -

היועץ המשפטי לכנסת איל ינון:

אבל היא לא חוקקה עד היום.

ארבל אסטרחן:

אבל היא מוסמכת.

היועץ המשפטי לכנסת איל ינון:

כן, זה ברור.

רחל עזריה (כולנו):

הם עשו אחד בהסדרים.

ארבל אסטרחן:

לא, לא - - -

רחל עזריה (כולנו):

עשו חוק אחד בהסדרים.

אלעזר שטרן (יש עתיד):

מה שאני רוצה לומר שאני ראיתי בעיניים איך זה מתרחש. זאת אומרת, איך חבר
כנסת סוחט הקמה של ועדה, שברור שאחרי זה היא תבוא לוועדת הכנסת וחברי
הקואליציה ינמקו לנו למה זה הדבר החשוב, למרות שאנחנו ראינו בעיניים איך
היא נולדת ומאיזה סיבות היא נולדה, וזאת לא הוועדה היחידה.

אנחנו אופוזיציה. אני לא חושב שאני מדבר רק כאופוזיציה. אני חושב שהמינוי
של ועדת הרפורמות שהיא באה לדון בנושאים מורכבים מבחינה פיננסית כלכלית –
בהתחשב בעומס הזמנים על ועדת הכספים, יכולנו לספוג את זה, שעמדו בתוכה חברי
כנסת עם מומחיות לאותם דברים.

עכשיו, לא בגלל שיושב פה יושב ראש ועדת הכספים. אני חושב שזה לא יכול להיות
עכשיו שמנתבים את כל עבודת הכנסת, כולל הקמת ועדות, לא לצרכים של
הקואליציה, אלא לצרכים פנים קואליציוניים בתוך הקואליציה הזאת.

ולכן עם כל הכבוד לחברתי, חברת הכנסת רחל עזריה, אני חושב שהוועדה מיצתה את
עצמה.

היו"ר יואב קיש:

תודה. תודה.

היועץ המשפטי לכנסת איל ינון:

אבל אני שכחתי לציין דבר חשוב: שהדברים שאמרתי קודם, הם גם על דעת יושב ראש
הכנסת. אני שוחחתי איתו על כך והוא נתן לי את הרשות לציין שהדברים שאמרתי
הם גם על דעתו.

היו"ר יואב קיש:

חברים, ראינו את המתח שיש פה בעניין שתי הצעות החוק האלה. אני כרגע דוחה את
ההחלטה על הצבעה על ההצעות האלה.

משה גפני (יהדות התורה):

רק שתדע שכל זמן שעובר, המשמעות של העניין: נזק לעבודת הכנסת - - -

היו"ר יואב קיש:

אז בוא נשאל את מר נדב שיינברגר: לגבי סעיף 8 – יש הסכמה שזה ילך לוועדת
הכספים? זה בסדר?

נדב שיינברגר:

אין שום הסכמה - - -

רחל עזריה (כולנו):

לא.

היו"ר יואב קיש:

כי השאלה היא אם יש דחיפות?

רחל עזריה (כולנו):

יש דחיפות וצריך להחליט על שניהם.

נדב שיינברגר:

יש דחיפות על שני הסעיפים - - -

רחל עזריה (כולנו):

על שני הסעיפים - - -

היו"ר יואב קיש:

עזוב, חבר הכנסת משה גפני. אני דוחה את ההחלטה בשניהם ואני יכול להגיד שאני
מבין את המבוי הסתום במידה מסוימת - - -

משה גפני (יהדות התורה):

אין מבוי סתום. יש רק - - -

רחל עזריה (כולנו):

לא, אין מבוי סתום. יש החלטה להתנהל אחרת - - -

היו"ר יואב קיש:

ההחלטה בסעיפים 8 ו-9 – אנחנו לא מצביעים עכשיו. נמשיך בדיון בזמן אחר.

הצעה לסדר היום בנושא: מחדל התנהלות בנקאי במקרה של פישמן

היו"ר יואב קיש:

חברת הכנסת איילת נחמיאס ורבין.

איילת נחמיאס ורבין (המחנה הציוני):

- - - סעיף 7 - - -

היו"ר יואב קיש:

גם על סעיף 7 לא נצביע.

הצעת חוק בנק ישראל (תיקון מס' 4) (הוועדה ליציבות פיננסית), התשע"ז-2017
(מ/1112)

הצעת חוק לתיקון פקודת מס הכנסה (מס' 239), התשע"ז-2017 (מ/1116)

רחל עזריה (כולנו):

אני מבקשת להתייחס לדברים שנאמרו.

היו"ר יואב קיש:

בבקשה.

רחל עזריה (כולנו):

אני רוצה לומר כמה דברים.

היו"ר יואב קיש:

בהחלט. בבקשה.

רחל עזריה (כולנו):

קודם כל, מספר דברים. לגבי היועץ המשפטי של הכנסת: אתה מנהל מצוין. אתה
יודע לנתב את העובדים שלך מצוין. לבוא ולומר שקשה לך לנתב את העובדים, זאת
נראית לי אמירה קודם כל לא במקומה, גם לא נכונה.

היו"ר יואב קיש:

- - -

אורן אסף חזן (הליכוד):

אני גם לא הופך לשק חבטות בגלל - - -

היועץ המשפטי לכנסת איל ינון:

אני לא שק חבטות, חבר הכנסת אורן חזן.

רחל עזריה (כולנו):

מה שק חבטות? אתה - - - באמת.

אורן אסף חזן (הליכוד):

סליחה, מה זה?

היו"ר יואב קיש:

אמרה מנהל מצוין. אמרה מנהל מצוין.

אורן אסף חזן (הליכוד):

את מחלקת פה ציונים עכשיו ליועץ המשפטי? מה, מה זה הדבר הזה?

רחל עזריה (כולנו):

באמת, באמת, באמת. תחפש - - - דברים קצת יותר ענייניים, חבר הכנסת אורן
חזן.

אורן אסף חזן (הליכוד):

לא, את לא צריכה לחלק ציונים ליועץ המשפטי. זה לא תפקידך, עם כל הכבוד.

היועץ המשפטי לכנסת איל ינון:

כן, כן, אין בעיה, אין בעיה.

אורן אסף חזן (הליכוד):

אתה מנהל מדהים, אבל - - -. אתה גם מחלק מדבקות בסוף היום?

היו"ר יואב קיש:

חבר הכנסת אורן חזן, אל תפריע.

אורן אסף חזן (הליכוד):

לא, זה לא רציני. נו, באמת. במקום להתעסק בעיקר מתעסקים בשטויות.

רחל עזריה (כולנו):

אני רוצה לומר עוד כמה דברים: עד היום ועדת הרפורמות עסקה בכל הנושאים
האלה. לומר שתיקונים לפקודת מס הכנסה זה דבר שלא יכול להיות שיגיע לוועדת
הרפורמות – זה כבר הגיע לוועדת הרפורמות בקרנות הריט. זה כבר קרה. זה חלק
מהמנדט של ועדת הרפורמות. ולכן הדיון הזה הוא מאוד-מאוד תמוה.

אורן אסף חזן (הליכוד):

באיזה מנדט?

היועץ המשפטי לכנסת איל ינון:

זה שאין לה מנדט זה - - - שורש הבעיה.

אורן אסף חזן (הליכוד):

איזה מנדט? זה מה שאני שואל גם: באיזה מנדט?

היועץ המשפטי לכנסת איל ינון:

זה שורש הבעיה: אין לה מנדט.

אורן אסף חזן (הליכוד):

איזה מנדט?

היועץ המשפטי לכנסת איל ינון:

כל רגע המנדט משתנה.

רחל עזריה (כולנו):

בסדר, אבל זה היה הסיכום.

היועץ המשפטי לכנסת איל ינון:

בסדר, הסיכום - - -

רחל עזריה (כולנו):

סליחה, חבר הכנסת אלעזר שטרן: האמירה שלך שזה בלתי, לא יכול להיות,
שבהסכמים קואליציוניים דנים בוועדות - - -

אלעזר שטרן (יש עתיד):

לא אמרתי שלא יכול להיות. אמרתי לך למה אני מתנגד.

רחל עזריה (כולנו):

בהסכמים קואליציוניים דנים. יושב ראש ועדת הכספים קיבל את הוועדה שלו כחלק
מההסכמים הקואליציוניים. ככה עובדת הפוליטיקה הישראלית - - -

היועץ המשפטי לכנסת איל ינון:

ברור.

אורן אסף חזן (הליכוד):

אבל הוא לא קבע את התוכן שלה. התוכן שלה נקבע הרבה לפני - - -

רחל עזריה (כולנו):

מצטערת, אני לא יכולה.

היו"ר יואב קיש:

חברת הכנסת רחל עזריה, גם חבר הכנסת משה גפני רוצה להשיב. אני לא רוצה.
בואי נעצור את זה פה.

אורן אסף חזן (הליכוד):

זה לא שהתוכן של ועדת הכספים נקבע - - -

היו"ר יואב קיש:

חבר הכנסת אורן חזן, הדיון נגמר. אני לא רוצה. לא. אנחנו נמשיך את זה. יהיה
עוד דיון מסודר. כל אחד יוכל להגיד את דבריו גם - - -

משה גפני (יהדות התורה):

רק משפט לגבי העניין הזה שהיו דברים. היו דברים שבאו אליי. חבר הכנסת דוד
ביטן היה יושב ראש ועדת הכנסת והוא ביקש לקרוא לזה ועדת הרפורמות. אני
התנגדתי. אמרתי שזאת לא ועדת רפורמות, זאת ועדת אד-הוק לגבי חוקים מסוימים.
כך נקראת הוועדה. למשל, על קרן הריט אמרו לי: רק זה ואחרי זה לא יהיו דברים
אחרים של ועדת הכספים. מה שהיועץ המשפטי לכנסת אומר זה נכון. ככה אמרו לי
ועל זה הסכמתי.

היו"ר יואב קיש:

טוב, חבר הכנסת משה גפני, אני לא רוצה להיכנס לזה. אוקיי. סגרנו את הדיון.
אני מבקש, חברי הכנסת רחל עזריה ומשה גפני, נעשה פגישה אצלי בעניין הזה
ונראה מה עושים.

אנחנו ממשיכים. מכיוון שהוועדה ממשיכה לדון בנושא חבר הכנסת באסל גטאס
באולם נגב, אז הנושא האחרון על סדר היום יתבצע באולם נגב וזה הפטור מחובת
הנחה - - -

הצעה לסדר-היום בנושא: הסכנה לסגירת עמותת איילים ופיזורם של 1,300
סטודנטים בנגב ובגליל

ארבל אסטרחן:

על סעיף 10 אתה צריך להצביע כי הם חזרו בהם, שני חברי הכנסת.

היו"ר יואב קיש:

לא. את סעיף 10 אני לא עושה עכשיו. אני לא עושה את סעיף 10 עכשיו.

ארבל אסטרחן:

אוקיי.

היו"ר יואב קיש:

לא דחוף לי. יש לי לחץ זמנים. אני רק נותן את הפטור ואני מתחיל את הדיון על
חבר הכנסת באסל גטאס. בסדר?

תודה.

הישיבה ננעלה בשעה 09:58.
