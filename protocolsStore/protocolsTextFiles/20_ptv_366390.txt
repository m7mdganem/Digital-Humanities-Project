הכנסת העשרים

מושב שני

פרוטוקול מס' 160

מישיבת ועדת הכנסת

יום שני, כ"ו בתמוז התשע"ו (01 באוגוסט 2016), שעה 15:45

סדר היום:

1. בקשת יושב ראש הכנסת, חבר הכנסת יולי יואל אדלשטיין, לשינוי שעת פתיחת
ישיבת הכנסת ביום שלישי, כ"ז תמוז התשע"ו, 2.8.2016

2. בקשת ועדת החוקה, חוק ומשפט למיזוג הצעות חוק לפי סעיף 84(ד) לתקנון
הכנסת

נכחו:

חברי הוועדה:

יואב קיש – היו"ר

רוברט אילטוב

מוזמנים:

סגן מזכירת הכנסת נאזם בדר

לרשימת השדלנים שנכחו בדיון – ראו בקישור זה.

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

בקשת יושב ראש הכנסת, חבר הכנסת יולי יואל אדלשטיין, לשינוי שעת פתיחת
ישיבת הכנסת ביום שלישי, כ"ז תמוז התשע"ו, 2.8.2016

היו"ר יואב קיש:

אני פותח את הישיבה. יש לנו שני נושאים על סדר היום. אחד זה בקשת מזכירת
הכנסת על שינוי בפתיחת ישיבת הכנסת ביום שלישי, מחר, כ"ז בתמוז התשע"ו, ה-2
לאוגוסט 2016. מר נאזם באדר פה, איתנו.

סגן מזכירת הכנסת נאזם בדר:

לא. אני אתקן: בקשת יושב ראש הכנסת.

היו"ר יואב קיש:

היא חתומה. כן, כן.

סגן מזכירת הכנסת נאזם בדר:

באמצעות מזכירת הכנסת.

היו"ר יואב קיש:

אוקיי. בקשת יושב ראש הכנסת, בהתאם לסעיף 19(א)(1) לתקנון הכנסת, מבקש יושב
ראש הכנסת, חבר הכנסת יולי יואל אדלשטיין, את אישורה של ועדת הכנסת לשנות
את פתיחת ישיבת הכנסת – מחר, יום שלישי, לשעה 13:00.

מר נאזם באדר, אתה רוצה להגיד משהו על זה?

סגן מזכירת הכנסת נאזם בדר:

לא, לא, זה כתוב: מ-16:00 ל-13:00 - - -

היו"ר יואב קיש:

כתוב. זה בגלל שיש לנו יום ארוך. אני חושב שזה הגיע בהסכמות
קואליציה-אופוזיציה. אם זה לא היה בהסכמות, אז כנראה שלא הייתי מביא את זה
להצבעה. אבל מכיוון שידועות לי ההסכמות, אז אני מביא את זה להצבעה.

מי בעד? מי נגד? מי נמנע?

הצבעה

בעד – פה אחד

נגד – אין

נמנעים – אין

בקשת יושב ראש הכנסת בדבר שינוי שעת פתיחת ישיבת הכנסת ביום שלישי, כ"ז
תמוז התשע"ו, 2.8.2016, נתקבלה.

היו"ר יואב קיש:

ההצעה התקבלה. אוקיי.

בקשת ועדת החוקה, חוק ומשפט למיזוג הצעות חוק לפי סעיף 84(ד) לתקנון הכנסת

היו"ר יואב קיש:

אנחנו עוברים למיזוג הצעות חוק. יש לנו מכתב מחבר הכנסת ניסן סלומינסקי,
יושב ראש ועדת החוקה, חוק ומשפט. על פי החלטת ועדת החוקה, חוק ומשפט לתקנון
הכנסת, סעיף 84(ד), מבקשים לאשר את מיזוג הצעות החוק הבאות לקריאות שנייה
ושלישית כהצעת חוק אחת: הצעת חוק נציבות תלונות הציבור על מייצגי המדינה
בערכאות, התשע"ו-2016; והצעת חוק נציבות ביקורת על מערך התביעה וייצוג
המדינה בערכאות, התשע"ו–2015, של חברת הכנסת ציפי לבני.

חבר הכנסת רוברט אילטוב, אתה רוצה להתייחס?

רוברט אילטוב (ישראל ביתנו):

לא.

היו"ר יואב קיש:

אני בעד לקבל את המלצת יושב ראש הוועדה.

מי בעד, ירים את ידו. מי נגד? מי נמנע?

הצבעה

בעד – פה אחד

נגד – אין

נמנעים – אין

הבקשה למזג את הצעת החוק נתקבלה.

היו"ר יואב קיש:

התקבל. אני סוגר את הדיון.

הישיבה ננעלה בשעה 15:47.
