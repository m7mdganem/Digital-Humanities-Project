הכנסת העשרים

מושב רביעי

פרוטוקול מס' 383

מישיבת ועדת הכנסת

יום רביעי, כ"ז באב התשע"ח (08 באוגוסט 2018), שעה 11:55

סדר היום:

אישור לישיבת כנסת מיוחדת לציון 23 שנה להרצחו של ראש הממשלה יצחק רבין
ז"ל.

נכחו:

חברי הוועדה:

מכלוף מיקי זוהר – היו"ר

יואל חסון

מנהל/ת הוועדה:

אתי בן יוסף

רישום פרלמנטרי:

רמי בן שמעון

אישור לישיבת כנסת מיוחדת לציון 23 שנה להרצחו של ראש הממשלה יצחק רבין
ז"ל.

היו"ר מכלוף מיקי זוהר:

שלום. אני מתכבד לפתוח את ועדת הכנסת בעניין אישור לישיבת כנסת מיוחדת
לציון 23 שנה להרצחו של ראש ממשלת ישראל לשעבר יצחק רבין, זיכרונו לברכה.

בהתאם להוראת חוק יום הזיכרון ליצחק רבין, התשנ"ז–1997, יצוין בכל מוסדות
המדינה יום הרצחו של ראש הממשלה ושר הביטחון יצחק רבין ביום ראשון, י"ב
בחשון התשע"ט, 21 באוקטובר 2018.

לאחר האזכרה בהר הרצל באותו היום, תקיים הכנסת בשעה 17:00 ישיבה מיוחדת
לציון 23 שנה להרצחו. בהתאם לסעיף 19(א)(1) לתקנון הכנסת מבקשת איפה ועדת
הכנסת לאשר את הבקשה.

היה חשוב לי שיהיה בדיון גם נציג מהשמאל וגם נציג מהימין. זה דיון שהוא
בקונצנזוס. זה דיון שכולו מדבר על מקרה קשה מאוד בחברה הישראלית, בדמוקרטיה
הישראלית, שאירע באמת לפני 23 שנים. אירוע שאנחנו צריכים לדאוג שחלילה לא
יישנה בעתיד שוב ולכן אנחנו צריכים לתת לאיש הזה יצחק רבין שעשה דברים
מדהימים למען מדינת ישראל באין ספור תפקידים שהוא מילא. הקריב את חייו,
תרתי משמע, גם בחייו וגם במותו למען מדינת ישראל.

צריכים לתת את המעמד, את היום הזה, את האירוע הזה, לתת לו את הנופך הראוי
ולכן אנחנו גם רוצים לממש את זה וחושב לי שתהיה פה הצבעה משני צידי המתרס
הפוליטי ועל כן אני חושב שזה חשוב שהגעת ואני מודה לך, מרכז האופוזיציה,
חבר הכנסת יואל חסון, שהגעת לדיון החשוב הזה. אתה רוצה לומר משהו לפני
ההצבעה?

יואל חסון (המחנה הציוני):

אני מסכים עם מה שאמרת.

היו"ר מכלוף מיקי זוהר:

מצוין. זה קורה לעיתים נדירות וטוב שכך.

מי בעד? מי נגד? מי נמנע?

הצבעה

בעד ההצעה – פה אחד

ההצעה בדבר אישור ישיבת כנסת מיוחדת לציון 23 שנה להרצחו של ראש הממשלה
יצחק רבין ז"ל נתקבלה.

היו"ר מכלוף מיקי זוהר:

תודה. ההחלטה התקבלה. הישיבה נעולה.

הישיבה ננעלה בשעה 11:57.
