פרוטוקולים/ועדת הכנסת/447

ירושלים, י"ז באייר, תש"ס

22 במאי, 2000

הכנסת החמש עשרה נוסח לא מתוקן

מושב שני

פרוטוקול מס' 85

מישיבת ועדת הכנסת

יום רביעי, ז' בניסן תש"ס, 12 באפריל 2000, שעה 10:45

נכחו:

חברי הוועדה: נעמי חזן – מ"מ היו"ר

רחמים מלול

מוזמנים: משה בוטון – יועץ משפטי

הלית ברק - לשכה משפטית

סגן מזכיר הכנסת: דוד לב

היועץ המשפטי: צבי ענבר

מנהלת הוועדה: אתי בן-יוסף

קצרנית: טלי רם

סדר היום:

בקשת הממשלה להקדים את הדיון בהצעת חוק שהייה שלא כדין (איסור סיוע) (הוראת
שעה) (תיקון מס' 5) –מטעם ועדת הפנים ואיכות הסביבה לקריאה שנייה ושלישית.

בקשת הממשלה להקדים את הדיון בהצעת חוק שהייה שלא כדין (איסור סיוע)(הוראת
שעה)

(תיקון מס' 5) – מטעם ועדת הפנים ואיכות הסביבה, לקריאה שניה ושלישית

מ"מ היו"ר נעמי חזן:

אני מתכבדת לפתוח את ישיבת ועדת הכנסת. נושא אחד בלבד על סדר יומנו: בקשת
הממשלה להקדים את הדיון בהצעת חוק שהייה שלא כדין (איסור סיוע) (הוראת שעה)
(תיקון מס' 5), מטעם ועדת הפנים ואיכות הסביבה לקריאה שניה ושלישית.

אנחנו קיבלנו את הבקשה הזאת כדי שנוכל לשחרר מחובת הנחה ולשים על סדר יומנו
היום, שהוא ה-12 באפריל 2000, בסוף סדר היום.

האם ליועצים המשפטיים יש מה לומר בעניין?

צבי ענבר:

הדבר היחיד שיש לומר שזה באמת נושא דחוף מאד, שהשתבש מסיבות של לוח זמנים,
וכל יום שעובר בלי שהחוק הזה בא לקריאה שנייה ושלישית, רק יכול לגרום
לתסבוכת.

מ"מ היו"ר נעמי חזן:

ועל כן אני מבינה שיש באמת דחיפות שאנחנו נאשר את הבקשה.

צבי ענבר:

יש דחיפות, אכן.

רחמים מלול:

לא הבנתי את מידת הדחיפות.

מ"מ היו"ר נעמי חזן:

זהו חוק של ועדת הפנים ואיכות הסביבה, שמאריך הוראת שעה בנושא שהייה שלא
כדין ומטיל גם קנסות וסנקציות על אלה שמאפשרים לינה שלא כדין במדינת ישראל,
ולכן אני מבינה שהוראת השעה פגה, ועל כן יש צורך דחוף בחידוש.

צבי ענבר:

נכון.

מ"מ היו"ר נעמי חזן:

אם כן, אני מעמידה את הבקשה להצבעה. מי בעד?

         

ה צ ב ע ה

בעד - 2

נגד – אין

נמנעים – אין

בקשת הממשלה להקדים את הדיון בהצעת חוק שהייה שלא כדין (איסור סיוע) (הוראת
שעה) (תיקון מס' 5) – מטעם ועדת הפנים ואיכות הסביבה לקריאה שנייה ושלישית
נתקבלה.

מ"מ היו"ר נעמי חזן:

הבקשה אושרה. תודה רבה, הישיבה נעולה.

הישיבה ננעלה בשעה 10:55.
