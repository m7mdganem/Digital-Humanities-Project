הכנסת השבע-עשרה נוסח לא מתוקן

מושב רביעי

פרוטוקול מס' 270

מישיבת ועדת הכנסת

יום רביעי, ז' בחשוון התשס"ח (5 בנובמבר 2008), שעה 13:15

סדר היום: בקשות להקדמת הדיון בהצעות חוק.

נכחו:

חברי הוועדה:

דוד טל – היו"ר

זאב אלקין

מנחם בן-ששון

רונית תירוש

יצחק גלנטי יו"ר ועדת העבודה, הרווחה והבריאות

מוזמנים:

וילמה מאור - מנהלת ועדת העבודה, הרווחה והבריאות של הכנסת

יועצת משפטית:

ארבל אסטרחן

ג'ודי וסרמן - יועצת משפטית של ועדת העבודה, הרווחה והבריאות

מירי פרנקל-שור - יועצת משפטית של ועדת החוץ והביטחון

שגית אפיק - יועצת משפטית של ועדת הכספים

מנהלת הוועדה:

אתי בן-יוסף

רשמת פרלמנטרית:

יפה קרינצה

 

בקשות להקדמת הדיון בהצעות חוק

דוד טל:

אני מתכבד לפתוח את ישיבת ועדת הכנסת. אעלה להצבעה את הנושאים שלא נחוץ להם
קוורום. הצעת חוק הביטוח הלאומי (תיקון מס' 7), מבקשים פטור מחובת הנחה.

ג'ודי וסרמן:

מדובר בהצעת חוק ממשלתית. זה תיקון טעות. בשנת 1966 נעשה תיקון לגבי עקרת
הבית, נפלה שם שגגה וזו הצעת חוק ממשלתית שמתקנת את העניין הזה ומאפשרת
תשלום גמלת סיעוד גם לאישה שהייתה בת 65 בשנת - - -

דוד טל:

תודה. מי בעד תיקון הטעות? מי נגד? מי נמנע?

הצבעה

בעד – פה אחד

נגד – אין

נמנעים - אין

התיקון אושר

דוד טל:

תודה, אושר פה אחד.

אנחנו עוברים להצעת חוק הביטוח הלאומי (תיקון מס' 12). ג'ודי, יש לך מה
להוסיף?

ג'ודי וסרמן:

מדובר על קרן לילדים בסיכון. מדובר בקרן שמסתיימת בסוף שנת הכספים הזאת.
מדובר בהצעת חוק פרטית, בהסכמת הממשלה, להאריך את הקרן בשנה אחת נוספת,
לשנת 2009.

דוד טל:

תודה. מי בעד? מי נגד? מי נמנע?

הצבעה

בעד – פה אחד

נגד – אין

נמנעים - אין

אושר

דוד טל:

תודה, אושר פה אחד.

אנחנו עוברים לבקשתו של יושב ראש ועדת הפנים והגנת הסביבה להקדמת הדיון
בהצעת חוק התכנון והבניה (תיקון מס' 88), לפני הקריאה השניה והשלישית.
מישהו רוצה להסביר? אין פה נציג של ועדת הפנים. גברתי היועצת המשפטית,
בבקשה.

ארבל אסטרחן:

בשל צאת הכנסת לפגרה הוועדות נדרשו לסיים במהירות את החוקים. הן הספיקו
להניח אותם רק היום ולכן מבקשים גם להצביע עליהם היום.

דוד טל:

ומה מהות החוק – שמירה על עצים? אזורים שנכרתו באזורי בנייה ויצטרכו להעביר
אותם למקום אחר. מי בעד מתן פטור מחובת הנחה? מי נגד? מי נמנע?

הצבעה

בעד – פה אחד

נגד – אין

נמנעים - אין

אושר

דוד טל:

תודה. בקשתו של יושב ראש ועדת הפנים אושרה.

אנחנו עוברים לבקשת יושב ראש ועדת הכלכלה להקדמת הדיון בהצעת חוק התקשורת
המשך שידורי החדשות המקומיות בטלוויזיה (הוראת שעה). אני חושב שנכון להצביע
עבור זה. מי בעד? מי מתנגד? מי נמנע?

הצבעה

בעד – פה אחד

נגד – אין

נמנעים - אין

אושר

דוד טל:

תודה, אישרנו.

אנחנו עוברים לבקשת יושב ראש ועדת הכספים להקדמת הדיון בהצעת חוק לעידוד
השקעות הון (תיקון מס-65), הכנה לקריאה שניה ושלישית. מישהו יודע להסביר?
בבקשה.

שגית אפיק:

הצעת החוק מעניקה הטבות שונות למפעלים מאושרים וגם מאריכה את המועד להגשת
הבקשות לקבלת מענקים מ-31 בדצמבר 2008 ל-1 באוגוסט 2009, ולכן היא דחופה.

דוד טל:

זה דבר שיתרום לעסקים, שהם יתרמו להקטנת מעגל המובטלים. מישהו רוצה
להתייחס? אם כן, נצביע על בקשת יושב ראש ועדת הכספים להקדמת הדיון. מי בעד?
מי מתנגד? מי נמנע?

הצבעה

בעד – פה אחד

נגד – אין

נמנעים - אין

אושר

דוד טל:

תודה, אושר פה אחד.

אנחנו עוברים לבקשת יושב ראש ועדת החוץ והביטחון להקדמת הדיון בהצעת חוק
שירות אזרחי. זה חוק נכון, ראוי. מי בעד? מי מתנגד? מי נמנע?

הצבעה

בעד – פה אחד

נגד – אין

נמנעים - אין

אושר

דוד טל:

תודה. העברנו גם את בקשתו של יושב ראש ועדת החוץ והביטחון להקדמת הדיון
בהצעת חוק השירות האזרחי.

נותר לנו נושא הביציות. יש נציג של משרד המשפטים?

אתי בן-יוסף:

השר היה פה בכבודו ובעצמו, והוא אמר שנמתין לקוורום, שאנשים ירדו מהמליאה.
יש הצבעה שנדרש לה רוב של 50 חברי-כנסת.

דוד טל:

נמתין מעט, אני מודיע על הפסקה קצרה. אם יגיעו אנשים נמשיך בדיון.

תודה לכולם, אני נועל את הישיבה.

הישיבה ננעלה בשעה 13:25
