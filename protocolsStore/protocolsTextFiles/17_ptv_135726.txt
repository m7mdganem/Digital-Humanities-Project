הכנסת השבע-עשרה נוסח לא מתוקן

מושב שלישי

פרוטוקול מס' 211

מישיבת ועדת הכנסת

יום רביעי, י"ד באדר א' התשס"ח (20 בפברואר 2008), שעה 09:00

סדר היום: ערעורים על החלטת יו"ר הכנסת והסגנים שלא לאשר דחיפות הצעות
לסדר-היום

נכחו:

חברי הוועדה:

דוד טל - היו"ר

אופיר פינס-פז

אריה אלדד

מוזמנים:

יועצת משפטית:

עו"ד ארבל אסטרחן

מנהלת הוועדה:

אתי בן-יוסף

קצרנית פרלמנטרית:

אסתר מימון

 

ערעור על החלטת יושב-ראש הכנסת והסגנים שלא לאשר דחיפות הצעה לסדר-היום

היו"ר דוד טל:

בוקר טוב. ברוכים הבאים. אני מתכבד לפתוח את ישיבת ועדת הכנסת. על
סדר-יומנו שני ערעורים: ערעורו של חבר הכנסת אופיר פינס-פז, הכרזת העצמאות
של קוסובו והשלכותיה על ישראל.

אופיר פינס-פז:

אני רואה שגם הערעור של חבר הכסת אלדד באותו נושא.

אריה אלדד:

באותו נושא.

אופיר פינס-פז:

אדוני היושב-ראש, היתה לי הצעה על רעידות אדמה, ידעתי שהיא תעבור, והיא
עברה. חשבתי שנכון שגם בפרלמנט הישראלי, כמו בכל הפרלמנטים באירופה, יחליפו
דעות על העניין של עצמאות קוסובו, לא יכול להיות שנהיה כל כך פרובנציאליים,
נעסוק רק בענייננו. אני מודה שהתפלאתי שהנשיאות דחתה את הנושא הזה
מסדר-היום.

היו"ר דוד טל:

השאלה, עד כמה זה דחוף? אדוני יכול לנצל, ואם תרצה, אני אתן לך מהמכסה שלי,
הצעה רגילה, תקבל לא שלוש דקות, אלא יותר.

אופיר פינס-פז:

הכרזת העצמאות של קוסובו היתה השבוע, כל העולם התעסק בזה.

היו"ר דוד טל:

אם זה יעלה בשבוע הבא?

אופיר פינס-פז:

אל"ף, אין בעיה. בי"ת, דיברתי במקרה עם סגן השרה מג'לי והבה, הוא יהיה
בכנסת, הוא ישיב להצעות לסדר, והוא מוכן להשיב על ההצעה הזאת אם ועדת הכנסת
תקבע שזה היום, אם היא תקבע שזה בשבוע הבא, גם בסדר.

אריה אלדד:

יש לי ערעור על אותו נושא.

מנחם בן-ששון:

אני תומך בהם. אני רואה טעם רב לזה שזה יהיה השבוע.

אריה אלדד:

אני רוצה לומר למה זה חשוב ודחוף. השאלה היא לא אם קוסובו תכריז על
עצמאותה, אלא אם מדינת ישראל תכיר בעצמאות הזאת. זו השאלה הדחופה.

היו"ר דוד טל:

אני מניח שאם בוש הכיר, ודאי נכיר.

אריה אלדד:

אולי. אם יש דחיפות לדיון, הלוא המסרים שהועברו ממשרד החוץ היו, שכאשר יהיה
גוש יותר גדול של מדינות, ישראל לא תהיה ראשונה, לא תקפוץ מיד, אנחנו
נתמוך.

היו"ר דוד טל:

היות ואין נציגי נשיאות. אחמד טיבי, אחרי שהוא קיבל ועדת חקירה פרלמנטרית,
הוא מרגיש שהוא לא צריך להיות פה.

אני מעלה את זה להצבעה, רבותי חברי הכנסת. מי בעד? מי נגד?תודה. מי נמנע?
אין.

הצבעה

בעד – פה אחד

התקבלו הערעורים על החלטת יו"ר הכנסת והסגנים שלא לאשר דחיפות הצעות
לסדר-היום

היו"ר דוד טל:

אשר על כן אושרה ההצעה.

הישיבה ננעלה בשעה 09:05
