הכנסת העשרים-ושלוש

מושב ראשון

פרוטוקול מס' 4

מישיבת ועדת הכנסת

יום שני, ט' בסיון התש"ף (01 ביוני 2020), שעה 20:40

סדר היום:

<< נושא >> 1. שינויים בהרכב הסיעתי של ועדות הכנסת. << נושא >>

<< נושא >> 2. בקשת יושב-ראש ועדת כספים להקדמת הדיון בהצעת חוק-יסוד: משק
המדינה (תיקון מס' 10 והוראת שעה לשנת 2020) (תיקון) (מ/1307) לפני הקריאה
השנייה והשלישית. << נושא >>

נכחו:

חברי הוועדה:

איתן גינזבורג – היו"ר

עוזי דיין

בועז טופורובסקי

טלי פלוסקוב

חברי הכנסת:

משה גפני – יו"ר ועדת הכספים

רם שפע

מוזמנים:

  ------------------------------------------------------------------------
  שגית אפיק           –     היועצת המשפטית, ועדת הכספים
  ------------------- ----- ----------------------------------------------
  אייל לב ארי         –     יועץ משפטי, ועדת הכספים

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

טלי רם

<< נושא >> 1. שינויים בהרכב הסיעתי של ועדות הכנסת << נושא >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת. ברשות יושב-ראש הכנסת אנחנו מתכנסים
בשעת מליאה. על סדר-היום שני נושאים: שינויים בהרכב הסיעתי של ועדות הכנסת;
ובקשת יושב-ראש ועדת הכספים להקדמת הדיון בהצעת חוק-יסוד: משק המדינה.

נתחיל ראשית בשינויים בהרכב הסיעתי. לאור כמעט טעות אולי, או חוסר תשומת לב
או איך שלא תקראו לזה, אנחנו מבקשים לעדכן או לערוך שינוי בהרכב הסיעתי
בוועדה לענייני ביקורת המדינה. במקום חבר סיעת ימינה יינתן חבר נוסף לסיעת
הרשימה המשותפת, כך שסך הכול לרשימה המשותפת יהיו שני נציגים, שאחת מהן היא
חברת הכנסת קארין אלהרר שיושבת על מכסת הרשימה המשותפת. האם יש למישהו
התייחסות לכך? לא, אז אנחנו נצביע. מי בעד השינוי, ירים את ידו. מי נגד?

הצבעה

בעד – 5

נגד – אין

נמנעים – אין

הבקשה לשינוי בהרכב הסיעתי של הוועדה לענייני ביקורת המדינה נתקבלה.

<< יור >> היו"ר איתן גינזבורג: << יור >>

פה אחד, אני קובע כי השינוי אושר.

<< נושא >> 2. בקשת יושב-ראש ועדת כספים להקדמת הדיון בהצעת חוק-יסוד: משק
המדינה (תיקון מס' 10 והוראת שעה לשנת 2020) (תיקון) (מ/1307) לפני הקריאה
השנייה והשלישית<< נושא >>

<< יור >> היו"ר איתן גינזבורג: << יור >>

נעבור לבקשתו של יושב-ראש ועדת הכספים למתן פטור להקדמת הדיון בהצעת
חוק-יסוד: משק המדינה (תיקון מס' 10 והוראת שעה לשנת 2020), לפני קריאה
שנייה ושלישית. אדוני יושב-ראש הוועדה, חבר הכנסת משה גפני, בבקשה.

<< דובר >> משה גפני (יו"ר ועדת הכספים): << דובר >>

יש לי נימוק מאוד רציני בעניין הזה, הנימוק הוא שמהבוקר אנחנו יושבים על
החוק הזה. אמרו לנו שזה חוק שיעזור לאלה שצריכים לקבל עבודה, ושצריכים
לעודד אותם. עבדנו כמעט עד המליאה, ויש לציין לשבחה של האופוזיציה שהיא גם
שיתפה פעולה, העבירה פה ושם גם הסתייגויות אבל העברנו את זה, בסופו של דבר
אפשר לומר הוועדה כולה. אני חושב שצריך לסיים את זה היום מכיוון שלפתחנו
עומד עכשיו החוק הנוסף של עידוד התעסוקה, שאי אפשר להעביר אותו מבלי שהחוק
הזה עובר משום שפה יש את המסגרת התקציבית.

אני מבקש את אישור ועדת הכנסת לפטור מחובת הנחה.

<< יור >> היו"ר איתן גינזבורג: << יור >>

חוק התעסוקה הוא חלק מהחוק הזה?

<< דובר >> משה גפני (יו"ר ועדת הכספים): << דובר >>

החוק הזה, הוא יוצר את המסגרת, הוא 14 מיליארד שקלים. לאחר מכן אנחנו
מתחילים לדון במה שיש במליאת הכנסת, החוק לעידוד התעסוקה.

<< יור >> היו"ר איתן גינזבורג: << יור >>

שזה 6 מיליארד?

<< דובר >> טלי פלוסקוב (הליכוד): << דובר >>

שזה בתוך ה-14?

<< דובר >> משה גפני (יו"ר ועדת הכספים): << דובר >>

בתוך ה-14, אבל זאת החלוקה הפנימית כדי לעודד תעסוקה.

<< יור >> היו"ר איתן גינזבורג: << יור >>

מאה אחוז. מישהו רוצה להתייחס?

<< דובר >> טלי פלוסקוב (הליכוד): << דובר >>

יישר כוח. אנשים ממתינים לזה.

<< יור >> היו"ר איתן גינזבורג: << יור >>

אני חושב שצריך לשבח את חברי ועדת הכספים, את היושב-ראש החדש-ישן שלה, על
העבודה המאומצת ולכל הצוות שלך שאתך – חלקו נמצא מאחוריך ומגבה אותך ברוח
גבית, בדמות היועצת המשפטית. זה חוק חשוב שראוי שיועבר ושנוכל לאפשר לאזרחי
ישראל ליהנות ממנו.

<< דובר >> משה גפני (יו"ר ועדת הכספים): << דובר >>

צריך 61 חברי כנסת.

<< יור >> היו"ר איתן גינזבורג: << יור >>

כן, ברוב של 61. מי בעד הקדמת הדיון, ירים את ידו. מי נגד?

הצבעה

בעד – 6

נגד – אין

נמנעים – אין

בקשת יושב-ראש ועדת הכספים להקדמת הדיון בהצעת חוק-יסוד: משק המדינה (תיקון
מס' 10 והוראת שעה לשנת 2020) (תיקון), לפני הקריאה השנייה והשלישית,
נתקבלה.

<< יור >> היו"ר איתן גינזבורג: << יור >>

פה אחד, מאשרים את הקדמת הדיון בהצעת החוק לפני קריאה שנייה ושלישית.

אני מודה לכל החברים, מודה לצוות הוועדה. להתראות במליאה. הישיבה נעולה.

<< סיום >> הישיבה ננעלה בשעה 20:45. << סיום >>
