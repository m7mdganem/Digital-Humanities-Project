הכנסת העשרים-ושלוש

מושב ראשון

פרוטוקול מס' 59

מישיבת ועדת הכנסת

יום שלישי, ד' בתשרי התשפ"א (22 בספטמבר 2020), שעה 12:00

סדר היום:

<< נושא >> 1. בקשת יושב-ראש ועדת החוקה, חוק ומשפט להקדמת הדיון בהצעת חוק
ההוצאה לפועל (נגיף הקורונה החדש – תיקון מס' 67 והוראת שעה), התש"ף–2020
(מ/1348), לפני הקריאה השנייה והשלישית. << נושא >>

<< נושא >> 2. בקשת יושב-ראש ועדת העבודה, הרווחה והבריאות להקדמת הדיון
בהצעת חוק ההתייעלות הכלכלית (תיקוני חקיקה להשגת יעדי התקציב לשנות התקציב
2017 ו-2018) (תיקון מס' 6), התש"ף–2020 (מ/1361), לפני הקריאה השנייה
והשלישית. << נושא >>

<< נושא >> 3. בקשת הממשלה להקדמת הדיון בהצעות חוק הבאות, בכל הקריאות: 1.
הצעת חוק יסוד: משק המדינה (תיקון מס' 10 והוראת שעה לשנת 2020) (תיקון מס'
6) (מ/1364). 2. הצעת חוק התכנית לסיוע כלכלי (נגיף הקורונה החדש) (הוראת
שעה) (תיקון), התשפ"א–2020 (מ/1365). << נושא >>

נכחו:

חברי הוועדה:

איתן גינזבורג – היו"ר

עוזי דיין

בועז טופורובסקי

חמד עמאר

יצחק פינדרוס

תהלה פרידמן

הילה שי וזאן

חברי הכנסת:

יעקב אשר

עידן רול

  ------------------------------------------------------------------------
  משתתפים            
  באמצעים            
  מקוונים:           
  -------------- --- -----------------------------------------------------
  שירה עמיאל     –   רכזת מאקרו באגף תקציבים, משרד האוצר

  ------------------------------------------------------------------------

ייעוץ משפטי:

ארבל אסטרחן

מנהל/ת הוועדה:

נועה בירן-דדון

רישום פרלמנטרי:

הדר אביב

<< נושא >> 1. בקשת יושב-ראש ועדת החוקה, חוק ומשפט להקדמת הדיון בהצעת חוק
ההוצאה לפועל (נגיף הקורונה החדש – תיקון מס' 67 והוראת שעה), התש"ף–2020
(מ/1348), לפני הקריאה השנייה והשלישית. << נושא >>

<< יור >> היו"ר איתן גינזבורג: << יור >>

צהריים טובים, חברי הכנסת. אני מתכבד לפתוח את ישיבת ועדת הכנסת. היום יום
שלישי, ד' בתשרי התשפ"א, 22 בספטמבר 2020.

יש בפנינו מספר נושאים במסגרת סיום מושב וניקוי השולחן, כפי שהגדיר את זה
יושב-ראש הכנסת; מספר נושאים שעלו הן מהממשלה והן מוועדות הכנסת השונות
בבקשה לסיים חקיקה ככל הניתן ולהקדים דיונים ליומיים הקרובים בטרם נצא
לפגרה.

יש בפניכם את סדר היום, אז נעבור על הבקשות, ראשון ראשון, אחרון אחרון.
נתחיל עם בקשתו של יושב-ראש ועדת החוקה, חוק ומשפט להקדמת הדיון בהצעת חוק
ההוצאה לפועל, לפני הקריאה השנייה והשלישית.

<< דובר >> יעקב אשר (יהדות התורה): << דובר >>

תודה רבה, אדוני היושב-ראש. שנה טובה, גמר חתימה טובה לכולם. הצעת החוק
מדברת על הקלות משמעותיות מאוד בכל נושא ההוצאה לפועל, דחיית זמנים, כדי
שאנשים לא יגיעו לחדלות פירעון ולאחר מכן יפסידו שני הצדדים. זו הצעת חוק
חשובה מאוד. יש בה גם כמה אלמנטים שיישארו גם קבועים. היטבנו בהרבה דברים,
הוספנו דברים נוספים, גם משכנתאות, גם דברים מהסוג הזה. לכן יש צורך דחוף,
אדוני היושב-ראש, דווקא בתקופה הזאת, כי כשהצעת החוק הוכנה היא עוד הייתה
במצב שהקורונה הייתה ככה-ככה. והיום כשאנחנו בתוך סגר ולקראת סגר, ומי יודע
עוד מה, אין ספק שהדבר הזה חשוב מאוד ואני מודה לכם על אישור ההצעה.

<< יור >> היו"ר איתן גינזבורג: << יור >>

תודה, אדוני. מישהו רוצה להתייחס?

<< דובר >> בועז טופורובסקי (יש עתיד-תל"ם): << דובר >>

למה כרגיל נזכרים ברגע האחרון?

<< יור >> היו"ר איתן גינזבורג: << יור >>

האמת היא שהבקשה הזו הוגשה לנו לפני יומיים, אני חושב.

<< דובר >> נועה בירן-דדון: << דובר >>

אתמול.

<< יור >> היו"ר איתן גינזבורג: << יור >>

אתמול.

<< דובר >> יעקב אשר (יהדות התורה): << דובר >>

ואושרה אצלי בוועדה לקריאה שנייה ושלישית, לאחר שתי ישיבות, שמונה שעות,
תשע שעות, שישבתי. בסוף אפילו - - -

<< דובר >> בועז טופורובסקי (יש עתיד-תל"ם): << דובר >>

כן, אבל יכולנו לאשר את זה משבוע שעבר. זה לא העניין. ברור שזה יאושר. אני
מדבר מבחינת התזמון.

<< דובר >> יעקב אשר (יהדות התורה): << דובר >>

לא, לא. היה להם זמן בנסחות. הם היו צריכים לסגור – לא נסחות, אלא יותר
נכון את הניסוח הסופי כי עשינו הרבה מאוד שינויים. אותה הצעת חוק יצאה שונה
ממה שהיא הגיעה.

<< יור >> היו"ר איתן גינזבורג: << יור >>

אגב, אם לא נאשר את זה היום, זה יעלה לדיון מחר. אבל אם אפשר לגמור עם זה
כבר היום אז עדיף.

<< דובר_המשך >> יעקב אשר (יהדות התורה): << דובר_המשך >>

ברור. ברגע שאפשר, זהמה שצריך לעשות.

<< יור >> היו"ר איתן גינזבורג: << יור >>

אם סדר היום מאפשר את זה, בנשיאות אני מבין שכבר - - -

<< דובר_המשך >> יעקב אשר (יהדות התורה): << דובר_המשך >>

כדי שנוכל להיות פנויים מחר לוועדת הבטיחות בדרכים.

<< דובר >> בועז טופורובסקי (יש עתיד-תל"ם): << דובר >>

אתה מגיע?

<< דובר >> יעקב אשר (יהדות התורה): << דובר >>

סימנתי לך מחר בתשע וחצי.

<< דובר >> בועז טופורובסקי (יש עתיד-תל"ם): << דובר >>

אה, הבנתי. תודה, תודה רבה.

<< יור >> היו"ר איתן גינזבורג: << יור >>

אם כך, בואו נעבור להצבעה. מי בעד הקדמת הדיון? ירים את היד. מי נגד? מי
נמנע?

הצבעה

בעד – 7

הבקשה אושרה.

<< יור >> היו"ר איתן גינזבורג: << יור >>

הבקשה התקבלה, אדוני.

<< דובר >> יעקב אשר (יהדות התורה): << דובר >>

תודה, אדוני.

<< יור >> היו"ר איתן גינזבורג: << יור >>

ההצעה תעלה ישר אחרי הודעות הממשלה במליאה.

<< נושא >> 2. בקשת יושב-ראש ועדת העבודה, הרווחה והבריאות להקדמת הדיון
בהצעת חוק ההתייעלות הכלכלית (תיקוני חקיקה להשגת יעדי התקציב לשנות התקציב
2017 ו-2018) (תיקון מס' 6), התש"ף–2020 (מ/1361), לפני הקריאה השנייה
והשלישית. << נושא >>

<< יור >> היו"ר איתן גינזבורג: << יור >>

הבקשה השנייה היא בקשתו של יושב-ראש ועדת העבודה, הרווחה והבריאות להקדמת
הדיון בהצעת חוק ההתייעלות הכלכלית (תיקוני חקיקה להשגת יעדי התקציב לשנות
התקציב 2017 ו-2018), לפני הקריאה השנייה והשלישית. יציג אותה חבר הכנסת
רול, בבקשה.

<< דובר >> עידן רול (יש עתיד-תל"ם): << דובר >>

תודה רבה, אדוני היושב-ראש. מדובר בחוק חשוב, חוק מורכב, חוק הקפיטציה
שמאפשר התחשבנות בין בתי החולים לקופות החולים. חשוב לי לציין, העובדה
שהחוק הזה הגיע לוועדת העבודה והרווחה הבוקר, כשיש יומיים לתקן אותו, לסדר
אותו, ומדובר בסיטואציה כלכלית מרוכבת מאוד, בטח לאור משבר הקורונה, יש בה
טעם לפגם, היא לא רצינית - - -

<< יור >> היו"ר איתן גינזבורג: << יור >>

אנחנו אישרנו את ההצעה הזאת, לדעתי, לפני שבוע. אני לא יודע למה זה עלה
אצלכם לדיון רק היום, אבל אנחנו אישרנו את זה מזמן.

<< דובר_המשך >> עידן רול (יש עתיד-תל"ם): << דובר_המשך >>

אני מציין. באופן כללי, כל נושא ההתחשבנות - - -

<< יור >> היו"ר איתן גינזבורג: << יור >>

מתי ניתבנו את זה לוועדת העבודה והרווחה?

<< דובר >> נועה בירן-דדון: << דובר >>

אני צריכה לבדוק.

<< יור >> היו"ר איתן גינזבורג: << יור >>

זה היה ביום שזה הגיע.

<< דובר >> עידן רול (יש עתיד-תל"ם): << דובר >>

הדברים לא מופנים כלפי ועדת הכנסת.

<< יור >> היו"ר איתן גינזבורג: << יור >>

אני רק אומר - - -

<< דובר_המשך >> עידן רול (יש עתיד-תל"ם): << דובר_המשך >>

קודם כל, העובדה שזה הופנה לוועדת העבודה והרווחה ולא לוועדת הכספים כחלק
מחוק ההסדרים זה בגלל שהממשלה לא סגרה שום תקציב. אז זה תחילת המשבר.
העובדה שמגיעים להתחשבנות בשלב כל כך מאוחר היא עוד תוצאה של ניהול כושל.
אני חושב שזה הופך בסופו של דבר, ועדה שצריכה לשבת על המדוכה ולהתעמק
בפרטים לחותמת גומי. אני חושב שזה לא מכבד את הכנסת. אני חושב שזה לא מכבד
את מערכת הבריאות שנאלצה להתגייס לסיפור הזה במהירות שיא ובלי אפשרות
להיכנס לעומק הפרטים.

ועל אף האמור לעיל, ובגלל גודל המשבר ובגלל שבתי החולים חייבים הזרמה של
כספים, אני מעלה את זה פה בשם ועדת העבודה והרווחה, כדי שנצליח לעשות את מה
שהיה צריך לקרות כבר הרבה קודם. תודה רבה.

<< יור >> היו"ר איתן גינזבורג: << יור >>

מישהו רוצה להתייחס? לא. אם כך, נצביע על בקשת יושב-ראש ועדת העבודה,
הרווחה והבריאות להקדמת הדיון. מי בעד הבקשה? ירים את ידו. מי נגד? מי
נמנע?

הצבעה

בעד – 7

הבקשה אושרה.

<< יור >> היו"ר איתן גינזבורג: << יור >>

הבקשה אושרה.

<< נושא >> 3. בקשת הממשלה להקדמת הדיון בהצעות חוק הבאות, בכל הקריאות:
1.הצעת חוק יסוד: משק המדינה (תיקון מס' 10 והוראת שעה לשנת 2020) (תיקון
מס' 6) (מ/1364). 2.הצעת חוק התכנית לסיוע כלכלי (נגיף הקורונה החדש)
(הוראת שעה) (תיקון), התש"פא–2020 (מ/1365). << נושא >>

<< יור >> היו"ר איתן גינזבורג: << יור >>

שתי בקשות של הממשלה בפנינו, להקדמת דיון בהצעת חוק משק המדינה (תיקון מס'
10). רכזת מקרו באגף תקציבים, שירה עמיאל נמצאת איתנו?

<< דובר >> שירה עמיאל: << דובר >>

שלום. שתי הצעות החוק הן בעצם כדי לאשר את התוכנית הכלכלית הנוספת,
ההתמודדות עם הסגר הנוסף. כל הפרטים מופיעים בהצעות החוק. האחת היא להגדלת
המסגרת בשנת 2020 בשביל לאפשר את ההוצאות השנה, בין השאר, הפחתה של הרף של
מענק ההוצאות הקבועות לעסקים, מ-40% ל-25%.

והחוק השני הוא בעצם אותה הפחתה, לצד דחייה של הירידה בדמי אבטלה בגלל
הירידה בשיעור הבלתי-מועסקים, וגם הגדלה של המסגרת התקציבית גם לשנת 2021
בשביל לאפשר את ההוצאות. הדחיפות היא כמובן כדי להיות יכולים לאשר את
התוכנית בהקדם.

<< יור >> היו"ר איתן גינזבורג: << יור >>

התקציב הזה הוא במסגרת ה-11 מיליארד שאושרו במליאה או תוספת לכך?

<< דובר_המשך >> שירה עמיאל: << דובר_המשך >>

מדובר בתוספת נוספת לצורך התמודדות עם הקורונה. זה לא קשור בכלל ל-11
מיליארד. הם - - - לתקציב הרגיל, השוטף, וזה דיון אחר. כאן מדובר בכסף
תוספתי לקורונה. היינו פה אגב כמה פעמים לאשר הצעות כאלה קודמות, כשהבאנו
תוספות של הקורונה.

<< יור >> היו"ר איתן גינזבורג: << יור >>

מה סכום התוספת?

<< דובר_המשך >> שירה עמיאל: << דובר_המשך >>

סכום הכסף התוספתי הוא בסך הכול 10.5 מיליארד שקלים. 2.5 מיליארד בשנת 2020
ושמונה מיליארד בשנת 2021. כאמור, התזכיר הראשון של חוק היסוד מדבר על 2.5
מיליארד בשנת 2020 ובתזכיר השני יש - - - של שמונה מיליארד ל-2021.

<< דובר >> חמד עמאר (ישראל ביתנו): << דובר >>

ואם יהיה תקציב מדינה בשנת 2021, למה אנחנו צריכים לאשר את זה עכשיו?

<< דובר >> בועז טופורובסקי (יש עתיד-תל"ם): << דובר >>

כאילו כבר מראש מכינים את עצמם שאין תקציב?

<< דובר >> שירה עמיאל: << דובר >>

- - - לצד - - - שהם בעצם ההתאמה של התוכנית עצמה. כלומר, ממש הפרטים של
השינויים במענק הוצאות קבועות והפרטים הנוספים.

<< דובר >> חמד עמאר (ישראל ביתנו): << דובר >>

זה אומר שאת כבר מראש קובעת שלא יהיה תקציב 2021, כי את מביאה לשנת 2021.
יש תקציב מדינה. מה קורה עם תקציב המדינה?

<< דובר >> שירה עמיאל: << דובר >>

אני אזכיר. הנושא של הקורונה, אנחנו נותנים לו מענה בעצם בכסף תוספתי שהוא
נוסף על התקציב הרגיל השוטף שלנו.

<< יור >> היו"ר איתן גינזבורג: << יור >>

הוא מחוץ לתקציב. הוא קופסה מחוץ לתקציב.

<< דובר_המשך >> שירה עמיאל: << דובר_המשך >>

עשינו את זה ב-2020, וכבר עשינו את זה גם עכשיו ב-2021.

<< דובר >> חמד עמאר (ישראל ביתנו): << דובר >>

אם אנחנו בונים תקציב של 2021 - - -

<< יור >> היו"ר איתן גינזבורג: << יור >>

אתה לא בונה - - -

<< דובר >> שירה עמיאל: << דובר >>

יש תקציב תוספתי נוסף ל-2021 שהוא לצורך התמודדות עם הקורונה. אנחנו מבקשים
להגדיל את התקציב הזה לאור ההגדלה של ההיקף של התוכנית להתמודדות עם
הקורונה. הבקשה ל-2021 היא לא חדשה, היא רק הרחבה של מה שקיים.

<< דובר >> חמד עמאר (ישראל ביתנו): << דובר >>

מתי שמים תקציב? כשאתה לא בונה את התקציב. אבל אם אני בונה תקציב של
2021 - - -

<< דובר >> שירה עמיאל: << דובר >>

הדבר הזה לא מעלה או מוריד מן הצורך להעביר תקציב מדינה לכל אחת מהשנים
האלה. הוא למעשה כסף נפרד, קופסה להתמודדות עם הקורונה. קופסה ב-2020
וקופסה ב-2021.

<< דובר >> חמד עמאר (ישראל ביתנו): << דובר >>

אנחנו יודעים שיש מצב של קורונה עכשיו, ואנחנו כבר מכינים תקציב לשנת 2021.
אז למה שזה לא יהיה בתוך התקציב?

<< דובר >> בועז טופורובסקי (יש עתיד-תל"ם): << דובר >>

השאלה היא אם מכינים.

<< דובר >> חמד עמאר (ישראל ביתנו): << דובר >>

למה אני צריך לתת אותו כתקציב תוספתי? מתי נותנים תקציב תוספתי? כשקורה
משהו תוך כדי. עכשיו אין לנו תקציב של 2020, אז אנחנו נותנים תקציב תוספתי.
אבל כשיש תקציב שאני צריך לבנות אותו לשנת 2021, למה אני צריך לתת עכשיו
שמונה מיליארד שקל, לשריין אותם עכשיו כתוספת תקציבית? כאילו שאני בונה
עכשיו שלא יהיה לי תקציב של 2021. זה מה שאתם עושים עכשיו.

<< דובר >> שירה עמיאל: << דובר >>

אני אסביר. זה קשור למבנה של חוקי התקציב במדינת ישראל. - - - ובפרט סעיף
40א לחוק יסודות התקציב קובע שלכל הגדלה תקציבית נדרשים לעשות פעולה מאזנת,
כלומר, כבר עכשיו, כשמקבלים עכשיו החלטה לגבי משהו ב-2021, לצורך העניין,
אותה הגדלה של הטווח של הזכאים למענק הוצאות קבועות, שאומרים שגם מי שנפגע
בין 25% ל-40% יהיה זכאי למענק הוצאות קבועות או עשוי להיות זכאי בין
נובמבר לדצמבר, אז זו הוצאה שתהיה ב-2021, ואנחנו חייבים לפי החוק עכשיו
להביא את ההגדלה של התקציב.

לכשיהיה תהליך לאישור תקציב 2021, - - -

<< דובר >> חמד עמאר (ישראל ביתנו): << דובר >>

אתם הכנתם תקציב 2021 בכלל?

<< יור >> היו"ר איתן גינזבורג: << יור >>

הם יתחילו להכין אותו. שר האוצר אמר שהתחילו להכין.

<< דובר_המשך >> חמד עמאר (ישראל ביתנו): << דובר_המשך >>

- - אכן כל הסכומים של הקורונה יובאו ביחד עם התקציב הרגיל ויהיה ניתן לקבל
החלטה לגבי כל התקציב. מאידך, אי אפשר עכשיו להחליט להגדיל את התוכנית מבלי
להקצות לכך את התקציב בו בזמן, כמו שאנחנו עושים עכשיו ומביאים את זה
בתיקון הנוכחי.

ולכן, אם רוצים להעביר את התוכנית, צריך להקצות עכשיו גם את התקציב. אתה
אומר שהיית רוצה, בגלל סדר עדיפויות, להעדיף את התקציב הזה על פני משהו אחר
ב-2021 – הדבר הזה עדיין יהיה אפשרי במסגרת תהליך אישור תקציב 2021 וקביעת
סדרי עדיפויות לאותה עת.

<< דובר >> בועז טופורובסקי (יש עתיד-תל"ם): << דובר >>

האם אתם עובדים על תקציב 2021 באגף תקציבים?

<< דובר >> שירה עמיאל: << דובר >>

כן, הונחינו על ידי השר ואנחנו עובדים על תקציב 2021.

<< יור >> היו"ר איתן גינזבורג: << יור >>

עוד שאלות לחברי הכנסת? טוב, היא בעצם דיברה על שתי הצעות החוק למעשה, אז
אפשר להצביע על שתיהן יחד. נכון? אם כך, בואו נעבור להצבעה. מי בעד הקדמת
הדיון לכל הקריאות לשתי הצעות החוק? ירים את ידו. מי נגד? מי נמנע?

הצבעה

בעד – 7

בקשת הממשלה אושרה.

<< יור >> היו"ר איתן גינזבורג: << יור >>

בקשת הממשלה להקדים את הדיון בהצעת חוק יסוד: משק המדינה (תיקון מס' 10)
ובהצעת חוק התוכנית לסיוע כלכלי (נגיף הקורונה החדש), מ/1364 ו-מ/1365, בכל
הקריאות, אושרו.

אני מודה לחברי הוועדה. אני נועל את הישיבה. תודה רבה וגם שנה טובה.

<< סיום >> הישיבה ננעלה בשעה 12:12. << סיום >>
