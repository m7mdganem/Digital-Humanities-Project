הכנסת העשרים

מושב חמישי

פרוטוקול מס' 394

מישיבת ועדת הכנסת

יום שני, י"א בכסלו התשע"ט (19 בנובמבר 2018), שעה 11:30

סדר היום:

<< נושא >> 1. מועדי הכנסים במושב החמישי של הכנסת העשרים-המלצת יו"ר הכנסת
וסגניו << נושא >>

<< נושא >> 2. בקשת יו"ר ועדת הפנים והגנת הסביבה להקדמת הדיון בהצעת חוק
גנים לאומיים, שמורות טבע, אתרים לאומיים ואתרי הנצחה (תיקון מס' 17)
(תכנית למגורים בתחום שכונת מגורים קיימת בגן לאומי), התשע"ח-2018 - לפני
הקריאה השנייה והשלישית << נושא >>

3. פניית יושב-ראש ועדת החינוך, התרבות והספורט בדבר טענת נושא חדש בעת
הדיון בהצעת חוק התרבות והאמנות (תיקון מס' 2), התשע"ט-2018

נכחו:

חברי הוועדה:

מכלוף מיקי זוהר – היו"ר

אמיר אוחנה

דוד אמסלם

דוד ביטן

יואל חסון

אחמד טיבי

שולי מועלם-רפאלי

אברהם נגוסה

חברי הכנסת:

ינון אזולאי

קארין אלהרר

יעקב אשר

ענת ברקו

יעל גרמן

עבד אל חכים חאג' יחיא

דב חנין

אכרם חסון

יוסי יונה

יעל כהן-פארן

סאלח סעד

נורית קורן

מיקי רוזנטל

ייעוץ משפטי:

דן מרזוק

מירב ישראלי – יועמ"ש ועדת החינוך, התרבות והספורט

מנהל/ת הוועדה:

אתי בן יוסף

רישום פרלמנטרי:

יפה קרינצה

<< נושא >> 1. מועדי הכנסים במושב החמישי של הכנסת העשרים-המלצת יו"ר הכנסת
וסגניו << נושא >>

<< יור >> היו"ר מכלוף מיקי זוהר: << יור >>

שלום לכולם, אני מתכבד לפתוח את ישיבת ועדת הכנסת. סעיף 1: מועדי כנסים
במושב החמישי של הכנסת העשרים – המלצת יושב-ראש הכנסת וסגניו, לא יידון
בדיון הזה מאחר שירדנה לא יכולה להגיע. היא היתה פה בזמן, אבל מכיוון
שהישיבה נדחתה נבצר ממנה להגיע והיא ביקשה לדחות את הנושא.

<< נושא >> 2. בקשת יו"ר ועדת הפנים והגנת הסביבה להקדמת הדיון בהצעת חוק
גנים לאומיים, שמורות טבע, אתרים לאומיים ואתרי הנצחה (תיקון מס' 17)
(תכנית למגורים בתחום שכונת מגורים קיימת בגן לאומי), התשע"ח-2018 - לפני
הקריאה השנייה והשלישית << נושא >>

<< יור >> היו"ר מכלוף מיקי זוהר: << יור >>

בקשת יושב-ראש ועדת הפנים והגנת הסביבה להקדמת הדיון בהצעת חוק גנים
לאומיים, שמורות טבע, אתרים לאומיים ואתרי הנצחה (תיקון מס' 17) (תכנית
למגורים בתחום שכונת מגורים קיימת בגן לאומי), התשע"ח-2018 לפני הקריאה
השנייה והשלישית.

דב חנין (הרשימה המשותפת):

היושב-ראש איננו, צריך להוריד את הבקשה מסדר-היום.

היו"ר מכלוף מיקי זוהר:

היושב-ראש ייוצג על-ידי.

דב חנין (הרשימה המשותפת):

אתה?

היו"ר מכלוף מיקי זוהר:

כן.

דב חנין (הרשימה המשותפת):

לא היית בדיון.

היו"ר מכלוף מיקי זוהר:

אני מכיר את החוק בעל פה.

<< דובר >> יואל חסון (המחנה הציוני): << דובר >>

סליחה, היועץ המשפטי, האם זה אפשרי, מה שהוא עושה כרגע?

<< דובר >> דן מרזוק: << דובר >>

אין מניעה.

<< יור >> היו"ר מכלוף מיקי זוהר: << יור >>

אדוני יכול היה להסיק שאחרי ארבע שנים בכנסת כבר למדתי את תקנון הכנסת.

יואל חסון (המחנה הציוני):

לפעמים אני לא בטוח בזה.

היו"ר מכלוף מיקי זוהר:

בקשת יושב-ראש ועדת הפנים והגנת הסביבה להקדמת הדיון בהצעת חוק גנים
לאומיים, שמורות טבע, אתרים לאומיים ואתרי הנצחה (תיקון מס' 17) (תכנית
למגורים בתחום שכונת מגורים קיימת בגן לאומי), התשע"ח-2018. מישהו רוצה
לומר משהו בנושא?

<< דובר >> דב חנין (הרשימה המשותפת): << דובר >>

אדוני היושב-ראש, המהלך הזה הוא מהלך מאוד מאוד חפוז ואנטי דמוקרטי. המהלך
הזה של יושב-ראש ועדת הפנים הוא שבירה של נורמות שהיו בכנסת הרבה שנים. אני
רוצה להסביר: החוק של גנים לאומיים, שהוא חוק מאוד בעייתי ומעורר ויכוח,
הובא על-ידי יושב-ראש ועדת הפנים לדיון - - -

היו"ר מכלוף מיקי זוהר:

מה זה הדבר הזה - - -

<< דובר >> יואל חסון (המחנה הציוני): << דובר >>

זו בושה שאתה מתנהג בצורה כזאת, אדוני היושב-ראש. זה בושה שאתה מתנהג בצורה
כזאת, פשוט תתבייש לך. לא עושים דברים בצורה כזאת, לפחות תעשו את זה קצת
יותר בעידון.

היו"ר מכלוף מיקי זוהר:

רק תבהיר על מה אתה מדבר.

יואל חסון (המחנה הציוני):

איך שאתה מתנהל. מדבר חבר כנסת – לא מעניין אותך בכלל, אתה מדבר עם מגייסי
הסיעה שלך. ככה לא מתנהלים.

היו"ר מכלוף מיקי זוהר:

תודה על ההערה.

<< דובר >> דב חנין (הרשימה המשותפת): << דובר >>

אני פונה גם ליועץ המשפטי – אני יודע שאתם בדרך כלל נוטים לאשר כל דבר
שהקואליציה מעוניינת בו, אבל אני חושב שגם לזה יש גבולות. מה מבקשים מאתנו?
מבקשים מאתנו להחיש את הדיון במליאה, למנוע את הזמן הדרוש לפני הדיון
במליאה לקראת הקריאה השניה והשלישית. זו מהות הבקשה. למה הבקשה הזו,
בנסיבות העניין, היא בקשה מאוד יוצאת דופן וחריגה? מכיוון שהדיון, מהרגע
שהצעת החוק הזו הוכנה לקריאה הראשונה, נעשה בצורה חפוזה, קיצונית ולא
מקובלת. למרות שהחוק הזה מעורר ויכוח קשה ונוקב בכנסת, יושב-ראש ועדת הפנים
קבע אותו לדיון ביום חמישי, שהוא לא יום של עבודת כנסת. כשלא היה לו
רוב - - -

<< דובר >> נורית קורן (הליכוד): << דובר >>

מה זה לא יום עבודת כנסת?

דב חנין (הרשימה המשותפת):

לא יום עבודת כנסת, גברתי. את יודעת בדיוק על מה אנחנו מדברים.

נורית קורן (הליכוד):

זה יום רגיל של עבודת כנסת. היו ועדות.

<< דובר >> דב חנין (הרשימה המשותפת): << דובר >>

כאשר לא היה לו רוב, משך את הדיון הזה עד לשעה 20:45 בערב, כולל כינוס של
ועדת הכנסת לדיון בנושאים חדשים שהועלו - הכול כדי להשלים את כל המהלך של
הדיון במהלך של יום דיונים אחד, מבלי שנעשתה התראה לחברי הכנסת, מבלי
שנעשתה הודעה מוקדמת לחברי הכנסת. ככה נראה מחטף.

<< יור >> היו"ר מכלוף מיקי זוהר: << יור >>

אתה רוצה לשמוע את עמדת היועץ המשפטי?

<< דובר >> דב חנין (הרשימה המשותפת): << דובר >>

אני רוצה להשלים את הטענה שלי. אתם יכולים, כמובן, להסתגר בעולם הפורמליסטי
ולהגיד: אין שום בעיה, הכול בסדר. אנחנו מכירים הרבה דיקטטורות שעלו לשלטון
בעזרת פורמליסטיקה תקינה, אבל אתם נדרשים פה לבצע בחינה מעמיקה של המהלך
הזה. כאשר מדובר על דיון כל כך חפוז, כל כך חסר גבולות, כל כך בניגוד
לפרוצדורה ולמקובל בכנסת, כל כך בניגוד לנוהל, ואחר כך כשמגדישים את הסאה
ורוצים גם להביא פטור מחובת הנחה על אותו דיון חפוז, על אותו מחטף שנעשה
ביום חמישי, זה, אדוני היועץ המשפטי, שבירה של הקווים האדומים ושל הכללים
המקובלים בכנסת.

היו"ר מכלוף מיקי זוהר:

תודה. אדוני היועץ המשפטי יענה.

דב חנין (הרשימה המשותפת):

אני מבקש בעניין הזה, אדוני היושב-ראש, לקבל גם את חוות דעתו של היועץ
המשפטי של ועדת הכנסת בכתב, מכיוון שהדבר הזה הוא שינוי בנורמות שמקובלות.

<< יור >> היו"ר מכלוף מיקי זוהר: << יור >>

עכשיו נשמע אותו בעל פה, אחר כך אתה מוזמן להתכתב אתו באי-מייל.

<< דובר >> דן מרזוק: << דובר >>

תקנון הכנסת מסדיר באופן מפורש את ההוראות שקשורות לפטור מחובת הנחה לפני
הקריאה השניה והשלישית. הדרישה בתקנון היא בקשה בכתב של הוועדה. יש לנו
בקשה בכתב. נמצאת פה היועצת המשפטית של הוועדה שתציג גם העמדה המשפטית של
הלשכה המשפטית, ולכן אני לא רואה מניעה פרוצדורלית לדון בנושא הזה בישיבת
ועדת הכנסת הזו.

<< דובר >> דב חנין (הרשימה המשותפת): << דובר >>

הוא שאמרנו, הפרוצדורה בסדר. המשפט נהדר בפרוצדורה.

<< דובר >> דן מרזוק: << דובר >>

ניתן, כמובן, חבר הכנסת חנין, לתקן את תקנון הכנסת בעניין הזה ולבקש שהדיון
לא יתקיים - - -

<< דובר >> דב חנין (הרשימה המשותפת): << דובר >>

נהלים, תקדימים – הכול לא שווה, רק הפרוצדורה.

דן מרזוק:

אני רק רוצה לומר: תקנון הכנסת יוצא מנקודת הנחה - - -

דב חנין (הרשימה המשותפת):

צר עולמנו כעולם הפרוצדורה.

<< דובר >> דן מרזוק: << דובר >>

תקנון הכנסת דווקא יוצא מנקודת הנחה אחרת, שצריך לדון בבקשות האלה, אם יש
בקשה בכתב. אם אתה רוצה, אראה לך את הסעיף בתקנון. לכן אני לא רואה מניעה
שוועדת הכנסת תקיים דיון בבקשה הזאת.

<< דובר >> דב חנין (הרשימה המשותפת): << דובר >>

אמרנו: צר עולמנו כעולם הפרוצדורה. כל התקדימים שהיו בכנסת נעלמו.

<< דובר >> דוד אמסלם (הליכוד): << דובר >>

אני רק רוצה להבין, דב חנין. ברשותך, אני רוצה להבין משהו מהדברים שלך. האם
אתה מציע שביום חמישי ועדות הכנסת לא יתכנסו ולא יצביעו?

דב חנין (הרשימה המשותפת):

לא, אדוני. אני לגמרי לא מציע את זה. השאלה שלך, אדוני יושב-ראש הקואליציה,
מאוד עניינית. אני בעד שוועדות הכנסת יעבדו בכל הימים, אבל כאשר בחוק שהוא
מאוד מאוד קונטרוברסלי – וכולם ידעו שהוא קונטרוברסלי – מקיימים דיון ביום
חמישי עד השעה 21:00 בלילה כדי לגרום למצב שחברי כנסת יתקשו להגיע – כי מה
לעשות, יום חמישי זה לא יום עבודה שגרתי – אחרי זה - -

נורית קורן (הליכוד):

הודיעו שבוע קודם, יכולת לבוא לדיון.

דב חנין (הרשימה המשותפת):

- - לא נותנים פטור מחובת הנחה. לפחות פטור מחובת הנחה לא נותנים.

היו"ר מכלוף מיקי זוהר:

חבר הכנסת חנין, זה טיעון שגם אין לך דרך להוכיח אותו. למה? כי ביום חמישי
אף אחד לא עמד בכניסה לכנסת ועצר חברי כנסת מלהיכנס לכנסת ולבוא לעבודה.

נורית קורן (הליכוד):

עובדה שמיקי לוי הגיע בשעה 19:00.

היו"ר מכלוף מיקי זוהר:

אז עם כל הכבוד, זו טענה לא נכונה.

דוד אמסלם (הליכוד):

חבר הכנסת דב חנין, הקושי של חברי הכנסת הוא מכל הצדדים.

<< דובר >> דב חנין (הרשימה המשותפת): << דובר >>

אבל לקושי של הקואליציה יש פתרון, כי דוחים את ההצבעה למתי שנוח.

<< דובר >> נורית קורן (הליכוד): << דובר >>

תהיה בקואליציה. אתה מוזמן.

היו"ר מכלוף מיקי זוהר:

חבר הכנסת חסון, בבקשה.

<< דובר >> יואל חסון (המחנה הציוני): << דובר >>

תודה, אדוני היושב-ראש. מה שאנחנו רואים כעת זה הולך להיות חלק מנשף המסכות
של הקואליציה הזאת, שתמשיך לשחק את המשחק כאילו שום דבר לא השתנה וכאילו
אתם יכולים להמשיך ברוב של 61 כמו שעשיתם קודם.

<< יור >> היו"ר מכלוף מיקי זוהר: << יור >>

נשתדל.

<< דובר >> יואל חסון (המחנה הציוני): << דובר >>

מהר מאוד תיווכחו שזה לא הולך לעבוד לכם כפי שאתם רוצים.

היו"ר מכלוף מיקי זוהר:

אפשר לעשות קיזוזים עם האופוזיציה.

יואל חסון (המחנה הציוני):

אותך אי-אפשר לקרוא לסדר. אני לא יודע מה עושים כשאתה מפריע לי, מי יקרא
אותך לסדר.

יוסי יונה (המחנה הציוני):

זה קושי לוגי – מי ישמור על השומרים.

יואל חסון (המחנה הציוני):

זה נכון. אויה לנו שאלה השומרים. בכל אופן, אדוני, את כתב האשמה לכם כבר
הניחו השרים בממשלתכם, שקבעו שזאת הממשלה הגרועה ביותר - ממשלה שפגעה
בביטחון המדינה, ממשלה שלא משיגה את היעדים שלה. ולכן, מה אתם עושים עכשיו?
אתם אצים ורצים לתקן כל מיני תיקונים של חקיקה. יבואו אחר כך חברי כנסת
מהסיעה של שני השרים הכמעט מתפטרים ויסבירו איך הם תומכים בממשלה שרק אתמול
הם אמרו שהיא הגרועה בממשלות שהיו פה אי פעם. אבל זו הצביעות שכבר התרגלנו
אליה.

לגופו של עניין בנושא הזה, אני מבקש לדחות את הדיון בנושא הזה, קודם כול
בכך שיושב-ראש הוועדה עצמו לא נמצא ולא מסביר לוועדה את הטיעונים. שוב
נוצרים כאן תקדימים מסוכנים מאוד, שלצערי, נותנים להם גב פה גם בייעוץ
המשפטי, תקדימים שאחר כך נצטרך להתמודד אתם במקומות אחרים. זה דבר ראשון.

דבר שני, אין באמת שום דחיפות בהקדמת הדיון. הרי כולכם יודעים שזה לא יעלה
לסדר-היום היום, כולכם יודעים שאין לכם את הרוב הנדרש בבית היום כדי להעביר
את החוק הזה בשעות הקרובות, כי גם הוא לא יהיה בשעות הקרובות. זה דיון
מתוכנן של האופוזיציה של עשרות שעות. כולם יודעים את האמת הזאת. אתם נלחמים
פה מלחמות באוטומט - אתם באיזה פעולות אוטומטיות של מלחמה שאתם יודעים שכבר
הסתיימה מזמן, וחבל שאתם מטרידים את חברי ועדת הכנסת בנושא הזה - מטרילים
ומטרידים בנושאים האלה.

היו"ר מכלוף מיקי זוהר:

תודה. אני רוצה, ברשותכם, לשמוע את חברת הכנסת יעל כהן-פארן.

<< דובר >> יעל כהן-פארן (המחנה הציוני): << דובר >>

תודה רבה. אני מהבודדים שהיו כאן ביום חמישי לאורך כל שעות היום. אני חושבת
שאתם ממשיכים לרמוס את כְלָלֵי – אתה יודע מה, גם אם פרוצדורלית זה עובר, אבל
תקינות זה מעבר למה שכתוב בפרוטוקול. תקינות זה להיות בסדר ומוסרי גם עם
ההתנהלות שלך.

מה קרה פה? חבר הכנסת זוהר, חבר הכנסת קיש לא נמצא פה כרגע, כפי שאתה לא
היית פה ביום חמישי. אז מה עשו ביום חמישי כשהיתה טענת נושא חדש מוצדקת
לחלוטין, לטעמי – אני העליתי אותה? מילא חבר הכנסת קיש את מקומך, כך שהוא
היה גם יושב-ראש הוועדה, המכהן כיושב-ראש ועדת הכנסת, וגם יושב-ראש הוועדה
שכלפיה נטענה טענת נושא חדש. אתה מבין את רמיסת הפרוצדורה על ימין ועל שמאל
שיש כאן?

גם אם הייעוץ המשפטי נתן הכשר לדבר הפסול הזה, זה הרי לא הגיוני. כל החוק
הזה, מתחילתו ועד סופו, לא צריך לעבור. הוא חוק גרוע, והדרך שבה אתם מנהלים
אותו רק מראה על הפחדנות שלכם ועל הרפיסות שלכם, ואני קוראת לכולם לא לתת
את היד – גם לחברי הקואליציה שעוד נותרו, המעטים – למחטף הזה. זה פשוט
מחטף.

<< יור >> היו"ר מכלוף מיקי זוהר: << יור >>

אנחנו מודים לך ורוצים לעבור להצבעה. מי בעד סעיף 2 לסדר-היום?

יואל חסון (המחנה הציוני):

רגע, התייעצות סיעתית, אדוני.

היו"ר מכלוף מיקי זוהר:

התייעצות סיעתית חמש דקות.

<< דובר >> אחמד טיבי (הרשימה המשותפת): << דובר >>

לפני ההתייעצות הסיעתית, ביקשתי רשות דיבור.

היו"ר מכלוף מיקי זוהר:

אז אחרי ההתייעצות הסיעתית תדבר.

קריאות:

לפני, לפני.

היו"ר מכלוף מיקי זוהר:

אז לפני. כן, אדוני, בבקשה.

אחמד טיבי (הרשימה המשותפת):

פנינו ליושב-ראש הוועדה קיש שלא יקיים את הדיון ביום חמישי. מותר לקיים
דיונים בימי חמישי ובימי ראשון. חלקכם אפילו לא מגיעים לדיונים בימים שני,
שלישי ורביעי, אגב.

יעל כהן-פארן (המחנה הציוני):

רובכם.

אחמד טיבי (הרשימה המשותפת):

גם עכשיו לא כולכם נמצאים כאן. מה שהיה הוא שהועלתה טענה של נושא חדש על
ידי חברת הכנסת יעל פארן. גם חבריי טלב אבו עראר וג'ומעה אזברגה היום שם.
וראה זה פלא, בגלל האומניפוטנציה של יושב-ראש הוועדה קיש, הוא מילא גם את
התפקיד של יושב-ראש ועדת הפנים וגם, במין מגלומניה, מילא את התפקיד של מיקי
זוהר. זה לא דבר קל. אני לא מקל ראש במגלומניה הזאת, שמי שהוא יושב-ראש
ועדה עובר מתפקיד של יושב-ראש ועדת הפנים - כאשר הוא מתנגד לטענת נושא החדש
שם, שנטענה כלפיו – והולך להיות יושב-ראש ועדת כנסת כדי להכריע באותה טענה
שהיתה נגדו. איך מאשרים - - -?

<< יור >> היו"ר מכלוף מיקי זוהר: << יור >>

מה זאת אומרת להכריע? הוא מצביע, כמו כולם. צריך הצבעה, זו הצבעת רוב.

<< דובר >> אחמד טיבי (הרשימה המשותפת): << דובר >>

זה מצליח.

<< יור >> היו"ר מכלוף מיקי זוהר: << יור >>

חבר הכנסת טיבי, למה אתה טוען טענות שאתה יודע שאין בהן ממש? הרי יש הצבעת
רוב והוא קול אחד מבין חברי הוועדה.

יעל כהן-פארן (המחנה הציוני):

אבל הוא יושב-ראש הוועדה, והוא גם היושב-ראש - - -

היו"ר מכלוף מיקי זוהר:

אבל הוא קול אחד, כמו שאר חברי הוועדה. הוא גם יכול היה להגיע כחבר ועדה
ולהצביע, זה לא שהוא יכול להכתיב את התוצאות.

אחמד טיבי (הרשימה המשותפת):

זה נראה פוגעני כלפי המוסד הזה - - -

<< יור >> היו"ר מכלוף מיקי זוהר: << יור >>

ידידי, אין לי בעיה כשיש טענות רציניות. הוא לא בא להכתיב את ההצבעה, הוא
בא להצביע עם כל החברים וניהל את הדיון. אין בזה שום פסול.

יעל כהן-פארן (המחנה הציוני):

הוא ניהל את הדיון, כשהדיון הוא נגדו. בוודאי שיש בזה פסול.

היו"ר מכלוף מיקי זוהר:

כשאתה טוען טענות ענייניות, חבר הכנסת טיבי, אני מקבל אותן. פה הטענה לא
עניינית.

יעל כהן-פארן (המחנה הציוני):

הוא בא לנהל את הדיון כשהדיון הוא נגדו. באמת, חבר הכנסת זוהר.

היו"ר מכלוף מיקי זוהר:

אני רוצה לעבור להתייעצות סיעתית, לבקשתו של חבר הכנסת חסון. ההצבעה תהיה
בשעה 12:13.

<< הפסקה >> (הישיבה נפסקה בשעה 12:08 ונתחדשה בשעה 12:13.) << הפסקה >>

<< דובר >> יואל חסון (המחנה הציוני): << דובר >>

סיימתי את ההתייעצות, אדוני.

<< יור >> היו"ר מכלוף מיקי זוהר: << יור >>

ההתייעצות הסתיימה. חברים, אנחנו חוזרים להצבעות. אני מבקש להודיע, לפני
שאנחנו עוברים להצבעה על סעיף 2 ועוברים לדיון בסעיף 4, שגם סעיף 3: בקשת
חבר הכנסת אמסלם להקדמת דיון בהצעת חוק יסוד, יורד מסדר-היום. אפשר להעלות
את זה למליאה גם בלי הסעיף.

כולם פה? אני רוצה לעבור להצבעה. מי בעד הסעיף? מי נגד?

הצבעה

בעד – 8

נגד – 6

נמנעים – אין

הסעיף נתקבל.

היו"ר מכלוף מיקי זוהר:

הסעיף התקבל.

<< דובר >> יואל חסון (המחנה הציוני): << דובר >>

רביזיה.

<< יור >> היו"ר מכלוף מיקי זוהר: << יור >>

הוגשה רביזיה.

3. פניית יושב-ראש ועדת החינוך, התרבות והספורט בדבר טענת נושא חדש בעת
הדיון בהצעת חוק התרבות והאמנות (תיקון מס' 2), התשע"ט-2018

היו"ר מכלוף מיקי זוהר:

אנחנו עוברים לסעיף הבא: פניית יושב-ראש ועדת החינוך, התרבות והספורט בדבר
טענת נושא חדש בעת הדיון בהצעת חוק התרבות והאמנות (תיקון מס' 2),
התשע"ט-2018. מי הגיש את הבקשה?

אתי בן יוסף:

מיקי רוזנטל הגיש את הבקשה.

היו"ר מכלוף מיקי זוהר:

מיקי רוזנטל, טענת. אנא נמק את טענתך. היושב-ראש פנה?

מיקי רוזנטל (המחנה הציוני):

היושב-ראש הגיש.

היו"ר מכלוף מיקי זוהר:

מי העלה את טענת נושא חדש?

<< דובר >> יוסי יונה (המחנה הציוני): << דובר >>

אנחנו העלינו.

היו"ר מכלוף מיקי זוהר:

אז יטענו האופוזיציה קודם כול. כן, חבר הכנסת רוזנטל.

מיקי רוזנטל (המחנה הציוני):

הבקשה שלי לא עומדת על סדר-היום. אני מבקש להוסיף אותה לסדר-היום בנפרד.

היו"ר מכלוף מיקי זוהר:

גם אתה מופיע, חבר הכנסת רוזנטל.

מיקי רוזנטל (המחנה הציוני):

איפה אני מופיע?

היו"ר מכלוף מיקי זוהר:

במכתב.

מיקי רוזנטל (המחנה הציוני):

אבל אני לא מופיע בסדר-היום.

היו"ר מכלוף מיקי זוהר:

אז שכחנו לרשום את שמך. אל תיפגע. יש מכתב, אני קורא אותו: "במהלך הדיון
טען חבר הכנסת מיקי רוזנטל כי מדובר בנושא חדש לפי סעיף 85(ב) לתקנון
הכנסת. יושב-ראש הוועדה מבקש להביא את הנושא לדיון." אנא טען את טענות נושא
חדש, אדוני. נמק, ידידי. לא להפריע לחבר הכנסת מיקי רוזנטל, בבקשה.

<< דובר >> מיקי רוזנטל (המחנה הציוני): << דובר >>

סוגיית הדיון היא חוק הנאמנות בתרבות. משעה שנציגי כולנו הביאו מנגנון חדש,
שמערב גם את היועץ המשפטי לממשלה בקביעת הוועדה שאמורה לצפות או להכריע
בגורל מוסדות התרבות שמהם ייגזל תקציב התרבות, והיועץ המשפטי לממשלה מתנגד
לחלק מההצעות, כולל להצעתו של חבר הכנסת אוחנה - שנדון עליה בנפרד כשנצביע
עליה – אז מדובר במנגנון חדש, ולפיכך זה נושא חדש. לא הקשבת.

<< יור >> היו"ר מכלוף מיקי זוהר: << יור >>

עכשיו אני אתך. סליחה.

מיקי רוזנטל (המחנה הציוני):

נימקתי.

היו"ר מכלוף מיקי זוהר:

זהו? היועצת המשפטית, בבקשה.

יוסי יונה (המחנה הציוני):

אדוני - - -

היו"ר מכלוף מיקי זוהר:

לא, אתה לא הגשת בקשה. היועצת המשפטית קודם.

יואל חסון (המחנה הציוני):

מותר לנו לדבר.

היו"ר מכלוף מיקי זוהר:

מה פתאום? רק מי שטען מנמק. היועצת המשפטית, בבקשה.

יואל חסון (המחנה הציוני):

לא נימוק, אבל להגיב.

היו"ר מכלוף מיקי זוהר:

אך ורק מי שטען. זה התקנון.

יואל חסון (המחנה הציוני):

רגע, היועץ המשפטי, אני לא יכול להגיב לדבר הזה? אני לא יכול לדבר, כחבר
ועדת הכנסת, בדיון הזה?

<< דובר >> יוסי יונה (המחנה הציוני): << דובר >>

אפשר לבקש את עמדתו של היועץ המשפטי?

יואל חסון (המחנה הציוני):

היועץ המשפטי מנסה להגיד מילה, תקשיב לו.

<< דובר >> דן מרזוק: << דובר >>

ניתן לקיים דיון בוועדה.

יואל חסון (המחנה הציוני):

ניתן.

דן מרזוק:

בדרך כלל מתקיים דיון. כתוב: "ועדת הכנסת תדון בטענת הנושא החדש".

<< דובר >> יואל חסון (המחנה הציוני): << דובר >>

אז תן לנו לדון בבקשה, אדוני, למרות הדיקטטורה שאתה מנסה לעשות כאן.

היו"ר מכלוף מיקי זוהר:

קודם כול אני רוצה לשמוע את היועצת המשפטית.

<< דובר >> מירב ישראלי: << דובר >>

כפי שאמרתי גם בדיון קודם בנושא חדש, צריך להבחין בין טענות משפטיות לגופו
לבין טענת נושא חדש. מבחינת נושא חדש - לא מדובר בנושא חדש, זה חלק מהנושא
כולו שנדון בוועדה. זה לא נושא חדש מבחינה משפטית.

היו"ר מכלוף מיקי זוהר:

תודה. חבר הכנסת יונה, בקצרה.

<< דובר >> יוסי יונה (המחנה הציוני): << דובר >>

לפעמים אנחנו חלוקים גם על היועצים המשפטיים.

<< יור >> היו"ר מכלוף מיקי זוהר: << יור >>

כשנוח לכם - אתם איתם, שלא נוח לכם – אתם נגדם. אם היתה פה עכשיו דינה
זילבר כולכם הייתם מגבים אותה. הכול בסדר, אתם יודעים לנווט כמו שצריך.

<< דובר >> מיקי רוזנטל (המחנה הציוני): << דובר >>

האיום הביטחוני חלף?

<< יור >> היו"ר מכלוף מיקי זוהר: << יור >>

ממש לא. הוא בעיצומו.

ענת ברקו (הליכוד):

לא, דווקא לא.

מיקי רוזנטל (המחנה הציוני):

וואלה?

היו"ר מכלוף מיקי זוהר:

הוא בעיצומו, ואני במקומך לא הייתי צוחק מזה. זה לא עניין מצחיק.

<< דובר >> מיקי רוזנטל (המחנה הציוני): << דובר >>

האיום הביטחוני היחיד היה בנט.

היו"ר מכלוף מיקי זוהר:

זה לא עניין מצחיק. תושבי הדרום כולם תחת איום ממשי, וזה לא מצחיק.

מיקי רוזנטל (המחנה הציוני):

ממש. 100 שנה אנחנו במאבק ציוני.

היו"ר מכלוף מיקי זוהר:

לא, אל תזלזל בהם. אל תזלזל באויבים שלנו. כן, חבר הכנסת יונה.

<< דובר >> יוסי יונה (המחנה הציוני): << דובר >>

הדיון הוא תמיד ענייני, בין שאנחנו מסכימים עם הייעוץ המשפטי ובין שלא
מסכימים עם הייעוץ המשפטי. זו דרכנו, הדיון הוא ענייני לחלוטין. אנחנו
חושבים שההסתייגות שהוצגה על-ידי סיעת כולנו, במיוחד על-ידי מירב בן ארי,
משנה באופן מהותי את ההסדרים שנוספים לחוק הזה, ובמיוחד באשר לסוגיה של
הצוות המקצועי והתביעה שלה בהסתייגות שלה שהיועץ המשפטי הוא זה שימנה את
הצוות המקצועי שיבחן את מופעי התרבות – כפי שאמר חברי מיקי רוזנטל בצדק –
שמבקשת שרת החינוך לגזול את תקציביהם. לכן בהחלט אנחנו מדברים על נושא
חדש - שינוי מהותי במנגנונים של גזילת תקציבי החינוך ומופעי תרבות בהקשרים
השונים שלהם. לכן אני חושב שהטענה של נושא חדש היא לחלוטין תקפה.

היו"ר מכלוף מיקי זוהר:

תודה. חבר הכנסת חסון.

<< דובר >> יואל חסון (המחנה הציוני): << דובר >>

האיום הביטחוני הגדול ביותר זה הממשלה שלכם – אמרו את זה שרי ממשלה, לא אני
אומר את זה. אנחנו ידענו את זה תמיד, עכשיו שרי ממשלה מודים בכך שזאת ממשלה
גרועה שמסכנת את ביטחון המדינה.

<< יור >> היו"ר מכלוף מיקי זוהר: << יור >>

אתה רוצה שציפי תטפל בנושא הביטחון? ציפי תדאג לתושבי הדרום?

יואל חסון (המחנה הציוני):

כן, הרבה יותר טוב מכם. חד-משמעית.

היו"ר מכלוף מיקי זוהר:

ולצפון גם, ולאיום האירני?

<< דובר >> מיקי רוזנטל (המחנה הציוני): << דובר >>

אני לא יודע מה הלעג שלך. 500 טילים שלא עשיתם שום דבר ואתה עוד לועג
למישהו?

ענת ברקו (הליכוד):

- - -

<< יור >> היו"ר מכלוף מיקי זוהר: << יור >>

אני רק אומר את השמות ואני מבין כמה מזל שההגה בידיים של נתניהו.

<< דובר >> יואל חסון (המחנה הציוני): << דובר >>

אני מציע לכולם להכיר בעובדה שראש הממשלה עשה שימוש ציני בביטחון
המדינה - - -

היו"ר מכלוף מיקי זוהר:

סליחה?

<< דובר >> אמיר אוחנה (הליכוד): << דובר >>

היחיד שלא היה פה ציני זה ראש הממשלה.

<< דובר >> ענת ברקו (הליכוד): << דובר >>

מאיפה אתה יודע?

מיקי רוזנטל (המחנה הציוני):

מאיפה את יודעת?

היו"ר מכלוף מיקי זוהר:

איזו אמירה חסרת אחריות.

ענת ברקו (הליכוד):

אתה לא יושב בוועדות שדנים על זה. אתה לא יודע מה זה ביטחון המדינה.

אמיר אוחנה (הליכוד):

- - - היינו כבר בתוך עזה.

היו"ר מכלוף מיקי זוהר:

זאת אמירה חסרת אחריות, חבר הכנסת חסון. אתה לא יושב בקבינט, אתה לא בקי
בפרטים, אתה לא יודע שום אינפורמציה ואתה מבטא אמירות חסרות אחריות.

<< דובר >> יעל גרמן (יש עתיד): << דובר >>

מותר לדבר על זה? חברת הכנסת ברקו, מותר לדבר על זה? אז למה את לא מדברת?
דברי על זה, בוא ספרי לנו.

ענת ברקו (הליכוד):

לא, אי-אפשר לדבר על זה.

יעל גרמן (יש עתיד):

אז למה ראש הממשלה מדבר על זה?

<< דובר >> ענת ברקו (הליכוד): << דובר >>

הוא לא מדבר על זה.

יעל גרמן (יש עתיד):

אבל הוא מרמז על זה. ראש ממשלה שמדבר על סודות מדיניים - - -

<< דובר >> שולי מועלם-רפאלי (הבית היהודי): << דובר >>

ענת, אנחנו רוצים להצביע.

<< דובר >> יעל גרמן (יש עתיד): << דובר >>

כשיש סוגיות ביטחוניות, לא מדברים עליהן. ראש הממשלה, אסור היה לו לדבר על
זה.

היו"ר מכלוף מיקי זוהר:

חבר הכנסת חסון ישלים את דבריו.

<< דובר >> יואל חסון (המחנה הציוני): << דובר >>

ראש הממשלה, מאינטרסים אישיים, בגלל שהוא מכיר את הלכי הציבור יותר טוב
מכולנו וחשש מבחירות, עשה שימוש בביטחון המדינה כדי לאיים על שריו, כדי
לאיים על שרי ממשלתו.

ענת ברקו (הליכוד):

אתם לא מחוברים לעם?

היו"ר מכלוף מיקי זוהר:

די, זהו. אנחנו מתעלמים מהאמירות המטורפות הללו.

יואל חסון (המחנה הציוני):

- - - להימנע מבחירות בכל מחיר, ויש כל כך הרבה גמדים סביבו שידעו להיבהל
ולעשות את מה שהוא ביקש.

היו"ר מכלוף מיקי זוהר:

ענק במדינת הגמדים, יש אומרים.

יואל חסון (המחנה הציוני):

בשורה התחתונה, בחוק המדובר חברי הוועדה - חברי ועדה רציניים, גם מיקי
רוזנטל, גם יוסי יונה ואחרים - שהיו בכל הדיונים ומכירים את החוק הזה מכל
צדדיו, ידעו לומר באופן ברור שהנושא הוא חדש. נוספו שם כל הזמן עוד ספיחים
ועוד ספיחים, עוד נושאים ועוד סעיפים, וירדו ונכנסו הסתייגויות - לכן
הוועדה בוודאי צריכה לקבל שמדובר בנושא חדש ולהצביע על כך.

היו"ר מכלוף מיקי זוהר:

תודה. מי בעד טענת נושא חדש?

<< דובר >> יואל חסון (המחנה הציוני): << דובר >>

התייעצות סיעתית.

<< יור >> היו"ר מכלוף מיקי זוהר: << יור >>

התייעצות סיעתית. נתכנס שוב ב-12:26.

<< הפסקה >> (הישיבה נפסקה בשעה 12:21 ונתחדשה בשעה 12:26.) << הפסקה >>

<< יור >> היו"ר מכלוף מיקי זוהר: << יור >>

ההתייעצות הסיעתית הסתיימה, ולכן אנחנו עוברים להצבעה על סעיף 4 בסדר-היום:
בקשת יושב-ראש ועדת החינוך ומיקי רוזנטל לעניין טענת נושא חדש לסעיף 85
לחוק. אני רוצה לעבור להצבעה, אני מבקש שקט. מי בעד? מי נגד?

הצבעה

בעד – מיעוט

נגד – רוב

נמנעים – אין

הרביזיה לא נתקבלה.

<< יור >> היו"ר מכלוף מיקי זוהר: << יור >>

טענת נושא חדש לא התקבלה.

יואל חסון (המחנה הציוני):

רביזיה, אדוני.

היו"ר מכלוף מיקי זוהר:

שתי הרביזיות – גם על סעיף 2 וגם על סעיף 4 – יידונו בשעה 12:57. אני נועל
את הישיבה הזו ואפתח אותה ב-12:57. ישיבה זו נעולה.

הישיבה ננעלה בשעה 12:29.
