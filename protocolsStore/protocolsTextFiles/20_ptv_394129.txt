הכנסת העשרים

מושב רביעי

פרוטוקול מס' 293

מישיבת ועדת הכנסת

יום רביעי, י"ט בחשון התשע"ח (08 בנובמבר 2017), שעה 14:40

סדר היום:

טענות נושא חדש בעת הדיון בפרק ז': (פיתוח לאומי) (קק"ל) מתוך הצעת חוק
ההתייעלות הכלכלית (תיקוני חקיקה להשגת יעדי התקציב לשנות התקציב 2015
ו-2016), התשע"ה-2015 (מ/951), הנדונה בוועדת הכספים – רביזיה

נכחו:

חברי הוועדה:

יואב קיש – היו"ר

אמיר אוחנה

רוברט אילטוב

דוד ביטן

יואל חסון

אחמד טיבי

שולי מועלם-רפאלי

אברהם נגוסה

רועי פולקמן

חברי הכנסת:

איתן ברושי

ענת ברקו

משה גפני

יצחק הרצוג

יצחק וקנין

אורן אסף חזן

דב חנין

יעל כהן פארן

מיקי לוי

בצלאל סמוטריץ'

עודד פורר

נורית קורן

מיקי רוזנטל

משה (מוסי) רז

מוזמנים:

  ------------------------------------------------------------------------
  שי באב"ד          –   מנכ"ל משרד האוצר
  ----------------- --- --------------------------------------------------
  אריאל יוצר        –   סגן הממונה על התקציבים, משרד האוצר

  דניאל מלצר        –   רפרנט רשות מקרקעי ישראל, אגף התקציבים, משרד האוצר

  אסי מסינג         –   עו"ד, היועץ המשפטי, משרד האוצר

  אפרת פרוקצ'יה     –   עו"ד, הלשכה המשפטית, משרד האוצר

  אריאל פרץ         –   עו"ד, הלשכה המשפטית, משרד האוצר

  הילה אורן         –   מתמחה, הלשכה המשפטית, משרד האוצר

  טמיר כהן          –   מנהל ועדת הכספים של הכנסת

  ארנן פלמן         –   סגן יושב-ראש קק"ל ויו"ר ועדת הכספים, הקרן הקיימת
                        לישראל

  שלמה דרעי         –   סגן יושב-ראש, הקרן הקיימת לישראל

  אלכס חפץ          –   מנכ"ל הקרן הקיימת לישראל

  יובל ייני         –   מנהל החטיבה לכספים וכלכלה, הקרן הקיימת לישראל

  נדב עשהאל         –   היועמ"ש, הקרן הקיימת לישראל

  שושי טרגין        –   סגנית היועמ"ש, הקרן הקיימת לישראל

  אלון גלרט         –   עו"ד, הקרן הקיימת לישראל

  צחי משה           –   מנהל מערך הסברה, הקרן הקיימת לישראל

  אינה דולז'נסקי    –   דוברת, הקרן הקיימת לישראל

  תום מור           –   עוזר מקצועי ליו"ר, הקרן הקיימת לישראל

  אילן טיבי         –   רכז מרעה, הקרן הקיימת לישראל

  איציק פלצ'י       –   דירקטוריון, הקרן הקיימת לישראל

  ישראל גולדשטיין   –   ועד העובדים, הקרן הקיימת לישראל

  עוזי אליהו        –   ועד העובדים, הקרן הקיימת לישראל

  אלי מרדכי         –   לשכת השמאים

  אתי ירדן          –   מוזמן/ת

  שלמה קורקוס       –   מוזמן/ת

  ינקי פפר          –   שדלן/ית, מייצג/ת את הקרן הקיימת לישראל

  יהושע שלמה זוהר   –   שדלן/ית (גורן עמיר יועצים בע"מ), מייצג/ת את הקרן
                        הקיימת לישראל

  משה ביבי          –   שדלן/ית

  אלון גלרט         –   שדלן/ית
  ------------------------------------------------------------------------

ייעוץ משפטי:

ארבל אסטרחן

שגית אפיק

אייל לב ארי

שיר שפר

מנהל/ת הוועדה:

אתי בן יוסף

רישום פרלמנטרי:

אירית שלהבת

טענות נושא חדש בעת הדיון בפרק ז': (פיתוח לאומי) (קק"ל) מתוך הצעת חוק
ההתייעלות הכלכלית (תיקוני חקיקה להשגת יעדי התקציב לשנות התקציב 2015
ו-2016), התשע"ה-2015 (מ/951), הנדונה בוועדת הכספים – רביזיה

היו"ר יואב קיש:

אני מחדש את הישיבה. מיקי לוי, בבקשה, תנמק את הבקשה לרביזיה.

מיקי לוי (יש עתיד):

אדוני היושב-ראש, הגשתי רביזיה על טענת נושא חדש, למרות שאני – מודה ועוזב
ירוחם – רציתי להשמיע את מה שיש לי, לא בדיוק בעניין נושא חדש.

היו"ר יואב קיש:

יש לך 3 דקות, בבקשה.

מיקי לוי (יש עתיד):

בוועדת הכספים אעשה בלגן גדול.

משה גפני (יו"ר ועדת הכספים):

אתה יודע שבלגן זה המקצוע שלי...

מיקי לוי (יש עתיד):

אני יודע. גם שלי...

אני מבקש שיושב-ראש הקואליציה ישמע. הגשתי הסתייגויות שההיקף שלהן הוא 73
שעות בערך.

הקרן הקיימת היא גוף יקר שתרם רבות למדינת ישראל ואין חולקים על כך, כל מי
שיושב כאן מסכים שהקרן הקיימת היא גוף יקר שתרם רבות למדינת ישראל.

אני מבקש לפנות לחבריי בקואליציה ובאופוזיציה. זה הזדמנות פז לעשות סדר
ושקיפות בקרן הקיימת לישראל לאחר מאה ועשר שנים. אם לא נחליט לפי מה שאני
אומר לכם, בעוד שנה הדיון הזה יתקיים שוב בוועדת הכספים כי יתווכחו על
הסכום. זו הזדמנות פז לעשות שקיפות.

אני לא מקבל את לשון החוק, שמדבר על אחוזי העברה, 80% למדינה וכל מיני
דברים כאלה. אני מבקש, אני ממליץ להגדיר בחוק תשלום מסים. מדינת ישראל היא
מדינת חוק. כמדינה אנחנו לא יכולים לנהוג בלשון סחיטה ואיומים. מה שעושה
המדינה כרגע – ואני לא מגן על הקרן הקיימת – היא סוחטת באיומים את הקרן
הקיימת: "אם לא תביאו את הכסף נביא לכם את החוק". אני אומר לכם, אנחנו
מדינת חוק וצריכים להתקיים כמדינת חוק. אעמוד על כך. אוותר על כל
ההסתייגויות שלי אם נדבר על מסים.

שי באב"ד, אין או-או. זה לא בסדר, כי בעוד שנה וחצי אתה תהיה עוד פעם אצל
גפני בוועדת הכספים כי לא יסכימו על הסכום. אני מכיר את זה.

שי באב"ד:

נדבר על זה בוועדת הכספים.

מיקי לוי (יש עתיד):

לכן אני רוצה להמליץ בפניכם – גם הם מסכימים, גם הצד השני, גם המחנה הציוני
מסכים. נעשה סדר, ניישר קו ונשאיר את נושא המיסוי כלשון חקיקה.

משה גפני (יו"ר ועדת הכספים):

קק"ל לא מסכימים.

היו"ר יואב קיש:

תודה רבה לחבר הכנסת מיקי לוי. חבר הכנסת סמוטריץ', בבקשה.

בצלאל סמוטריץ (הבית היהודי):

אני מבסס את בקשת הרביזיה שלי על עמדתו של היועץ המשפטי לממשלה, כפי שהוצגה
היום בישיבת הממשלה. אני קורא מתוך עמדתו של היועץ המשפטי לממשלה: "עמדתי
המשפטית היא שקידום הליכי החקיקה חושף את המדינה להליכים משפטיים מצד קק"ל,
כפי שפורט בחוות דעתו של היועמ"ש לאוצר וכפי שצוין להלן ובישיבה... אני
סבור שכדי שהממשלה תחליט לקדם את הצעת החוק הממשלתית על אף התחייבויותיה,
עליה לעשות זאת לאחר שהונחה בפניה תשתית באשר לצורך לעשות כן ולאחר שנשקלו
הסיכונים הכרוכים בכך, ובשים לב להשלכות העתידיות האפשריות על מעמדה של
המדינה כצד לחוזים, על הבטחותיה המנהליות ועל יחסיה עם קק"ל ועם יתר
המוסדות הלאומיים". זאת אומרת, היועץ המשפטי לממשלה אומר שמדובר בהצעה
בעייתית מאוד, שיהיו לה השלכות שחושפות את המדינה לסיכונים כלכליים
ולתביעות גדולות מאוד.

אני חושב שכחברי כנסת להעביר עכשיו הצעת חוק שחושפת את המדינה לסיכון של
לפחות 2.2 מיליארד שקל, שקק"ל תתבע השבה בגין ההסכם שהופר, זה בוודאי לא
עמד לנגד עיני חברי הכנסת כאשר הם הצביעו על הצעת החוק הזאת בקריאה
הראשונה, זה בוודאי הופך את זה לנושא חדש. לכן אני מבקש רביזיה. אני חושב
שיש כאן מהלך מסוכן שחושף את המדינה לסיכונים, פוגע באמון במדינה כצד
לחוזים, פוגע בקשר שלה עם המוסדות הלאומיים ויוצר משבר עם יהדות התפוצות.
אני חושב שזה סוּפר נושא חדש.

היו"ר יואב קיש:

תודה רבה.

משה גפני (יו"ר ועדת הכספים):

אני בעד להצביע. סמוטריץ' שכנע אותי להצביע נגדו.

היו"ר יואב קיש:

אני מעלה להצבעה את הבקשה לרביזיה. מי שמצביע בעד ירים את ידו. מי נגד?

הצבעה

בעד – 2

נגד – 9

נמנעים – אין

הבקשה לרביזיה לא נתקבלה.

היו"ר יואב קיש:

בעד 2, 9 נגד. ההצעה לא התקבלה. הרביזיה נפלה. תודה.

משה גפני (יו"ר ועדת הכספים):

בעוד 5 דקות ישיבת ועדת הכספים תתחדש.

הישיבה ננעלה בשעה 14:50.
