הכנסת העשרים-וארבע

מושב ראשון

פרוטוקול מס' 10

מישיבת ועדת הכנסת

יום שני, כ"ד באב התשפ"א (02 באוגוסט 2021), שעה 13:04

סדר היום:

<< נושא >> א. המלצת יושב ראש הכנסת וסגניו בדבר מועדי המושב הראשון של
הכנסת ה-24 ופעילות הכנסת בפגרה << נושא >>

<< הצח >> ב. המלצה בדבר תיקון סמכויות הוועדה המיוחדת לזכויות הילד.

ג. קביעת ועדה לדיון בהצעות החוק הבאות, לשם הכנתן לקריאה הראשונה:

  1. הצעת חוק יחסי ממון בין בני זוג (תיקון - הפקעת זכות האיזון מבן זוג
  שהורשע ברצח בן הזוג השני), התשפ"א-2021 (פ/1785/24), של ח"כ עאידה תומא
  סלימאן << הצח >>

  << הצח >> 2. הצעת חוק יחסי ממון בין בני זוג (תיקון - הפקעת זכות האיזון
  מבן זוג שהורשע ברצח בן הזוג השני), התשפ"א-2021 (פ/718/24), של ח"כ קרן
  ברק << הצח >>

  << הצח >> 3. הצעת חוק יחסי ממון בין בני זוג (תיקון - הפקעת זכות האיזון
  מבן זוג שהורשע ברצח בן הזוג השני), התשפ"א-2021 (פ/1786/24), של ח"כ
  ג'ידא רינאוי-זועבי << הצח >>

נכחו:

חברי הוועדה:

ניר אורבך – היו"ר

מירב בן ארי

בועז טופורובסקי

יבגני סובה

חברי הכנסת:

קרן ברק

אחמד טיבי

עידית סילמן

אלכס קושניר

ג'ידא רינאוי זועבי

מיכל שיר סגמן

עאידה תומא סלימאן

מוזמנת:

  ------------------------------------------------------------------------
  מזכירת הכנסת ירדנה מלר-הורוביץ                                      
  -------------------------------------------------------------- ---- ----

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

א.ב., חבר תרגומים

<< נושא >> המלצת יושב ראש הכנסת וסגניו בדבר מועדי המושב הראשון של הכנסת
ה-24 ופעילות הכנסת בפגרה << נושא >>

<< יור >> היו"ר ניר אורבך: << יור >>

צוהריים טובים, אני מתכבד לפתוח את הישיבה של ועדת הכנסת. היום יום שני, 2
באוגוסט 2021. אנחנו נפתח בנושא הראשון על סדר-היום, המלצת יושב-ראש הכנסת
וסגניו בדבר מועדי המושב הראשון של הכנסת ה-24 ופעילות הכנסת בפגרה. אני
אבקש ממזכירת הכנסת, הגברת ירדנה מלר להתחיל את הדיון. בבקשה.

<< אורח >> מזכירת הכנסת ירדנה מלר-הורוביץ: << אורח >>

תודה רבה, צוהריים טובים, אני מתכבדת להציג בפני הוועדה את המלצת יושב-ראש
הכנסת וסגניו בדבר פתיחת המושב הראשון ופתיחת המושב השני של הכנסת ה-24.

בהתאם לסעיף 18 לתקנון ובכפוף להוראות סעיף 09 לחוק הכנסת, מחליטה ועדת
הכנסת לאשר את קביעת יושב-ראש הכנסת וסגניו, שזו ההמלצה שמובאת בפניכם,
בדבר המועדים הבאים: אז כפי שכולנו חווינו ויודעים, המושב הראשון שהוא כנס
הקיץ נפתח באפריל 2021. הוא נפתח ביום שלישי בכ"ד בניסן התשפ"א, 06 באפריל
2021, והוא אמור לפי ההמלצה להסתיים ביום ראשון, ל' באב התשפ"א, 08 באוגוסט
2021. אני רוצה להדגיש שביום רביעי, ג' באלול התשפ"א, 11 באוגוסט 2021
תתכנס הכנסת והיום הזה ייחשב ליום כנס לדיון על תיקון תקנון הכנסת בלבד. עם
סיום הדיון במליאה הכנסת תהיה בפגרה עד לפתיחת המושב השני. המושב השני של
הכנסת ייפתח ביום ראשון, כ"ז בתשרי התשפ"ב, 03 באוקטובר 2021.

יש לי שתי הערות לומר. בעצם היום ה-14 לתיקון התקנון חל ביום ב' באלול, 10
באוגוסט 2021. הייתה בקשה של חברי כנסת שלא לקיים ישיבת כנסת באותו יום בשל
חג, לכן יושב-ראש הכנסת נענה. ההערה השנייה, שהישיבה ב-11 באוגוסט תתקיים
בשעה 10:00. תודה.

<< יור >> היו"ר ניר אורבך: << יור >>

תודה רבה. כרגע אני אקריא את הסעיף השני של ההצעה, שמדברת על עבודת הוועדות
ואז אנחנו נצביע על כל ההצעה כולה בבת אחת.

<< דובר >> ארבל אסטרחן: << דובר >>

אין חופשה מרוכזת?

<< אורח >> מזכירת הכנסת ירדנה מלר-הורוביץ: << אורח >>

חופשה מרוכזת יש.

<< דובר >> ארבל אסטרחן: << דובר >>

אז היא לא חלק מההחלטה. אתם לא רוצים שזה יהיה חלק מההחלטה?

<< אורח >> מזכירת הכנסת ירדנה מלר-הורוביץ: << אורח >>

אין לי בעיה שזה יהיה חלק מההחלטה. יש לך את התאריכים? בקשה.

<< דובר >> ארבל אסטרחן: << דובר >>

לא, אין לי.

<< דובר >> נועה בירן-דדון: << דובר >>

אני אבדוק את זה.

<< אורח >> מזכירת הכנסת ירדנה מלר-הורוביץ: << אורח >>

אוקיי.

<< יור >> היו"ר ניר אורבך: << יור >>

אתם רוצים שנוסיף אולי משפט רק לגבי - - -

<< אורח >> מזכירת הכנסת ירדנה מלר-הורוביץ: << אורח >>

אנחנו נוסיף על החופשה המרוכזת. בבקשה. תיכף יהיה לך את התאריכים. נועה
בודקת.

<< יור >> היו"ר ניר אורבך: << יור >>

מאה אחוז, אז עד שאני אסיים לקרוא את החלק השני של ההצעה, אנחנו נקווה שכבר
יהיה לנו תאריכים ואז נוסיף אותם להחלטה ונצביע גם על זה.

ב1. בהתאם לסעיף 112 (א) לתקנון הכנסת, ועדות הכנסת, לרבות ועדות מיוחדות,
ועדות

משותפות וועדות משנה, רשאיות להמשיך בעבודתן בתקופת פגרת הקיץ, אולם מספר

הישיבות שתקיים כל ועדה לא יעלה על שש. לעניין זה, סיור של ועדה כמוהו
כישיבה.

יוזכר כי יושב ראש הכנסת רשאי להתיר במקרים מיוחדים קיום ישיבות נוספות,

בהתאם לסמכותו לפי סעיף 112 (ב) לתקנון הכנסת.

2. הזמנה לישיבות הוועדות בפגרה תימסר לחברי הוועדה מוקדם ככל האפשר,
ולפחות

ארבעה ימים לפני יום כינוס הישיבה. במניין הימים ייכללו יום ההזמנה ויום
כינוס

הישיבה, ויובהר כי ימי שישי, שבת וחג נספרים במניין הימים.

יושב ראש הכנסת יהיה רשאי במקרים מיוחדים ודחופים, לקצר תקופה זו.

יובהר כי לא ניתן לקיים ישיבות נוספות בוועדה ביום שבו נקבעה הישיבה, או
להוסיף

נושאים לסדר היום שנקבע, אלא בהודעה מראש כאמור לעיל. ואולם, אם ביום כינוס

הישיבה מתכנסת גם מליאת הכנסת, ניתן למסור את ההזמנה שלושה ימים מראש.

למען הסר ספק יובהר כי האמור חל גם לגבי ישיבות ועדה שההזמנה אליהן נשלחה
לפני

קבלתה של החלטה זו.

3. ההגבלות האמורות בסעיפים 1 ו-2 לא יחולו על ועדת הכנסת אשר תהיה רשאית
לקיים

ישיבות בעניינים שבסמכותה, והזמנה תימסר לחברי הוועדה מוקדם ככל האפשר.

אני כרגע מוסיף גם את החופשה המרוכזת. היא תהיה החל מה-17.8.2021 ועד
ל-01.09.2021. זה חלק מההצעה ועליה גם נצביע.

<< דובר >> בועז טופורובסקי (יש עתיד): << דובר >>

רק שאלה. אני הבנתי שרוצים להביא לכנסת את התקציב או בסוף אוגוסט או - - -

<< יור >> היו"ר ניר אורבך: << יור >>

נכון.

<< דובר >> בועז טופורובסקי (יש עתיד): << דובר >>

איך זה מסתדר עם החופשה המרוכזת?

<< אורח >> מזכירת הכנסת ירדנה מלר-הורוביץ: << אורח >>

תבקשו זימון ויפתחו רק להנחה.

<< דובר >> בועז טופורובסקי (יש עתיד): << דובר >>

זה רק להנחה?

<< אורח >> מזכירת הכנסת ירדנה מלר-הורוביץ: << אורח >>

זה מה שאמרו לי.

<< קריאה >> קריאה: << קריאה >>

הנחה זה ה-31 - - -

<< דובר >> בועז טופורובסקי (יש עתיד): << דובר >>

הבנתי, וההצבעה מתי?

<< קריאה >> קריאה: << קריאה >>

ואז ב-2. צריך יומיים.

<< דובר >> בועז טופורובסקי (יש עתיד): << דובר >>

הבנתי, ןאז זה בסדר?

<< יור >> היו"ר ניר אורבך: << יור >>

יסתדר. החופשה המרוכזת מסתיימת ב-1.9.

מישהו מחברי הכנסת רוצה עוד להעיר משהו לפני שנעבור להצבעה? ארבל, כן,
בקשה.

<< דובר >> ארבל אסטרחן: << דובר >>

אם יודעים שרוצים לפתוח, אז אולי כדאי להגיד שזה לא חלק מהחופשה, כי אז אתם
יודעים שירצו לפתוח ביום מסוים - - -

<< יור >> היו"ר ניר אורבך: << יור >>

ב-31 יש את ההנחה?

<< קריאה >> קריאה: << קריאה >>

כן.

<< דובר >> ארבל אסטרחן: << דובר >>

או שצריך להגיד שיתכן והחופשה המרוכזת תופסק לצורך כינוס הכנסת לשם הנחת
חוק התקציב.

<< יור >> היו"ר ניר אורבך: << יור >>

בסדר גמור. אני אעיר את ההערה הזאת גם כן.

לגבי החופשה המרוכזת אמרנו, היא מה-17.8 עד ה-1.9 כולל. יתכן והחופשה תופסק
לצורך הנחת התקציב במליאה.

יש למישהו עוד להעיר הערה לפני שאנחנו עוברים להצבעה? מי בעד ההצעה? ירים
את ידו. מי נגד? מי נמנע?

הצבעה

בעד – 5

אושר

בסדר גמור, ההצעה התקבלה.

הצעת חוק יחסי ממון בין בני זוג (תיקון - הפקעת זכות האיזון מבן זוג שהורשע
ברצח בן הזוג השני), התשפ"א-2021 (פ/718/24), של ח"כ קרן ברק

היו"ר ניר אורבך: << יור >>

אנחנו עוברים כעת לסעיף השלישי בסדר-היום. את הסעיף השני אנחנו נעביר לסוף
סדר-היום. אנחנו כרגע עוברים לקביעת ועדה לדיון בהצעות החוק הבאות לשם
הכנתן לקריאה ראשונה: הצעת חוק יחסי ממון בין בני זוג (תיקון - הפקעת זכות
האיזון מבן זוג שהורשע ברצח בן הזוג השני), התשפ"א-2021 (פ/718/24), של ח"כ
קרן ברק. ההצעות שנשמעו במליאה זה להעביר את הצעת החוק או לוועדת חוקה, חוק
ומשפט או לוועדה לקידום מעמד האישה ולשוויון מגדרי.

המלצת הלשכה המשפטית זה להעביר את זה לוועדת חוקה, חוק ומשפט ועל זה נצביע.
חברת הכנסת קרן ברק, את רוצה לומר משהו?

<< דובר >> קרן ברק (הליכוד): << דובר >>

כן, אני מבקשת שזה יגיע לוועדה למעמד האישה. זה בדיוק מה שקרה בכנסת
הקודמת. היה בדיוק דיון כזה, רק שהיו פה שולחן מלא של אנשים, לחוק
אפוטרופסות, מה שנקרא חוק שירה איסקוב וגם אז משרד המשפטים ביקש שזה יגיע
לוועדת חוקה, וגם אז הקואליציה שאני הייתי חברה בה ביקשה שזה יגיע לוועדת
חוקה. אני הצבעתי נגד הקואליציה אז. למזלנו זה הגיע לוועדה למעמד האישה
וחוקק, והיום חוק שירה איסקוב מחוקק בזכות זה שזה יהיה בוועדה למעמד האישה,
ולכן אני מבקשת שגם הפעם, הנושא מספיק חשוב שזה יגיע לשם כי זה פשוט יחוקק
יותר מהר.

<< דובר >> יבגני סובה (ישראל ביתנו): << דובר >>

קרן, תדייקי מי ביקש אז.

<< דובר >> קרן ברק (הליכוד): << דובר >>

אתם ביקשתם.

<< דובר >> יבגני סובה (ישראל ביתנו): << דובר >>

לא אנחנו. מי שביקש זה אבוטבול.

<< דובר >> קרן ברק (הליכוד): << דובר >>

מי שביקש זה היה עודד פורר שהיה יושב-ראש הוועדה למעמד האישה, ואני כחברת
קואליציה בכל זאת תמכתי שזה יגיע לוועדה של האופוזיציה. זה קרה.

<< יור >> היו"ר ניר אורבך: << יור >>

עוד מישהו רוצה להתייחס לנקודה הזו? אני תיכף עובר להצבעה שלך ואז אני מניח
שיהיה לך להגיד בדיוק את אותו דבר, אז אני אקרא רגע את ההצעה השנייה.

  הצעת חוק יחסי ממון בין בני זוג (תיקון – הפקעת זכות האיזון מבן זוג
  שהורשע ברצח בן הזוג השני), התשפ"א–2021 (פ/1785/24), של ח"כ עאידה תומא
  סלימאן. נשמעו הצעות במליאה להעביר את הצעת החוק לוועדה לקידום מעמד
  האישה ולשוויון מגדרי. המלצת הלשכה המשפטית לוועדת החוקה, חוק ומשפט,
  חברת הכנסת סלימאן, בבקשה.

<< דובר >> עאידה תומא סלימאן (הרשימה המשותפת): << דובר >>

גם הצעת החוק שלי והסכם בינינו כחברות כנסת שהצענו את הצעות החוק, אנחנו
מאוד מעוניינים שזה יעבור לוועדה לקידום מעמד האישה. אם כבוד היושב-ראש
מסתכל, המציעות של הצעת החוק הן משני הצדדים, גם האופוזיציה וגם
מהקואליציה.

אני חושבת שהוועדה לקידום מעמד האישה לא עמוסה בחקיקה בדיוק כמו ועדת חוק,
חוקה ומשפט. מישהו ניסה לרמוז לי שהחוק הזה, יש בו עניינים מקצועיים. האם
מישהו מנסה לרמוז שהייעוץ המשפטי שהוא של הכנסת שקיים בוועדת מעמד האישה,
הוא נחות מהייעוץ המשפטי של ועדת חוקה, חוק ומשפט?

<< יור >> היו"ר ניר אורבך: << יור >>

אף אחד. לא, לא, חס וחלילה.

<< דובר >> עאידה תומא סלימאן (הרשימה המשותפת): << דובר >>

אל תתגוננו, אני מדברת על אלה שאמרו לי למה לא להעביר לוועדה. אני חושבת
שוועדת חוק, חוקה ומשפט עמוסה בחקיקה. ועדת מעמד האישה וגם המציעות הכריזו
שהן לא יתקדמו בלי סיכומים עם הקואליציה ולפי הנחיות הקואליציה. אני חושבת
שהגיע הזמן לא לתקוע חוקים בכנסת הזו בגלל כל מיני עומסים ודברים שצריכים
לזוז. תעבירו את זה לוועדה לקידום מעמד האישה. אנחנו בדיוק ועדה סטטוטורית,
מחוקקת, יש לה את הזכות. מי יותר מאיתנו מבין בנושא הזה? וזה מקובל על כל
המציעות.

אני דיברתי גם עם היושב-ראש של ועדת חוק, חוקה ומשפט. הוא לא מתנגד. הוא
אמר לי שהוא רוצה להתייעץ עם הצוות המקצועי אצלו בוועדה, אבל הוא עקרונית
לא מתנגד. אנחנו בסופו של דבר לא ועדה של איזושהי כיתה בתיכון. אנחנו ועדה
פרלמנטרית שיכולים בדיוק לחוקק. אתם יודעים שאם כל חוק, תתייחסו אליו בצורה
כזו, לא יהיה חקיקה בוועדה הזו, אז אני מאוד מבקשת.

<< יור >> היו"ר ניר אורבך: << יור >>

חברת הכנסת סלימאן, תודה רבה.

<< דובר >> מירב בן ארי (יש עתיד): << דובר >>

מה הסיבה להעביר את זה לחוקה?

<< דובר >> ארבל אסטרחן: << דובר >>

שזה מתאים לחוקה.

<< דובר >> מירב בן ארי (יש עתיד): << דובר >>

חוץ מזה שזה מתאים, זה גם מתאים לוועדה לקידום מעמד האישה.

<< דובר >> קרן ברק (הליכוד): << דובר >>

האפוטרופסות היה הכי מתאים לחוקה והעברנו את זה לזה וזה חוקק.

היו"ר ניר אורבך: << יור >>

אני אסיים לקרוא גם את הצעת החוק השלישית. לפני שנעבור להצבעה אני אתן
לעו"ד ארבל לנמק למה חושבים שזה צריך לוועדת חוקה, חוק ומשפט ואז נעבור
להצבעה.

<< דובר >> מירב בן ארי (יש עתיד): << דובר >>

כן, אבל אתה יכול גם להגיד מה הייתה ההחלטה של ועדת השרים?

<< יור >> היו"ר ניר אורבך: << יור >>

בחוקה, חוק ומשפט.

הצעת חוק יחסי ממון בין בני זוג (תיקון - הפקעת זכות האיזון מבן זוג שהורשע
ברצח בן הזוג השני), התשפ"א-2021 (פ/1786/24), של ח"כ ג'ידא רינאוי-זועבי

<< יור >> היו"ר ניר אורבך: << יור >>

הצעת חוק יחסי ממון בין בני זוג (תיקון - הפקעת זכות האיזון מבן זוג שהורשע
ברצח בן הזוג השני), התשפ"א-2021 (פ/1786/24), של ח"כ ג'ידא רינאוי-זועבי
שלא נמצאת פה. שוב, נשמעו הצעות במליאה להעביר את הצעת החוק לוועדה לקידום
מעמד האישה ולשוויון מגדרי. המלצת הלשכה המשפטית, ועדת חוקה, חוק ומשפט.
ארבל, בבקשה.

<< דובר >> ארבל אסטרחן: << דובר >>

פשוט צריך לומר שהחוק הזה זה חוק שנדון תמיד בוועדת החוקה. אגב, כתב לי
עכשיו היועץ המשפטי של ועדת החוקה, שיו"ר הוועדה מתנגד, אבל אני לא יודעת,
הוא לא העביר כנראה את העמדה שלו לפה.

<< דובר >> עאידה תומא סלימאן (הרשימה המשותפת): << דובר >>

זאת העמדה של הצוות המקצועי.

<< דובר >> ארבל אסטרחן: << דובר >>

לא, הוא כתב לי עכשיו שגלעד קריב מתנגד.

<< דובר >> מירב בן ארי (יש עתיד): << דובר >>

איזה יו"ר ועדה?

<< דובר >> ארבל אסטרחן: << דובר >>

יו"ר ועדת החוקה, גלעד קריב.

<< דובר >> מירב בן ארי (יש עתיד): << דובר >>

מתנגד להעביר אליו?

<< דובר >> עאידה תומא סלימאן (הרשימה המשותפת): << דובר >>

זה לא מה ששמעתי ממנו.

<< קריאה >> קריאה: << קריאה >>

הוא מתנגד שזה ייצא מאצלו. הוא רוצה את זה אצלו.

<< דובר >> ארבל אסטרחן: << דובר >>

נכון. יו"ר ועדת החוקה מבקש את זה אצלו.

<< דובר >> עאידה תומא סלימאן (הרשימה המשותפת): << דובר >>

אני דיברתי איתו ביום רביעי שעבר על זה. הוא אמר שאין לו מניעה. הוא רצה
לדבר עם הצוות המקצועי.

<< דובר >> בועז טופורובסקי (יש עתיד): << דובר >>

אדוני היושב-ראש, אני רוצה להגיד משהו. זה חוק בהסכמה. אני דרך אגב באופן
אישי לא רואה שום סיבה שזה לא יהיה בוועדה לקידום מעמד האישה. אני חושב שזה
ראוי והוועדה תעשה עבודה מצוינת ונהדרת, אבל בגלל שזה חוק בהסכמה ושר
המשפטים מתעקש שזה יהיה בחוקה ומשפט, אם לא תגיעו איתו להסכמה אחרת, אנחנו
מחויבים ללכת איתו כקואליציה.

<< דובר >> מירב בן ארי (יש עתיד): << דובר >>

זה נכון. בועז צודק.

<< דובר >> בועז טופורובסקי (יש עתיד): << דובר >>

זה מה שאני מרגיש. גם אמרתי לך, מבחינתי שזה יהיה בוועדת מעמד האישה. אני
חושב שזה גם יהיה מעולה. אתם תעשו עבודה מקצועית. גם יש לכן יותר זמן
להתעסק בזה. אין לי בעיה גם שנעבור לנושא הבא אם ינסו לדבר איתו, ינסו
להגיע להסכמה. באמת לנו זה לא מפריע. אנחנו פשוט לא רוצים ללכת נגד שר
המשפטים שבא וקידם חוק יחד עם האופוזיציה.

<< דובר >> מירב בן ארי (יש עתיד): << דובר >>

אנחנו תומכים. הייתה החלטה ללכת לחוקה ומחר באמת יש דיון בחוקה.

<< דובר >> קרן ברק (הליכוד): << דובר >>

את לא היית כשהסברתי מה קרה.

<< דובר >> מירב בן ארי (יש עתיד): << דובר >>

הייתי פה כל הזמן ושמעתי. אני פשוט יושבת פה בשקט.

<< דובר >> קרן ברק (הליכוד): << דובר >>

מה הסברתי?

<< דובר >> מירב בן ארי (יש עתיד): << דובר >>

ישבת, אמרת שהיה אותו שולחן, היו הרבה חברי כנסת.

<< דובר >> קרן ברק (הליכוד): << דובר >>

ואני הייתי בקואליציה.

<< דובר >> מירב בן ארי (יש עתיד): << דובר >>

את הצבעת נגד. שמעתי הכול.

<< דובר >> קרן ברק (הליכוד): << דובר >>

כדי שזה יתקדם כי המהות יותר חשובה עכשיו מהקואליציה/האופוזיציה, האם זה
יתקדם או לא יתקדם.

<< דובר >> מירב בן ארי (יש עתיד): << דובר >>

אבל חברי כנסת מהקואליציה, ואת בטח יודעת את זה - - -

<< דובר >> קרן ברק (הליכוד): << דובר >>

אבל אני גם הייתי בקואליציה. היה לי חשוב שהחוק יתקדם, ואם לא הייתי
מצביעה, הוא לא היה מחוקק.

<< דובר >> מירב בן ארי (יש עתיד): << דובר >>

את היית בקואליציה, ובועז הסביר את זה מצוין, וגם אני וגם סלימאן תומכות
בכן, ונשארו להצביע בעד.

<< דובר >> עאידה תומא סלימאן (הרשימה המשותפת): << דובר >>

שר המשפטים, גדעון סער, בקדנציה הקודמת הייתה לו הצעת חוק אפוטרופסות והוא
גם כן רצה בחוק חוקה ומשפט. בסוף הוחלט שזה יהיה בוועדה לקידום מעמד האישה.

<< דובר >> מירב בן ארי (יש עתיד): << דובר >>

אני אתכם.

<< דובר >> קרן ברק (הליכוד): << דובר >>

בזכות זה החוק מחוקק. הבעיה שלנו שאם זה יגיע לשם, זה לא יחוקק. זה האירוע.
זה לא יחוקק שם. זה סתם יהיה אות מתה.

<< יור >> היו"ר ניר אורבך: << יור >>

חברת הכנסת סלימאן, תודה רבה.

<< דובר >> יבגני סובה (ישראל ביתנו): << דובר >>

ניר, אני חושב שיש פה איזושהי סתירה. מצד אחד אומרים שזה הסכמה, מצד שני
אתם בטוחים שזה לא יתקדם, למה? אומר בועז שזה בהסכמה. החוק הזה יקודם דרך
ועדת החוקה.

<< דובר >> עאידה תומא סלימאן (הרשימה המשותפת): << דובר >>

פשוט יש לך ועדה שעמוסה מדי, ויש לך ועדה שרוצה לקדם את זה.

<< דובר >> קרן ברק (הליכוד): << דובר >>

למה רצית שזה יהיה אצל פורר בוועדה, כי זה היה פורר? גם אז זה היה בהסכמה
ודרשת שזה יגיע לוועדת מעמד האישה כי פורר היה יושב-ראש, וזה באמת קודם
ובזכות זה יש את אחד החוקים הכי חשובים במדינת ישראל.

<< דובר >> יבגני סובה (ישראל ביתנו): << דובר >>

למה צריך להשוות למה שהיה? מה שהיה, אנחנו בירכנו. בירכנו אותך על זה
שתמכת. אני לא מדבר על מה שהיה.

<< דובר >> עאידה תומא סלימאן (הרשימה המשותפת): << דובר >>

לא, אתה לא מבין. שם גם הייתה המלצה שזה יעבור לחוק, חוקה ומשפט, ונעשה
מאמץ כדי להעביר את זה.

<< דובר >> יבגני סובה (ישראל ביתנו): << דובר >>

סליחה, היינו כולנו במליאה. זאת לא הייתה המלצה. חבר הכנסת אבוטבול צעק סתם
בשביל לתקוע את החוק. זאת לא הייתה המלצה. אל תגידו שזאת הייתה המלצה.

<< דובר >> קרן ברק (הליכוד): << דובר >>

אבל בוועדה זה היה קרב של פורר.

<< דובר >> יבגני סובה (ישראל ביתנו): << דובר >>

זאת לא הייתה המלצה. פה הוא אומר שיש חוק בהסכמה.

<< יור >> היו"ר ניר אורבך: << יור >>

מה שאמר חבר הכנסת טופורובסקי, אני מאוד מזדהה. אנחנו לא נעשה את ההצבעה
עכשיו. אני עובר רגע לסעיף השני, אני חוזר אליו. אני נותן לכם הזדמנות
עכשיו, חמש דקות, לראות אם שר המשפטים מוכן שזה בכל אופן ילך לוועדה לקידום
מעמד האישה, נלך על זה, כי אם לא, אנחנו נעבור להצבעה על מה שהקואליציה
מסכימה. נחזור להצבעה אחר כך.

<< דובר >> ארבל אסטרחן: << דובר >>

אומרים עכשיו שגלעד השאיר להחלטת הנהלת הקואליציה את העמדה לאן ההצעה תלך.

<< יור >> היו"ר ניר אורבך: << יור >>

טוב, הנושא הזה נבדק. העמדה לא השתנתה.

<< דובר >> יבגני סובה (ישראל ביתנו): << דובר >>

מה בסוף הוחלט?

<< דובר >> ארבל אסטרחן: << דובר >>

גלעד קריב השאיר את זה להחלטת הנהלת הקואליציה.

<< דובר >> יבגני סובה (ישראל ביתנו): << דובר >>

מה המשמעות מבחינת ההצבעה?

<< יור >> היו"ר ניר אורבך: << יור >>

אנחנו מצביעים על להעביר לוועדת חוקה, חוק ומשפט. אנחנו ניתן לה עוד שתי
דקות לסיים את העניין הזה.

אנחנו בכל אופן חוזרים לסעיף ב', המלצה בדבר תיקון סמכויות הוועדה המיוחדת
לזכויות הילד. אני כרגע אקריא את המלצת הוועדה ואנחנו נצביע עליה, ואז
נעבור לסעיף הבא בחזרה.

המלצה בדבר תיקון סמכויות הוועדה המיוחדת לזכויות הילד

ביום ט"ז באב תשפ"א – 25 ביולי 2021, המליצה ועדת הכנסת על הקמת "הוועדה
המיוחדת לזכויות הילד" וסמכויותיה כמפורט להלן: "הגנה על ילדים וקידום מעמד
ילדים ובני נוער במטרה לממש את זכויותיהם ברוח האמנה הבין-לאומית לזכויות
הילד, לרבות מימוש העקרונות של טובת הילד, אי אפליה, הזכות להתפתחות בתנאים
נאותים וזכות של ילדים ובני נוער להשמיע את דעתם בעניינים הנוגעים להם."

ועדת הכנסת החליטה לתקן את החלטתה כך שלאחר "אי אפליה" יבוא "ועיקרון
השוויון", ובסופה של הפסקה יבוא "וזכותם של ילדים ובני נוער נפגעי עבירה
לטיפול ולשיקום הולם."

מישהו רוצה להתייחס לזה?

<< דובר >> מירב בן ארי (יש עתיד): << דובר >>

מה יש להתייחס? זה היה פה שנים כבר, הוועדה הזאת.

<< יור >> היו"ר ניר אורבך: << יור >>

ולמרות הכול הביאו לי את ההצעה.

מי בעד? מי נגד? מי נמנע?

הצבעה

בעד – 6

אושר

ההמלצה בדבר סמכויות הוועדה המיוחדת לזכויות הילד התקבלה.

אנחנו נצא להתייעצות סיעתית. נחזור ב-13:32.

<< הפסקה >> (הישיבה נפסקה בשעה 13:27 ונתחדשה בשעה 13:32.) << הפסקה >>

<< יור >> היו"ר ניר אורבך: << יור >>

אני רוצה למסור הודעה בהמשך להצבעה על הפגרות. על מנת שלא לסכל את האפשרות
להתחיל בדיוני התקציב כבר בסוף אוגוסט–תחילת ספטמבר, נושא החופשה המרוכזת
לא יהיה חלק מההחלטה על מועדי הפגרה.

מאחר והוצאנו את הפסקה של החופשה המרוכזת, אנחנו צריכים גם על מה שהקראתי
להצביע, אז אני אקריא את זה שוב. אנחנו נצביע ומייד אחרי זה נעבור להצבעה
על ההמלצה להעביר את הדיון לאיזה ועדה. אני קורא שוב ואנחנו נצביע.

על מנת שלא לסכל את האפשרות להתחיל בדיוני התקציב כבר בסוף אוגוסט–תחילת
ספטמבר, נושא החופשה המרוכזת לא יהיה חלק מההחלטה על מועדי הפגרה. מי בעד?
ירים את ידו. מי נגד? מי נמנע?

הצבעה

בעד – 7

אושר

<< דובר >> נועה בירן-דדון: << דובר >>

ההצעה אושרה.

<< יור >> היו"ר ניר אורבך: << יור >>

השר החזיר את העמדה שלו. העמדה שלו, שזה צריך לעבור לוועדת חוקה. זה מתאים
להמלצת הלשכה המשפטית.

אנחנו נצביע כרגע על שלוש ההצעות ביחד. מי בעד להעביר את ההצעות לוועדת
חוק, חוק ומשפט? ירים את ידו. מי נגד? מי נמנע?

.

הצבעה

בעד – 5

נגד – 3

אושר

שלוש ההצעות עוברות לוועדת חוקה, חוק ומשפט.

אני נועל כרגע את הישיבה. תודה רבה לכם, צוהריים טובים.

<< סיום >> הישיבה ננעלה בשעה 13:41. << סיום >>
