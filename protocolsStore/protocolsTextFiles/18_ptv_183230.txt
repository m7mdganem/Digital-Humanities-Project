הכנסת השמונה-עשרה

נוסח לא מתוקן

מושב רביעי

פרוטוקול מס' 218

מישיבת ועדת הכנסת

יום שני, ט' בכסלו התשע"ב (05 בדצמבר 2011), שעה 15:45

סדר היום:

בקשת יושב ראש ועדה להקדמת הדיון בהצעת חוק

נכחו:

חברי הוועדה:

זאב אלקין – מ"מ היו"ר

אורי אורבך

רוברט אילטוב

משה גפני

שלמה מולה

דוד רותם

מוזמנים:

  -----------------------------------------------------------------------
  טמיר כהן              – מנהל ועדת הכספים                           
  --------------------- -------------------------------------------- ----

  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן-יוסף

קצרנית פרלמנטרית:

הדס צנוירט

בקשת יושב ראש ועדה להקדמת הדיון בהצעת חוק.

היו"ר זאב אלקין:

שלום רב, אני מתכבד לפתוח את הישיבה. על סדר היום: בקשת יושב-ראש ועדת
הכספים להקדמת הדיון בהצעת חוק התייעלות הכלכלית (תיקוני חקיקה ליישום
התוכנית הכלכלית לשנים 2009 ו-2010)(תיקון מס' 5), התשע"א-2011 - בקשה לפני
הקריאה השנייה והשלישית, פטור מחובת הנחה, להקדמת הדיון פורמלי, על-פי
הוראת סעיף 88 לתקנון הכנסת.

דוד רותם:

אני רוצה להבין, למה זה בוער.

היו"ר זאב אלקין:

יושב-ראש ועדת הכספים, בבקשה.

משה גפני:

אדוני היושב-ראש, החוק הזה נתמך פה אחד על-ידי הקואליציה והאופוזיציה כאחד
– אני משבח את האופוזיציה על כך – הם מגלים פה אחריות; אני גם משבח את
הקואליציה, שתומכת.

החוק הוא הרפורמה במס. מה שניסינו במשך שנתיים, לא הצלחנו, ואנחנו מצליחים
עכשיו לעשות שינוי בנטל המס. אם זה לא מאושר היום במליאת הכנסת – אנחנו
נמצאים בדצמבר – צריך לקחת בחשבון, שגם אנשים פרטיים, גם המוסדות, גם רואי
החשבון וגם הכלכלנים לא ייערכו ל-1 בינואר. זה יהיה חוסר-אחריות מצדנו. אין
שום סיבה, מה גם שזה אושר פה אחד – אני מאוד מבקש שזה יבוא היום. אם אנחנו
דואגים לציבור – הציבור לא יוכל לעמוד, הוא צריך להיערך לעניין, הוא לא
יודע מה יהיה בסוף.

שלמה מולה:

זה לא חוק ממשלתי, נכון?

משה גפני:

זה חוק ממשלתי ופרטי, מחובר.

דוד רותם:

של מי הפרטי?

משה גפני:

לא זוכר.

היו"ר זאב אלקין:

חברים, אנחנו כרגע לא דנים בתוכן החוק, למרות שחשוב מה שציין חבר הכנסת
גפני, שאושר פה אחד, ולכן עשינו את הכינוס הזה בהתראה קצרה, כי ידענו
שהנושא הוא בהסכמה – גם הודענו את זה בנשיאות הכנסת, שכל עוד ועדת הכספים
תסיים את עבודתה, ננסה מאותן סיבות שהזכיר אותן יושב-ראש ועדת כספים –
להביא אותו להצבעה כבר היום.

משה גפני:

אני מבטיח לחבר הכנסת רותם שאבדוק מה זה הצעת החוק הפרטית, אני מבטיח
שאנסה. זה כבר מזמן לא שם - זה חוק של הוועדה לגמרי.

משה גפני

היו"ר זאב אלקין:

אם כך, אני מודה ליושב-ראש ועדת הכספים על ההסבר, ומביא את בקשתו לאישור
ועדת הכנסת. מי בעד? מי נגד? מי נמנע?

הצבעה

בעד – פה אחד

הבקשה אושרה.

היו"ר זאב אלקין:

הבקשה אושרה פה אחד.

תודה רבה, הישיבה נעולה.

הישיבה ננעלה בשעה 16:00.
