הכנסת העשרים-ושלוש

מושב שני

פרוטוקול מס' 89

מישיבת ועדת הכנסת

יום רביעי, כ"ג בכסלו התשפ"א (09 בדצמבר 2020), שעה 8:30

סדר היום:

א. בקשת יושב-ראש ועדת הכלכלה למיזוג הצעות החוק הבאות:

1. הצעת חוק התקשורת (בזק ושידורים) (תיקון מס' 74) (הוראות לעניין פריסת
רשת מתקדמת),

התשפ"א-2020 (מ/1378);

2. הצעת חוק התקשורת (בזק ושידורים) (תיקון – הוראות לעניין פריסת רשת
מתקדמת),

התשפ"א-2020, של חבר הכנסת צבי האוזר וקבוצת חברי כנסת (פ/2332/23).

<< נושא >> ב. קביעת ועדה לדיון בהצעת חוק הרשות למאבק באלימות, בסמים
ובאלכוהול (תיקון), התשפ"א-2020 (מ/1379).

ג. קביעת ועדה לדיון בהצעות החוק הבאות – הצעה להקמת ועדה משותפת לוועדת
החוקה, חוק ומשפט וועדת הפנים והגנת הסביבה:

1. הצעת חוק המקרקעין (תיקון מס' 34) (התקנת מערכת לייצור חשמל מאנרגיית
השמש או

מיתקן אגירה, בבית משותף), התשפ"א-2020 (מ/1377);

2. הצעת חוק המקרקעין (תיקון - התקנת מתקן פוטו וולטאי), התש"ף-2020, של
חבר הכנסת בועז

טופורובסקי (פ/1705/23).

ד. בקשת יושבת-ראש ועדת הפנים והגנת הסביבה להקדמת הדיון בהצעת חוק למניעת
הסתננות (עבירות ושיפוט) (הוראת שעה), התשפ"א-2020 (מ/1375), לפני הקריאה
השנייה והשלישית.

חברי הוועדה:

איתן גינזבורג – היו"ר

עוזי דיין

עמית הלוי

בועז טופורובסקי

חמד עמאר

טלי פלוסקוב

תהלה פרידמן

אלעזר שטרן

הילה שי וזאן

חברי הכנסת:

אליהו ברוכי

מיקי חיימוביץ

יעקב מרגי

שלמה קרעי

מוזמנים:

עו"ד עידו בן יצחק - ייעוץ משפטי, ועדת הפנים והגנת הסביבה

עו"ד גלעד קרן - ייעוץ משפטי, ועדת הפנים והגנת הסביבה

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

תמר פוליבוי

<< נושא >> קביעת ועדה לדיון בהצעות החוק הבאות – הצעה להקמת ועדה משותפת
לוועדת החוקה, חוק ומשפט וועדת הפנים והגנת הסביבה: << נושא >>

1. הצעת חוק המקרקעין (תיקון מס' 34) (התקנת מערכת לייצור חשמל מאנרגיית
השמש או

מיתקן אגירה, בבית משותף), התשפ"א-2020 (מ/1377);

2. הצעת חוק המקרקעין (תיקון - התקנת מתקן פוטו וולטאי), התש"ף-2020, של
חבר הכנסת בועז

טופורובסקי (פ/1705/23).

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. היום יום רביעי, כ"ג
בכסלו התשפ"א, 9 בדצמבר 2020. כמה נושאים על סדר היום. נפתח בוועדה
המשותפת. יש בקשה להקים ועדה לדיון בהצעות חוק הבאות: הצעת חוק המקרקעין
(תיקון מס' 34) (התקנת מערכת לייצור חשמל מאנרגיית השמש או מיתקן אגירה,
בבית משותף), והצעת חוק המקרקעין (תיקון - התקנת מתקן פוטו וולטאי), של חבר
הכנסת בועז טופורובסקי.

המלצת הלשכה המשפטית היא להעביר את הצעות החוק לדיון בוועדת הפנים והגנת
הסביבה או לוועדת החוקה, חוק ומשפט. נשמעו הצעות במליאה להעביר את הצעת
החוק הממשלתית לדיון בוועדת הפנים או לוועדת הכלכלה. מוצע בעצה אחת עם
יושבת-ראש ועדת הפנים והגנת הסביבה ויושב-ראש ועדת החוקה, חוק ומשפט - - -

<< דובר >> יעקב מרגי (יו"ר ועדת הכלכלה): << דובר >>

לפני שאתה אומר ועדת החוקה, אני מודיע לפרוטוקול, שזה הכי נכון שזה יהיה
בוועדת הפנים, למרות שעלו קולות לגבי ועדת הכלכלה, כי ועדת הכלכלה דנה
בסוגיות האנרגיה, אבל המהותיות, לא ענייני קרקעות שקשורות לאנרגיה.

<< יור >> היו"ר איתן גינזבורג: << יור >>

אם אומר זאת יושב-ראש ועדת הכלכלה, מי אנחנו שנאמר אחרת? ובכל מקרה מוצע
להקים ועדה משותפת לוועדת החוקה, חוק ומשפט וועדת הפנים והגנת הסביבה
בהסכמת ראשי הוועדות. הוועדה תהיה מורכבת משישה חברים, שלושה מכל ועדה
בראשות ועדת החוקה, חוק ומשפט, לפי ההרכב הבא: מטעם ועדת החוקה, חוק ומשפט
– חבר הכנסת יעקב אשר שיהיה היושב-ראש, מיכאל מלכיאלי וקארין אלהרר; ומטעם
ועדת הפנים והגנת הסביבה חברי הכנסת מיקי חיימוביץ, מיכל שיר וסונדוס סאלח.

<< דובר >> ארבל אסטחן: << דובר >>

למה ועדה כל כך קטנה?

<< יור >> היו"ר איתן גינזבורג: << יור >>

ככה ביקשו החברים.

<< דובר >> מיקי חיימוביץ' (יו"ר ועדת הפנים והגנת הסביבה): << דובר >>

ארבל, יש בעיה עם זה?

<< דובר >> ארבל אסטחן: << דובר >>

בדרך כלל בחקיקה עדיף שמונה, זאת פשוט ועדה קטנה וזאת ישיבת חקיקה.

<< דובר >> עמית הלוי (הליכוד): << דובר >>

נוכח הדיון בתשע, עדיף שיהיו מעט אנשים וגם יוגדר לוח זמנים.

<< דובר >> מיקי חיימוביץ' (יו"ר ועדת הפנים והגנת הסביבה): << דובר >>

זאת ההמלצה של היועץ המשפטי שלנו, של תומר. האמת שאנחנו חייבים לקדם את זה
מאוד מהר.

<< דובר >> ארבל אסטרחן: << דובר >>

עוד חברים לא מעכבים.

<< דובר_המשך >> מיקי חיימוביץ' (יו"ר ועדת הפנים והגנת הסביבה): <<
דובר_המשך >>

זה נכון, אבל - - -

<< יור >> היו"ר איתן גינזבורג: << יור >>

בואו נאשר כרגע שישה.

<< דובר_המשך >> מיקי חיימוביץ' (יו"ר ועדת הפנים והגנת הסביבה): <<
דובר_המשך >>

באנו על פי המלצת היועץ המשפטי.

<< יור >> היו"ר איתן גינזבורג: << יור >>

מי בעד אישור הוועדה?

הצבעה

אושרה.

<< יור >> היו"ר איתן גינזבורג: << יור >>

פה אחד אושרה הוועדה המשותפת.

בקשת יושב-ראש ועדת הכלכלה למיזוג הצעות החוק הבאות:

1. הצעת חוק התקשורת (בזק ושידורים) (תיקון מס' 74) (הוראות לעניין פריסת
רשת מתקדמת),

התשפ"א-2020 (מ/1378);

2. הצעת חוק התקשורת (בזק ושידורים) (תיקון – הוראות לעניין פריסת רשת
מתקדמת),

התשפ"א-2020, של חבר הכנסת צבי האוזר וקבוצת חברי כנסת (פ/2332/23)

<< יור >> היו"ר איתן גינזבורג: << יור >>

שנית, יש פה בקשה למיזוג, בקשת יושב-ראש ועדת הכלכלה למיזוג הצעות חוק
התקשורת (בזק ושידורים) (תיקון מס' 74) (הוראות לעניין פריסת רשת מתקדמת),
והצעת חוק התקשורת (בזק ושידורים) (תיקון – הוראות לעניין פריסת רשת
מתקדמת) של חבר הכנסת צבי האוזר. בבקשה, אדוני היושב-ראש.

<< דובר >> יעקב מרגי (יו"ר ועדת הכלכלה): << דובר >>

אני גם מהמציעים.

<< יור >> היו"ר איתן גינזבורג: << יור >>

נכון, צבי האוזר וקבוצת חברי כנסת.

<< דובר_המשך >> יעקב מרגי (יו"ר ועדת הכלכלה): << דובר_המשך >>

יפה. קודם כל לפרוטוקול חשוב שייאמר, שהמדינה שלנו כבר שבתה וזקנה, והגיע
הזמן לשנות את האיוולת הזאת שחבר כנסת צריך להגיע, לבוא ולנמק למה הוא מבקש
מיזוג. אפשר לתקן את זה, אפשר לצרף מכתב שמסביר. אתה יודע מה? בתור עונש,
הייתי צריך עכשיו לבוא ולהסביר לכם מה אומר החוק. אני אתן לכם פה הרצאה של
שלוש, ארבע שעות. אני בא מהדרום, יש לי דיון בתשע. אני לא מתלונן, אבל הגיע
הזמן שכמו הצלצול המעיק הזה שהיה בבית פרומין, נו כבר, תתבגרו בכנסת הזאת.
אז בואו אני אסביר לכם רבותיי.

<< יור >> היו"ר איתן גינזבורג: << יור >>

יש עוד רשימה של הצעות, איך אפשר לייעל את ועדת הכנסת בהרבה מאוד דברים,
אבל אתה צודק.

<< דובר_המשך >> יעקב מרגי (יו"ר ועדת הכלכלה): << דובר_המשך >>

בשעה טובה ומוצלחת, מדינת ישראל הולכת לקראת פריסת סיבים אופטיים לאינטרנט
מהיר. נכון, זו פשרה, שחיכינו כל השנים לפריסה האוניברסלית, לא הצליחו, יש
איזו פשרה מסוימת, שנתחיל בפריסה כלכלית מה שנקרא ויהיו הפרשות לקרן. מהקרן
הזו תושלם הדלתא לפריסה במקומות הלא כדאיים כלכלית. אנחנו הגשנו את זה לפני
הממשלה כדי להאיץ בממשלה להוציא את זה מחוק ההסדרים, אתה יודע את זה היטב.
אני שמח שהממשלה נענתה, לכן לא ניתן לנו אלא לבקש להתמזג.

<< יור >> היו"ר איתן גינזבורג: << יור >>

מאה אחוז, מישהו רוצה להתייחס? אם לא, אנחנו נצביע.

מי בעד מיזוג הצעות החוק פריסת סיבים אופטיים (בזק ושידורים)?

הצבעה

אושר.

<< יור >> היו"ר איתן גינזבורג: << יור >>

פה אחד הצעות החוק מוזגו. תודה רבה, אדוני יושב-ראש ועדת הכלכלה.

<< נושא >> בקשת יושבת-ראש ועדת הפנים והגנת הסביבה להקדמת הדיון בהצעת חוק
למניעת הסתננות (עבירות ושיפוט) (הוראת שעה), התשפ"א-2020 (מ/1375), לפני
הקריאה השנייה והשלישית << נושא >>

<< יור >> היו"ר איתן גינזבורג: << יור >>

בקשת יושבת-ראש ועדת הפנים והגנת הסביבה להקדמת הדיון בהצעת חוק למניעת
הסתננות (עבירות ושיפוט), לפני הקריאה השנייה והשלישית.

<< דובר >> עמית הלוי (הליכוד): << דובר >>

אתה מבלבל אותנו, יש פה א', ב', ג', ד'.

<< יור >> היו"ר איתן גינזבורג: << יור >>

נמצאת פה כבר יושבת-ראש ועדת הפנים והגנת הסביבה. מיקי חיימוביץ רוצה לנמק
מדוע צריך להקדים את הדיון.

<< דובר >> מיקי חיימוביץ' (יו"ר ועדת הפנים והגנת הסביבה): << דובר >>

כי הוראת השעה פגה ביום שישי. בעוד שעה מתקיים הדיון בוועדת הפנים, ואנחנו
נצטרך להעלות את זה היום למליאה.

<< יור >> היו"ר איתן גינזבורג: << יור >>

מישהו רוצה להתייחס?

<< דובר >> שלמה קרעי (הליכוד): << דובר >>

תסבירו במה מדובר.

<< יור >> היו"ר איתן גינזבורג: << יור >>

זה חוק ממשלתי, חוק של משרד הפנים.

<< דובר >> מיקי חיימוביץ' (יו"ר ועדת הפנים והגנת הסביבה): << דובר >>

זה חוק ממשלתי, שיידון בעוד חצי שעה בוועדה.

<< יור >> היו"ר איתן גינזבורג: << יור >>

פשוט מבקשים את הדיון במליאה היום, ולא ביום שני.

<< דובר_המשך >> מיקי חיימוביץ' (יו"ר ועדת הפנים והגנת הסביבה): <<
דובר_המשך >>

הם ביקשו פטור מחובת הנחה, כלומר שאנחנו נקדים את זה.

<< דובר >> טלי פלוסקוב (הליכוד): << דובר >>

יום אחד קיצור.

<< יור >> היו"ר איתן גינזבורג: << יור >>

כן, קיצור של יום אחד.

<< דובר >> יעקב מרגי (ש"ס): << דובר >>

עוד יחשבו שזו קונספירציה, בגלל שמאי גולן בבידוד, אבל אנחנו מודים שזאת לא
קונספירציה.

<< יור >> היו"ר איתן גינזבורג: << יור >>

כן, לא קשור. מי בעד הקדמת הדיון? מי נגד? מי נמנע?

הצבעה

בעד – 9

נגד – אין

נמנעים – אין

אושרה.

<< יור >> היו"ר איתן גינזבורג: << יור >>

תשעה, מתנגדים ונמנעים – אין. הקדמת הדיון אושרה.

<< נושא >> ד. קביעת ועדה לדיון בהצעת חוק הרשות למאבק באלימות, בסמים
ובאלכוהול (תיקון), התשפ"א-2020 (מ/1379) << נושא >>

<< יור >>

<< נושא >> סעיף אחרון בישיבה זו - קביעת ועדה לדיון בהצעת חוק הרשות למאבק
באלימות, בסמים ובאלכוהול (מ/1379). << נושא >>

<< דובר >> בועז טופורובסקי (יש עתיד-תל"ם): << דובר >>

לא הצבענו על סעיף ג'.

<< יור >> היו"ר איתן גינזבורג: << יור >>

הצבענו ואישרנו.

המלצת הלשכה המשפטית היא שהנושא יידון בוועדת הפנים והגנת הסביבה. במליאה
נשמעו הצעות להעביר את זה לוועדת הכספים, לוועדת העבודה ולוועדת הפנים. אני
פותח את זה לדיון.

<< דובר >> מיקי חיימוביץ' (יו"ר ועדת הפנים והגנת הסביבה): << דובר >>

זה נושא קלאסי של ועדת הפנים. זה נופל תחת המשרד לביטחון פנים, שהוא תחת
הפיקוח של הוועדה. עידו היועץ המשפטי שלנו, בבקשה.

<< דובר >> עידו בן יצחק: << דובר >>

החוק שאותו מבקשים לתקן נחקק בשנת 2017 ונידון בוועדת הפנים. הרשות שהוקמה
אז החליפה את הרשות שהייתה למלחמה בסמים, שגם החקיקה שלה נידונה לאורך
השנים בוועדת הפנים.

<< יור >> היו"ר איתן גינזבורג: << יור >>

החוק חוקק בוועדת הפנים.

<< דובר_המשך >> עידו בן יצחק: << דובר_המשך >>

כן.

<< דובר >> עוזי דיין (הליכוד): << דובר >>

אני חושב שצריך להעביר את זה לוועדת העבודה מטעמי יעילות.

<< דובר >> שלמה קרעי (הליכוד): << דובר >>

אני גם בעד להעביר לוועדת העבודה והרווחה.

<< דובר >> עמית הלוי (הליכוד): << דובר >>

אני מצטרף לחבריי, אני בעד להעביר את זה לוועדת העבודה והרווחה. זה נכון
שהרבה פעמים החקיקה של הקמת הרשות או חוק הקמת הרשות נידונה בוועדת הפנים,
אתה אומר. התוכן של הרשות הזאת, עם כל ההשלכות של העבודה שלה, לגמרי
רלוונטיות לוועדת רווחה ובריאות והרבה פעמים גם עבודה, ולכן אני מבקש
להצטרף לבקשה להעביר את זה לוועדת העבודה והרווחה.

<< יור >> היו"ר איתן גינזבורג: << יור >>

עוד מישהו רוצה להתייחס? לא, אם כך נעלה את זה להצבעה.

מי בעד העברת הצעת החוק לוועדת הפנים והגנת הסביבה? שבעה. מי נגד? – סליחה,
נעשה את זה אחרת, מי בעד העברה לוועדת העבודה, הרווחה והבריאות?

הצבעה

אושרה.

<< יור >> היו"ר איתן גינזבורג: << יור >>

שישה – ברוב של שבעה מול שישה, הצעת החוק תעבור לוועדת הפנים והגנת הסביבה.

<< דובר >> טלי פלוסקוב (הליכוד): << דובר >>

רביזיה.

<< יור >> היו"ר איתן גינזבורג: << יור >>

רביזיה. מאה אחוז, אנחנו נקבע רביזיה במהלך היום.

<< סיום >> הישיבה ננעלה בשעה 08:57. << סיום >>
