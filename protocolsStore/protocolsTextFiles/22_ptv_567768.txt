הכנסת העשרים-ושתיים

מושב ראשון

פרוטוקול מס' 1

מישיבת ועדת הכנסת

יום שלישי, ב' בשבט התש"פ (28 בינואר 2020), שעה 13:30

סדר היום:

<< נושא >> בחירת יושב-ראש לוועדת הכנסת << נושא >>

נכחו:

חברי הוועדה:

אבי ניסנקורן – היו"ר

קארין אלהרר

מיכאל מרדכי ביטון

איתן גינזבורג

יעל גרמן

צבי האוזר

תמר זנדברג

אחמד טיבי

עופר כסיף

מרב מיכאלי

יוליה מלינובסקי

יואב סגלוביץ'

רויטל סויד

עודד פורר

מוזמנים:

מזכירת הכנסת ירדנה מלר הורוביץ

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

יפה קרינצה

<< נושא >> בחירת יושב-ראש לוועדת הכנסת << נושא >>

<< דובר >> מזכירת הכנסת ירדנה מלר הורוביץ: << דובר >>

צהריים טובים, אני מתכבדת לפתוח את ישיבת ועדת הכנסת. על סדר-היום בחירת
יושב ראש לוועדת הכנסת. יש הצעה לבחור בחבר הכנסת אבי ניסנקורן לכהן
כיושב-ראש הוועדה, ואני מעמידה להצבעה הצעה זו. מי בעד? מי נגד?

הצבעה

בעד – 14

נגד – אין

נמנעים – אין

אושר.

<< דובר >> מזכירת הכנסת ירדנה מלר הורוביץ: << דובר >>

בעד – 14, מתנגדים – אין, נמנעים – אין. אם כך, ברוב של 14 חברי כנסת נבחר
חבר הכנסת אבי ניסנקורן לכהן כיושב-ראש הוועדה. בבקשה, אדוני.

<< יור >> היו"ר אבי ניסנקורן: << יור >>

תודה רבה.

<< קריאה >> קריאות: << קריאה >>

ברכות. בהצלחה.

<< יור >> היו"ר אבי ניסנקורן: << יור >>

תודה רבה. עכשיו זו ועדת הכנסת, אבל לפני כן חברי הוועדה המסדרת עמדו על כך
שדיוני החסינות יתקיימו במליאה הזאת, במושב הזה, וזה מה שהתכוונו לעשות.
ההחלטה של נתניהו היום להסיר את בקשתו היא החלטה אישית שלו, אבל היינו
נחושים להמשיך לנהל בהוגנות אבל ביעילות את נושא החסינות של נתניהו במושב
הנוכחי. זה דבר ראשון.

דבר שני, אני חושב שהיום יש אמירה מאוד-מאוד ברורה שבסופו של דבר כולנו
שווים בפני החוק, ולא משנה אם אתה ראש ממשלה או אזרח מהשורה. המסר הזה, אני
מקווה שיחלחל לציבור הישראלי, ולא פחות חשוב – למקבלי ההחלטות בציבור
הישראלי.

הדבר השלישי, הייתה בקשה של חבר הכנסת פורר בשם ישראל ביתנו – ואחר כך
הצטרפו לבקשה הזאת גם סיעות נוספות – להקים ועדות קבועות, לאור העובדה
שכנסת ישראל משותקת כבר שנה וצריך לפקח על הרשות המבצעת. יש גם שרים שלא
נבחרו שלא נבחרו על ידי כנסת ישראל, וצריך לפקח גם על עבודתם וגם על עבודת
יתר האנשים. אני מתכוון לכנס את ועדת הכנסת לישיבה בנושא הזה בימים הקרובים
ולקבל החלטות אילו ועדות אפשר להקים כבר כרגע, אילו ועדות דחוף להקים. נעשה
התייעצות בקרב חברי הוועדה ונקבל החלטות. נעשה ישיבה בנושא הזה, לפי בקשת
פורר וחברים נוספים, כבר בימים הקרובים.

הדבר האחרון: יש לנו עדיין בקשת חסינות של חבר הכנסת חיים כץ, שצריכה
להידון. כרגע היא קבועה ליום חמישי בבוקר והמשך ביום שלישי אחרי הצהריים.
אעשה התייעצות וגם בדיקה אם אנחנו משאירים את המועדים האלה או שאנחנו משנים
אותם לאור העובדה שבקשה אחת התייתרה, ובהתאם לזה מחר נתאם אתכם ונודיע.

אני מברך את חברי ועדת הכנסת ומקווה שבזמן הקצר שנשאר לנו עד הבחירות נשמש
דוגמה, גם להתנהלות, גם לדרך ארץ וגם לקבלת החלטות לטובת מדינת ישראל.
תודה.

<< דובר >> רויטל סויד: << דובר >>

אז כרגע כל התאריכים מבוטלים?

<< יור >> היו"ר אבי ניסנקורן: << יור >>

לא לא, שום דבר לא מבוטל כרגע.

<< דובר >> ארבל אסטרחן: << דובר >>

של נתניהו - - -

<< יור >> היו"ר אבי ניסנקורן: << יור >>

של נתניהו – ברור. פורר, בבקשה.

<< דובר >> עודד פורר (ישראל ביתנו): << דובר >>

אני רוצה להדגיש משהו ולבקש ממך את הנושא של דחיפות העניין. הרי ברור
לחלוטין שוועדות הכנסת שיקומו עכשיו זה לא בשביל לעשות פה יותר מדי
אירועים; יש זמן די קצר, אבל יש כמה נושאים מאוד-מאוד דחופים – גם בתחום
החינוך, גם בתחום הבריאות, גם בתחום הפנים. גם יש מקום, מאחר שהוקמה ועדת
כנסת, להפוך את ועדת החוץ והביטחון ואת ועדת הכספים לוועדות קבועות, על כל
המשתמע מכך.

הבקשה שלי אליך היא לא לעשות דיון מתמשך ובעוד שבוע ו- - -

<< יור >> היו"ר אבי ניסנקורן: << יור >>

ברור.

<< דובר >> עודד פורר (ישראל ביתנו): << דובר >>

אם ביום חמישי מתכנסת הוועדה – והיא אמורה להתכנס ביום חמישי, לפחות לפי מה
שאני מבין – אפשר עד אז לשים את הדברים האלה על סדר-היום כדי שכבר בשבוע
הבא הוועדות הקבועות בנושאים האלה יוכלו להתחיל לעבוד.

<< יור >> היו"ר אבי ניסנקורן: << יור >>

לא נעשה את זה באותו יום שיש דיון חסינות.

<< דובר >> עודד פורר (ישראל ביתנו): << דובר >>

זה לא דיון ארוך.

<< יור >> היו"ר אבי ניסנקורן: << יור >>

אבל אני מניח שעדיף לא - - -

<< דובר >> ארבל אסטרחן: << דובר >>

זו יכולה להיות ישיבה נפרדת באותו יום.

<< דובר >> עודד פורר (ישראל ביתנו): << דובר >>

הוועדה יכולה לעשות שתי ישיבות באותו יום.

<< יור >> היו"ר אבי ניסנקורן: << יור >>

גם אם לא, אנחנו מדברים על יום ראשון. אף אחד לא מתכוון למשוך את זה. אני
מסכים.

<< דובר >> עודד פורר (ישראל ביתנו): << דובר >>

גם ביום ראשון צפוי דיון.

<< יור >> היו"ר אבי ניסנקורן: << יור >>

נעשה את זה בזמן קצר מאוד.

<< דובר >> עודד פורר (ישראל ביתנו): << דובר >>

בוא נסכם שנעשה את זה בהקדם האפשרי.

<< יור >> היו"ר אבי ניסנקורן: << יור >>

נעשה את זה בזמן קצר מאוד, אני מקבל את זה. אני חושב שצריך לקבל החלטה בזמן
קצר מאוד.

<< דובר >> עודד פורר (ישראל ביתנו): << דובר >>

זו גם לא החלטה מורכבת.

<< דובר >> תמר זנדברג (המחנה הדמוקרטי): << דובר >>

רק להבין: כרגע הדיונים שמופיעים בסדר-היום ונוגעים לחיים כץ מתקיימים.

<< יור >> היו"ר אבי ניסנקורן: << יור >>

קיימים. נעשה בדיקה מחר - - -

<< דובר >> תמר זנדברג (המחנה הדמוקרטי): << דובר >>

הדיונים שקשורים לבנימין נתניהו מבוטלים בשלב הזה, ואם יש שינויים – תגידו.

<< דובר >> עודד פורר (ישראל ביתנו): << דובר >>

זה מפנה זמן. אם שריינו ביום חמישי זמן גם אחר הצהריים, אפשר לעשות את כל
היום הזה כבר. אין טעם למרוח את לוחות הזמנים. כולנו נמצאים במערכת בחירות,
כולנו רוצים לטפל גם בנושאים - - -

<< יור >> היו"ר אבי ניסנקורן: << יור >>

ברור, אנחנו נעשה - - -

<< דובר >> עודד פורר (ישראל ביתנו): << דובר >>

לא צריך למשוך את זה.

<< דובר >> תמר זנדברג (המחנה הדמוקרטי): << דובר >>

אתה צודק.

<< יור >> היו"ר אבי ניסנקורן: << יור >>

ברור, אני פשוט צריך להיות בקשר עם בא כוח חיים כץ וגם עם היועץ המשפטי
לממשלה ולבדוק את הדבר הזה.

<< דובר >> רויטל סויד: << דובר >>

בכמה דיונים אתה חושב שנצטרך?

<< יור >> היו"ר אבי ניסנקורן: << יור >>

בנושא החסינות? אני לא רוצה להגיד.

<< קריאה >> קריאה: << קריאה >>

ככל הנדרש.

<< יור >> היו"ר אבי ניסנקורן: << יור >>

מראש הקצבנו לזה שני חצי ימים, מתוך הנחה שזה מספיק. אבל נעשה בדיקה נוספת.

<< דובר >> איתן גינזבורג (כחול לבן): << דובר >>

ביום ראשון הקרוב מתוכננת ישיבה של ועדת הכנסת רק בנושא של נתניהו. אז אין
ישיבה ביום ראשון?

<< יור >> היו"ר אבי ניסנקורן: << יור >>

בואו נעשה סדר. מכיוון שהלו"ז נשלח לעורכי הדין של חיים כץ וגם ליועץ
המשפטי לממשלה, שינוי ייעשה גם תוך הודעה להם. לכן אני אומר שכרגע המועדים
שקבועים – קבועים. יכול מאוד להיות שיש שינוי במועדים – יכול להיות שנעשה
ביום חמישי יום מלא, יכול להיות שנעשה את זה ביום חמישי וביום ראשון. אנחנו
צריכים לבדוק ונודיע עד מחר. זה כרגע, נכון לעכשיו, זה יכול להשתנות.

במקביל יש גם בקשה לדון בנושא של הוועדות הקבועות. אנחנו נכבד גם את הבקשה
הזאת, וגם זה יהיה בימים הקרובים. יש פה שני נושאים שצריכים להידון ולקבל
החלטות.

<< דובר >> ארבל אסטרחן: << דובר >>

כדאי רק לדעת שבדיוני החסינות יש חובת נוכחות, זו הוראה מיוחדת ששונה מכל
יתר דיוני ועדת הכנסת. כאשר הוועדה יושבת כגוף שהוא מעין שיפוטי, שזה בעיקר
בענייני חסינות, יכול בסוף הדיונים להצביע רק מי שנכח בכל הדיונים – אם היו
כמה – ובכל דיון ודיון לפחות 50% ממשכו. מזכירות הוועדה ממש מקיימת בדיקה
בכל פעם שחבר כנסת יוצא ונכנס בשביל לוודא שהייתה נוכחות כנדרש. לכן, עוד
יותר מהרגיל, צריך להיות מאורגנים לזה ולתכנן את הדבר הזה, שמי שרוצה
להצביע חייב להיות בכל הדיונים, ובכל דיון לפחות מחצית ממשכו.

<< דובר >> אחמד טיבי (הרשימה המשותפת): << דובר >>

כלומר, מי שייעדר מישיבה אחת בעניין כץ לא יכול להצביע.

<< דובר >> ארבל אסטרחן: << דובר >>

נכון. יש לזה חריג אחד: אם חבר כנסת נבצר מסיבה רפואית או מוצדקת אחרת.
ברור שזה רק מקרים מאוד קיצוניים, והוועדה צריכה להצביע ולאשר את הנבצרות.
ברור שזה לא סתם שלא היה נוח או היה איזו סידור.

<< יור >> היו"ר אבי ניסנקורן: << יור >>

תודה רבה לכולם, הישיבה נעולה.

<< סיום >> הישיבה ננעלה בשעה 13:41. << סיום >>
