הכנסת השש-עשרה נוסח לא מתוקן

מושב שלישי

פרוטוקול מס' 190

מישיבת ועדת הכנסת

יום שני, ט"ו טבת תשס"ה, 27 בדצמבר 2005, שעה 9:00

סדר היום:

1.  קביעת מסגרת הדיון להצעות להביע אי אמון בממשלה בשל:

    1.  דרך טיפולה בנושא המאבק בתאונות הדרכים

  (מפד"ל-האיחוד הלאומי)

2.  הפרסומים על גידול באבטלה (ש"ס)

2.  קביעת ועדות לדיון בהצעות החוק הבאות:

    1.  הצעת חוק הקלות במס ליחידת דיור שניה (תיקוני חקיקה), התשס"ד-2004,
        הצעת חה"כ נסים זאב (פ/2073).

    2.  הצעת חוק בנייה להשכרה (הוראת שעה), התשס"ג-2003, הצעת חברי הכנסת
        יורי שטרן, מיכאל נודלמן ואריה אלדד (פ/236).

נכחו:

חברי הוועדה:

רוני בר-און - היו"ר

יולי אדלשטיין

ענבל גבריאלי

זהבה גלאון

רשף חן

מרינה סולודקין

גדעון סער

מאיר פרוש

יורי שטרן

עומרי שרון

מוזמנים:

אריה האן - מזכיר הכנסת

דוד לב - סגן מזכיר הכנסת

ירדנה מלר-הורוביץ - סגנית מזכיר הכנסת

יועצת משפטית: ארבל אסטרחן

מנהלת הוועדה: אתי בן-יוסף

קצרנית: ימימה פרלס

  א. קביעת מסגרת הדיון להצעות להביע אי אמון בממשלה בשל:

  1. טיפולה בנושא המאבק בתאונות הדרכים

  (מפד"ל-האיחוד הלאומי)

  2. הפרסומים על גידול באבטלה (ש"ס)

היו"ר רוני בר-און:

  אני מתכבד לפתוח את ישיבת ועדת הכנסת. על סדר היום קביעת מסגרת הדיון
  להצעות להביע אי אמון בממשלה . שתי הצעות. אחת של המפד"ל, המועמד אפי
  איתם - דרך טיפולה בנושא המאבק בתאונות הדרכים. שניה של ש"ס, המועמד אלי
  ישי - הפרסומים על גידול באבטלה. אני דווקא שמעתי ההיפך. אני שמעתי שיש
  פרסומים על קיטון באבטלה.

גדעון סער:

האבטלה עומדת על 10.1%, והיא עמדה בתחילת השנה על 10.9%.

היו"ר רוני בר-און:

כך או כך, ההצעות יידונו היום. אנחנו מתבקשים לקבוע מסגרות דיון. אני מציע
את המסגרת של שבוע שעבר, 10 דקות למציע, 10 לליכוד ו-3 ליתר הסיעות.

רשף חן:

יש משהו מיוחד השבוע? בשבוע שעבר זה היה הליך מקוצר.

היו"ר רוני בר-און:

גם השבוע. בשביל מה צריך להרחיב בדברים האלה? עוד פעם אלה אותם דברים.

רשף חן:

זה לא כך, אני חייב לומר.

היו"ר רוני בר-און:

אוקיי, מה אתה רוצה?

רשף חן:

רגיל.

היו"ר רוני בר-און:

מי בעד ההצעה שלי ירים את ידו בבקשה?

הצבעה

בעד - רוב

תודה רבה. מי נגד ההצעה שלי?

הצבעה

נגד - מיעוט

תודה רבה. ההצעה שלי התקבלה אפוא, וזה יהיה סדר הדיון, 10 דקות ושלוש לכל
היתר. תודה.

  ב. קביעת ועדות לדיון בהצעות החוק הבאות:

  1. הצעת חוק הקלות במס ליחידת דיור שניה (תיקוני חקיקה), התשס"ד-2004,
  הצעת חה"כ נסים זאב (פ/2073).

  2. הצעת חוק בנייה להשכרה (הוראת שעה), התשס"ג-2003, הצעת חברי הכנסת
  יורי שטרן, מיכאל נודלמן ואריה אלדד (פ/236).

היו"ר רוני בר-און:

  הנושא הבא קביעת ועדות לדיון בהצעות החוק הבאות: 1. הצעת חוק הקלות במס
  ליחידת דיור שניה (תיקוני חקיקה), התשס"ד-2004, הצעת חה"כ נסים זאב
  (פ/2073). נשמעו הצעות להעביר לדיון בוועדת הכספים ובוועדת הכלכלה. מה
  פתאום ועדת הכלכלה ענייני מיסים?

  מי בעד ועדת הכספים ירים את ידו? מי נגד?

  הצבעה

  בעד - רוב

  נגד - אין

  הנושא עבר לוועדת הכספים.

  2. קביעת ועדה לדיון בהצעת חוק בנייה להשכרה (הוראת שעה), התשס"ג-2003,
  הצעת חברי הכנסת יורי שטרן, מיכאל נודלמן ואריה אלדד (פ/236). לא נשמעה
  כל הצעה. אני שוב חושב שזה כספים.

יורי שטרן:

  כן, אני מבקש, גם ביקשתי במליאה, שזה יעבור לכלכלה, ואני אסביר. החוק הזה
  הוא לא חוק של מיסוי, הוא חוק שכולו בסמכות של מנהל מקרקעי ישראל. זה
  מידות מקרקעין פלוס משרד השיכון. החוקים הדומים כמו חוק של מאיר שטרית
  לעניין השכרה, וגם היתה סדרת חקיקות בנושא בנייה להשכרה, היו תמיד בוועדת
  הכלכלה, בגלל השייכות המשרדית שלהם.

היו"ר רוני בר-און:

  תודה רבה. מי בעד כספים ירים את ידו?

  הצבעה

  בעד - רוב

  מי בעד כלכלה ירים את ידו?

  הצבעה

  בעד - 3

  רוב לכספים, הנושא עבר לוועדת הכספים.

  תודה רבה, הישיבה נעולה, בוקר טוב לכולם.

הישיבה ננעלה בשעה 9:35
