הכנסת העשרים-ושלוש

מושב ראשון

פרוטוקול מס' 12

מישיבת ועדת הכנסת

יום שני, כ"ג בסיון התש"ף (15 ביוני 2020), שעה 12:40

סדר היום:

א. רביזיה על החלטת הוועדה בדבר בקשת הממשלה להקדמת הדיון בהצעות החוק
הבאות, לפני הקריאה הראשונה:

1. הצעת חוק תכנון משק החלב (תיקון מס' 3), התש"ף-2020 (מ/1322).

2. הצעת חוק התכנון והבנייה (תיקון מס' 101)(תיקון מס' 5), התש"ף-2020
(מ/1323).

3. הצעת חוק להארכת תוקפן של תקנות שעת חירום (נגיף הקורונה החדש – הגבלת
פעילות), התש"ף-2020 (מ/1324).

4. הצעת חוק להארכת תוקפן של תקנות שעות חירום (נגיף הקורונה החדש – הגבלת
מספר העובדים במקום עבודה לשם צמצום התפשטות נגיף הקורונה החדש),
התש"ף-2020 (מ/1325).

ב. רביזיה על החלטת הוועדה בדבר קביעת סדרי דיון מיוחדים, לפי סעיף 98
לתקנון הכנסת בקריאה שנייה והשלישית, בהצעות החוק הבאות:

1.הצ"ח -יסוד: הכנסת (תיקון מס' 49) (כ/841).

2. הצ"ח הכנסת (תיקון מס' 47), התש"ף-2020 (כ/841).

3. הצ"ח מענק לעידוד תעסוקה (הוראת שעה - נגיף הקורונה החדש), התש"ף-2020
(מ/1311) << נושא >>

נכחו:

חברי הוועדה:

איתן גינזבורג – היו"ר

עוזי דיין

מיקי חיימוביץ'

בועז טופורובסקי

מיכאל מלכיאלי

טלי פלוסקוב

אלעזר שטרן

רם שפע

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

שרון רפאלי

<< נושא >> 1. בקשת הממשלה להקדמת הדיון בהצעות חוק, לפני הקריאה הראשונה
<< נושא >>

<< נושא >> 2. קביעת סדרי דיון מיוחדים, לפי סעיף 98 לתקנון הכנסת בקריאה
השנייה והשלישית, בהצעות החוק הבאות:1.הצ"ח -יסוד: הכנסת (תיקון מס' 49)
(כ/841).2. הצ"ח הכנסת (תיקון מס' 47), התש"ף-2020 (כ/841).3. הצ"ח מענק
לעידוד תעסוקה (הוראת שעה - נגיף הקורונה החדש) (מ/1311) << נושא >> -
רביזיה

<< דובר >> בועז טופורובסקי (יש עתיד-תל"ם): << דובר >>

אני מתכבד לפתוח את ישיבת הוועדה. אנחנו דנים עכשיו בבקשות הרביזיה
שהוגשו. - - - הוועדה בדבר הקדמת דיון בהצעות חוק לקריאה ראשונה. הוגשו
רביזיות.

אתה הגשת?

<< דובר >> אלעזר שטרן (יש עתיד-תל"ם): << דובר >>

לא.

<< יור >> היו"ר איתן גינזבורג: << יור >>

אחמד טיבי הגיש רביזיות על הפטור להצעות החוק.

<< דובר >> אוסאמה סעדי (הרשימה המשותפת): << דובר >>

אדוני היושב-ראש, אפשר לנמק?

<< יור >> היו"ר איתן גינזבורג: << יור >>

אוסאמה יציג בשם כל מבקשי הרביזיות, בבקשה. כמעט הודעתי שאתם לא נמצאים.

<< דובר >> אוסאמה סעדי (הרשימה המשותפת): << דובר >>

אנחנו היינו. זה יום עמוס גם בוועדות ועוד לא התחלנו את המליאה אז תאר
לעצמך איזה יום יש.

<< יור >> היו"ר איתן גינזבורג: << יור >>

ספר לי על זה.

<< דובר >> אוסאמה סעדי (הרשימה המשותפת): << דובר >>

אנחנו הגשנו רביזיה - -

<< יור >> היו"ר איתן גינזבורג: << יור >>

אנחנו עכשיו על הפטורים.

<< דובר >> אוסאמה סעדי (הרשימה המשותפת): << דובר >>

אז אני מתייחס בעיקר לנושא שנקרא בשפת העם "חוק הקורונה".

<< יור >> היו"ר איתן גינזבורג: << יור >>

חוק הקורונה לא פה.

<< דובר >> אוסאמה סעדי (הרשימה המשותפת): << דובר >>

זה הפטור.

<< יור >> היו"ר איתן גינזבורג: << יור >>

לא, אנחנו לא מעלים את מה שמכונה חוק הקורונה, אלא נותנים הארכת מועדים
לתקנות לשעת חירום בגלל שחוק הקורונה עוד לא הגיע.

<< דובר >> אוסאמה סעדי (הרשימה המשותפת): << דובר >>

איזה תקנות?

<< יור >> היו"ר איתן גינזבורג: << יור >>

התקנות שהיו קודם: הגבלת פעילות, הגבלת מספר עובדים במקום העבודה לשם צמצום
התפשטות הקורונה. חוק הקורונה לא עולה לדיון.

<< דובר >> אוסאמה סעדי (הרשימה המשותפת): << דובר >>

לא עולה היום?

<< יור >> היו"ר איתן גינזבורג: << יור >>

לא. אני לא רוצה להכשיל.

<< דובר >> אוסאמה סעדי (הרשימה המשותפת): << דובר >>

עכשיו אני בא מוועדת חוקה ששם אנחנו דנים בהארכת המועדים. אם התקנה מסתיימת
היום אני חושב שזה עוד לא הגיע אליך, אדוני היושב-ראש. זה גם יבוא אליך כי
התקנות של קיום דיונים בוועידת זום של מעצר לאסירים ועצורים – אנחנו
מצביעים על זה עוד מעט בוועדת החוקה. אבל אני שואל ותוהה מדוע הממשלה מחכה
תמיד לדקה ה-90 או בתוספת זמן ומביאה את זה בסד של זמנים ומביאים את זה
היום עם 20 הצעות חוק נוספות וגם עם החוק הנורבגי וחוק המענקים? אתם
משתמשים בסעיף 98 ובמקום לתת שעות שמקנה התקנון אתם משתמשים בסעיף 98 ואז
קובעים רק שעתיים. למה שעתיים? כל העניין של ההסתייגויות והגשת הסתייגויות
– למעשה, אנחנו מרוקנים את כל עבודת הכנסת באותו שימוש בסעיף 98. הרי ידוע
שהתקנות האלה אוטוטו עומדות לפוג ואפשר היה לעשות את זה לפני שבוע ולפני
שבועיים בסד של זמנים.

<< יור >> היו"ר איתן גינזבורג: << יור >>

רצינו שעבר אבל אתה יודע שלא רצינו להעלות שום דבר שהוא קונטרוברסלי.

<< דובר >> אוסאמה סעדי (הרשימה המשותפת): << דובר >>

לכן מבקשים את הרביזיה.

<< יור >> היו"ר איתן גינזבורג: << יור >>

אני רק מזכיר לך, חבר הכנסת סעדי שבשבוע שעבר מכיוון שחמישה חברים מהסיעה
שלך לא היו אמרנו שלא נעלה שום דבר שהוא לא בהסכמת כל האופוזיציה, לרבות
תקנות כאלה וחוקים כאלה שעולים היום. מכיוון שהאופוזיציה לא הגיעה להסכמה
וחלקם גם חזרו בהם מההסכמות אז שום דבר לא עלה, לצערנו, ואנחנו נאלצים
להעביר היום בסד זמנים. רצינו להעביר בשבוע שעבר כ-שבעה חוקים.

מי בעד הרביזיה? ירים את ידו, מי נגד?

הצבעה

בעד – 3

נגד – 7

נמנעים – אין

לא אושר.

<< יור >> היו"ר איתן גינזבורג: << יור >>

בעד- 3, נגד- 7, הרביזיה לא התקבלה.

אנחנו נעבור לרביזיה על קביעת סדרים מיוחדים לפי סעיף 98. בועז טופורובסקי,
בבקשה.

<< דובר >> בועז טופורובסקי (יש עתיד-תל"ם): << דובר >>

תודה, אדוני היושב-ראש, בהמשך למה שאמרתי קודם, התהליך הזה של חוסר כבוד
לפעילות הכנסת ולעבודת הפרלמנט הוא לא מקובל. זה היה עם האישור שנתנו כרגע
בניגוד לדעת האופוזיציה להקדמת דיון בהצעות חוק, ועוד לפני שהקדמת הדיון
אושרה ההצעות האלה נפתחו להרשמה במליאת הכנסת ועל סדר היום של הכנסת – דבר
שלא מקובל ומראה שמדובר כאן על חותמת גומי ולא על תהליך אמיתי וכן.

עכשיו אנחנו עומדים על סעיף 98 שכמו שאמרנו קודם בחודש וחצי האחרונים
השתמשו בו יותר מאשר בכל השנים האחרונות, וזה מראה על תהליך לא בריא ולא
נכון. זה מראה על כך שהקואליציה הזאת יותר מסוכסכת בפני עצמה ומתנהגת כאילו
היא לקראת סוף כהונתה מאשר בתהליך נכון. לא יכול להיות שכל דבר שאין לו
הסכמה – יעלו את סעיף 98 שזה מה שקורה עכשיו במקום שנתנהל במדינה דמוקרטית
ובכנסת מתוקנת שבה במקום שאין הסכמה יהיה דיון בכנסת, ואנשים יוכלו להביע
את דעתם בצורה חופשית ובזמן הראוי שקבוע לפי התקנון. ואז נוכל להצביע על זה
ולקבל הכרעה לפי הרוב. התהליך הזה לא בריא, לא נכון שלא מכבד לא את הוועדה
ולא את הכנסת.

<< יור >> היו"ר איתן גינזבורג: << יור >>

אני רוצה להגיד שאני מתכוון להביא לדיון בוועדה הזאת, בימים שקטים, לא בימי
משבר, דיון על כל מנגנון ההסתייגויות. אנחנו צריכים לחשוב לדון האם המנגנון
שנקבע לפני כל כך הרבה שנים הוא כלי נכון באופן שבו עושים בו שימוש היום
חברי הכנסת. אגב, לא משנה באיזו פוזיציה אתה נמצא. נדמה לי שלהגיש 9,000
הסתייגויות על חוק וכשקוראים את התוכן שלהם מבינים שאין בהן ממש וכששומעים
את זמן הדיבור במליאה על החוק הספציפי – אם מישהו יקרא את הכותרת של הדיון
ויקרא את תוכן הדברים יגיד שאין שום קשר. אם יום אחד מישהו יעשה מחקר על מה
דיבר חבר הכנסת המסתייג בהצעת חוק מסוימת בדבר - - -

<< דובר >> אלעזר שטרן (יש עתיד-תל"ם): << דובר >>

איתן, אני אציע לך משהו - -

<< יור >> היו"ר איתן גינזבורג: << יור >>

אז יבינו. ולכן כשנותנים כל כך הרבה שעות דיבור מחפשים על מה לדבר.

<< דובר >> אלעזר שטרן (יש עתיד-תל"ם): << דובר >>

איתן, אני אציע לך משהו. אני אגיד לך דבר אחד – אם היית שומע כמה שרי ממשלה
עולים לדבר כי בתור שר מותר להם - -

<< קריאה >> קריאה: << קריאה >>

הערה במקומה. נכון, הערה במקומה. צודק.

<< דובר >> אלעזר שטרן (יש עתיד-תל"ם): << דובר >>

- - ומדברים על דברים שלא קשורים כהוא זה - -

<< דובר >> טלי פלוסקוב (הליכוד): << דובר >>

אז זה צריך להיות דו-צדדי.

<< דובר >> אלעזר שטרן (יש עתיד-תל"ם): << דובר >>

- - ומושכים את הזמן עד שראש הממשלה יגיע או עד שיהיה להם רוב. אם היית
יודע את זה היית מבין שהבעיה רחוקה מלהתחיל באופוזיציה.

<< יור >> היו"ר איתן גינזבורג: << יור >>

לא דיברתי על אופוזיציה בכלל, דיברתי על מנגנון ההסתייגות.

<< דובר >> אלעזר שטרן (יש עתיד-תל"ם): << דובר >>

זה לא קשור לסעיפים.

<< יור >> היו"ר איתן גינזבורג: << יור >>

דיברתי על מנגנון ההסתייגות. דיברתי על החוברות המטורפות האלה שלאף אחד אין
מושג מה כתוב שם.

<< דובר >> אלעזר שטרן (יש עתיד-תל"ם): << דובר >>

אבל מה שאני אומר, איתן - -

<< יור >> היו"ר איתן גינזבורג: << יור >>

אבל זה לא קשור לאופוזיציה. אתה לוקח את זה למקום אישי, אני לא מבין למה.
אני מדבר על סדרי עבודה בכנסת. אני חושב שכדאי להסתייג לחוקים בצורה
עניינית.

<< דובר >> אלעזר שטרן (יש עתיד-תל"ם): << דובר >>

אני אומר שאתה לא יכול לנתק את זה.

<< יור >> היו"ר איתן גינזבורג: << יור >>

אני לא מנתק שום דבר. אנחנו נדון בדברים האלה יחד.

<< דובר >> אלעזר שטרן (יש עתיד-תל"ם): << דובר >>

אני מבין מה שאתה אומר, בסדר. אף אחד לא יגיד לך שאין בזה היגיון - -

<< דובר >> טלי פלוסקוב (הליכוד): << דובר >>

אבל אתם מתנגדים.

<< דובר >> אלעזר שטרן (יש עתיד-תל"ם): << דובר >>

מה שאני אומר לך שאתה לא יכול לדון במדיניות ההסתייגויות בנפרד כמכשיר
לצבירת זמן.

<< יור >> היו"ר איתן גינזבורג: << יור >>

לא, לא, לא הבנת אותי.

<< דובר >> אלעזר שטרן (יש עתיד-תל"ם): << דובר >>

למה? לממשלה יש חוקים פי אלף יותר.

<< יור >> היו"ר איתן גינזבורג: << יור >>

אני אחזור, לא התכוונתי לכך. אני מתכוון לדון בכלי ההסתייגויות כי הפורמט
שלו היום לא משרת בחיוב את הכנסת ובטח לא מכבד את הכנסת ולא את החוקים
שעולים.

<< דובר >> אלעזר שטרן (יש עתיד-תל"ם): << דובר >>

בסדר, תדון. אני מבין.

<< יור >> היו"ר איתן גינזבורג: << יור >>

אני גם חושג שצריך לחפש, ולא נגיע לשום החלטה, עד שנמצא כלים אפקטיביים למי
שרוצה להסתייג ולאופוזיציה להביע את עמדתה ולנסות לאתגר את הממשלה. זה חשוב
וראוי. רק, לדעתי, המנגנון הקבוע היום שאתה מגיש רק 1,000 הסתייגויות על
חוק ועם ה-1,000 האלה אתה צובר עשרות ימי דיון זה לא מכבד מישהו במשכן הזה.
זאת הייתה הערה כללית. עוד לא קבענו את זה, אני עוד לא גיבשתי עם עצמי את
הכיוון ואת הרעיון. אני רק אומר שזה דבר שצריך לדון בו. כך נראה לי.

<< דובר >> בועז טופורובסקי (יש עתיד-תל"ם): << דובר >>

אבל זה לא תמיד היה ככה.

<< דובר >> רם שפע (כחול לבן): << דובר >>

- - -

<< דובר >> בועז טופורובסקי (יש עתיד-תל"ם): << דובר >>

זאת תגובת נגד של הפעילות של הקואליציה, זה לא תמיד היה ככה.

<< דובר >> רם שפע (כחול לבן): << דובר >>

- - - חבר כנסת סיפר לי היום בגאווה שהוא המציא מחולל הסתייגויות אוטומטי.
נראה לי שזה מוסיף נופך רלוונטי לדיון.

<< דובר >> בועז טופורובסקי (יש עתיד-תל"ם): << דובר >>

אבל, רם, לא תמיד זה היה ככה. לאופוזיציה תמיד היה הכלי הזה. היא לא משתמשת
בזה סתם, היא משתמשת בזה כתגובת נגד לתהליכים מאוד קשים ובעייתיים שהם
עושים.

<< יור >> היו"ר איתן גינזבורג: << יור >>

חוק נורבגי זה לא תגובת נגד לשום דבר. פשוט רוצים להטריל. היה אין ספור זמן
לדיון – היינו שלושה חברי כנסת בוועדת חוקה: קארין אלהרר, סגלוביץ' ואנוכי.
גם מיקי לוי הגיע. סליחה, גם מיקי לוי.

<< דובר >> בועז טופורובסקי (יש עתיד-תל"ם): << דובר >>

- - - משבר הקורונה – שאתם נכנסתם לקואליציה בגלל זה. ככה אמרתם.

<< יור >> היו"ר איתן גינזבורג: << יור >>

אני רוצה לעבור להצבעה על הרביזיה. מי בעד הרביזיה על הסדרים מיוחדים? ירים
את ידו.

הצבעה

בעד – 2

נגד – 6

נמנעים – אין

לא אושר.

<< יור >> היו"ר איתן גינזבורג: << יור >>

בעד- 2, נגד- 6, אין. הרביזיות לא התקבלו. אני מודה לחברי הכנסת. הישיבה
הסתיימה.

<< סיום >> הישיבה ננעלה בשעה 12:50. << סיום >>
