הכנסת העשרים

מושב רביעי

פרוטוקול מס' 361

מישיבת ועדת הכנסת

יום רביעי, ז' בתמוז התשע"ח (20 ביוני 2018), שעה 10:15

סדר היום:

בקשת חה"כ דוד ביטן להקדמת הדיון בהצעת חוק הרשויות המקומיות
(בחירות)(תיקון) תשלום לחברי ועדת קלפי), התשע"ח–2018 (פ/5476/20), לפני
הקריאה הטרומית.

נכחו:

חברי הוועדה:

דוד ביטן – מ"מ היו"ר

רוברט אילטוב

דוד אמסלם

יואב בן צור

יואל חסון

אחמד טיבי

שולי מועלם-רפאלי

פנינה תמנו

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

שלומית כהן

בקשת חה"כ דוד ביטן להקדמת הדיון בהצעת חוק הרשויות המקומיות
(בחירות)(תיקון) תשלום לחברי ועדת קלפי), התשע"ח–2018 (פ/5476/20), לפני
הקריאה הטרומית.

היו"ר דוד ביטן:

אני פותח את הישיבה.

אחמד טיבי (הרשימה המשותפת):

הערה לסדר.

היו"ר דוד ביטן:

בבקשה. האם הודח חבר הכנסת מיקי זוהר מתפקיד היושב-ראש?

היו"ר דוד ביטן:

לא. הוא נמצא בוועדת כספים בנושא של הטבות מס, וזה נושא מאוד מאוד חשוב לו,
אז הוא ביקש ממני לנהל.

יואל חסון (המחנה הציוני):

האמת, מאוד נעים לנו שחזרת לכיסא הזה.

פנינה תמנו (יש עתיד):

יואל, אתה צודק.

היו"ר דוד ביטן:

מכיוון שכבר היה דיון על זה, לא נחזור. אני מאפשר דקה לכל אחד, אם הוא
רוצה. את רוצה לדבר דקה?

פנינה תמנו (יש עתיד):

כן. אדוני היושב-ראש, תודה על הישיבה היותר רגועה. אני חוזרת על הדברים
שאמרתי. בעת הזאת, בתקופה שיש קיצוצים, בתקופה שאנחנו רואים שמקצצים
מסוגיות חברתיות, נושאים חברתיים, כאשר אומרים שאין להם מקורות תקציביים
לדברים שהם בגדר דיני נפשות, אני לא רואה שום סיבה שאנחנו נוסיף 56 מיליון
שקלים. מה גם שכבר אמרתי, למרות שצעקת שאני לא בקיאה, ואני לא צעקתי לך
שזאת גזענות, ואני אזכה בארוחת צהריים בעזרת השם.

היו"ר דוד ביטן:

זו פגיעה, אמרתי, ב-56.

יואל חסון (המחנה הציוני):

אל תתחילו עכשיו.

פנינה תמנו (יש עתיד):

עכשיו באמת ברצינות לסוגיה הזאת. אני חושבת שאפשר להציל את המיליונים האלה
לטובת דברים אחרים. לא נכון, לא ראוי. זה לא מסר שכדאי שאנחנו נעביר
לציבור.

היו"ר דוד ביטן:

את רוצה שנבטל את ההקצבות לכל המפלגות השוטפות? חבל על המיליונים.

פנינה תמנו (יש עתיד):

אני חושבת שבוא נתכנס לקראת הבחירות הבאות.

היו"ר דוד ביטן:

בינתיים אני יודע שלפיד נוסע לחו"ל עם הכסף הזה. נכון או לא? לא ראיתי אתכם
מוותרים על הכסף.

פנינה תמנו (יש עתיד):

אדוני היושב-ראש, יכול להיות שיש שכל בכך שצריך לשבת ולחשוב איך מתגמלים את
אותם חברי קלפי.

היו"ר דוד ביטן:

פשוט לפיד ייסע פחות לחו"ל.

פנינה תמנו (יש עתיד):

יכול להיות שיש שכל בכך שצריך לשבת ולחשוב איך מתגמלים את אותם חברי קלפי.
אבל עם זאת, צריך גם לדון על איך ממגרים שחיתות, ולא עושים את זה עכשיו בעת
הזאת כשאין כסף.

היו"ר דוד ביטן:

דמוקרטיה עולה כסף, אין מה לעשות. מי אמר שאין כסף?

פנינה תמנו (יש עתיד):

אין כסף. אמר שר האוצר, אמרו אין כסף להורים הצעירים שרוצים פיקוח בגנים.
בכל דבר אומרים אין כסף. ואני רוצה לספר לך, בשבוע שעבר היה קיצוץ - - -

היו"ר דוד ביטן:

אמרנו דקה, את לא פיירית. אתה רוצה לומר משהו, כבוד יושב-ראש הקואליציה?

יואל חסון (המחנה הציוני):

יש המון עוולות שצריך לתקן, ויש המון העברות תקציביות שאנחנו באמת או
נאבקים בהן או דוחפים להן, תלוי מה הסוגיה. אבל צריך להגיד דבר אחד. אתה
אמרת את זה נכון, אדוני היושב-ראש, דמוקרטיה עולה כסף, וצריך להגיד שאנחנו
בהקדמה לפטור, ואני מקווה גם לחקיקת החוק, שתהיה על חקיקתו עצמה פה ושם
הערות ויהיו דיונים וויכוחים, אבל העיקרון – צריך להבין, החוק הזה בעיני
מייצג טוהר מידות, נקודה. בוועדת הבחירות המקומיות היום, בוועדות הקלפי
המקומיות היום, יושבים רק בעלי המאה. פשוט מביאים למצב שרק נציג משרד הפנים
ונציג בעל המאה, שזה בדרך כלל ראש העיר, הם יושבים וסופרים את הקלפיות. וזה
בניגוד לטוהר הבחירות.

פנינה תמנו (יש עתיד):

בכל הקלפיות בעלי המאה?

היו"ר דוד ביטן:

כן.

שולי מועלם-רפאלי (הבית היהודי):

ברור. מי שיש לו כסף, מושיב אנשים מטעמו. זה עניין בסיסי.

היו"ר דוד ביטן:

את לא מבינה מה קורה.

יואל חסון (המחנה הציוני):

לכן אני בעד הפטור, וכשהחוק יגיע לדיון בוועדה נדבר עליו.

יואב בן צור (ש"ס):

אנחנו בעד הפטור, אין בעיה. אני רק רוצה לדעת מי אמון לתת את התקציב.

היו"ר דוד ביטן:

זה כמו בבחירות לכנסת. המפלגות מקבלות את הכסף, שמות את הנציגים, מעבירות
את השמות. מזכיר הוועדה גם מעביר את השמות לוועדת הבחירות המרכזית, ורק אז
המפלגות מקבלות לפי אנשים.

יואב בן צור (ש"ס):

מי מתקצב את זה במשרדים, משרד האוצר? משרד הפנים?

כהיו"ר דוד ביטן:

כשניכנס לחוק גופו, שאלת התקצוב תעלה.

יואב בן צור (ש"ס):

אני אומר בשם שר הפנים. למשרד הפנים אין תקציב לצורך הדבר הזה.

היו"ר דוד ביטן:

מצוין.

יואב בן צור (ש"ס):

דבר שני, היישום של זה יהיה בעיה גדולה.

היו"ר דוד ביטן:

אין בעיה של יישום.

יואב בן צור (ש"ס):

אתה אומר אין.

היו"ר דוד ביטן:

כל דבר ועדת הבחירות אומרת שיש בעיה. עזוב אותך. מה, זו בעיה? הרי מעבירים
את השמות וזהו.

מי בעד קבלת הפטור? ירים את ידו. בעד הפטור, לא על החוק. מי נגד? מי נמנע?

הצבעה

בעד קבלת הפטור – 7

נגד – 1

נמנעים – אין

בקשת הפטור התקבלה.

היו"ר דוד ביטן:

תודה רבה. הישיבה נעולה.

הישיבה ננעלה בשעה 10:23.
