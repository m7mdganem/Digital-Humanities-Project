הכנסת העשרים-וארבע

מושב שני

פרוטוקול מס' 110

מישיבת ועדת הכנסת

יום שלישי, כ"ב בסיון התשפ"ב (21 ביוני 2022), שעה 13:40

סדר היום:

<< הצח >> בקשת חבר הכנסת בועז טופורובסקי להקדמת הדיון בהצעת חוק התפזרות
הכנסת העשרים וארבע, התשפ"ב–2022 (פ/4037/24), לפני הקריאה הטרומית. << הצח
>>

נכחו:

חברי הוועדה:

ניר אורבך – היו"ר

שרן מרים השכל

בועז טופורובסקי

אחמד טיבי

יצחק פינדרוס

רם שפע

חברי הכנסת:

ינון אזולאי

מיכאל מלכיאלי

שלמה קרעי

מוזמנים:

מזכיר הכנסת דן מרזוק

סגנית מזכיר הכנסת אלינור ימין

סגנית מזכירת הכנסת ראדה חסייסי

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

רמי בן שמעון

<< נושא >> הצעת חוק התפזרות הכנסת העשרים וארבע, התשפ"ב–2022, פ/4037/24
<< נושא >>

<< יור >> היו"ר ניר אורבך: << יור >>

צהריים טובים. אני מתכבד לפתוח את ישיבת ועדת הכנסת. היום יום שלישי, כ"ב
בסיון התשפ"ב, 21 ביוני 2022. על סדר-היום: בקשת חבר הכנסת בועז טופורובסקי
להקדמת הדיון הצעת חוק התפזרות הכנסת העשרים וארבע, התשפ"ב–2022, פ/4037/24
לפני הקריאה הטרומית. אני רוצה להדגיש שאנחנו עוד לא מתחילים את הדיון
המהותי בחוק ההתפזרות, כרגע זו בקשה שהיא בעיקרה טכנית לפטור לפני הקריאה
הטרומית. חבר הכנסת טופורובסקי, בבקשה.

<< דובר >> בועז טופורובסקי (יש עתיד): << דובר >>

תודה רבה, אדוני היושב-ראש. כמו שמדינת ישראל שמה לב ורואה, אנחנו נגררים
למערכת בחירות. אני חושב שברגע שהדבר הזה הוחלט - - -

<< דובר >> מיכאל מלכיאלי (ש"ס): << דובר >>

אתם יזמתם את זה.

<< דובר >> יצחק פינדרוס (יהדות התורה): << דובר >>

לא מבין, מי גרר אתכם?

<< יור >> היו"ר ניר אורבך: << יור >>

רגע, חברים. יש כמה כללים פה בוועדה, אחד מהם זה שאין הצעות לסדר. גם כל
אחד שמבקש רשות דיבור יקבל, אבל לא נכנסים אחד לדברי השני.

<< דובר >> מיכאל מלכיאלי (ש"ס): << דובר >>

כשאנחנו נחזור לקואליציה יהיו הצעת לסדר.

<< דובר >> יצחק פינדרוס (יהדות התורה): << דובר >>

אתה מתחייב בשם הגוש?

<< דובר >> שלמה קרעי (הליכוד): << דובר >>

רק לקואליציה יהיו הצעות לסדר.

<< דובר >> בועז טופורובסקי (יש עתיד): << דובר >>

רגע. זה לפרוטוקול.

<< דובר >> שלמה קרעי (הליכוד): << דובר >>

רק לקואליציה ניתן הצעות לסדר.

<< דובר >> ארבל אסטרחן: << דובר >>

בוועדת הכנסת אף פעם לא היה.

<< יור >> היו"ר ניר אורבך: << יור >>

מי שמעוניין לדבר, כמובן שיקבל את את רשות הדיבור, אבל לא להתפרץ אחד לדברי
חברו. אני קצת חורג ממנהגי ומגביל ל-2 דקות לדובר.

<< דובר >> בועז טופורובסקי (יש עתיד): << דובר >>

אני אעשה את זה קצר. ברגע שהוחלט על פיזור הכנסת חשוב שהדבר הזה ייעשה
בתיאום ובצורה מכבדת ומכובדת של כל חלקי הבית. אני כבר פניתי לחבר הכנסת
יריב לוין בבקשה שאנחנו נשב ונדבר ונגיע לנוסחים ואלמנטים מוסכמים. כמו
שכולם יודעים כאן, הבחירות זה לא רק תאריך אלא יש ממש סדרה של חוקים סביב
יציאה לבחירות. אני חושב שכמו שעשינו תמיד, ראוי ונכון שברגע שהוחלט על-ידי
כל חלקי הבית שיוצאים לבחירות, שנעשה את זה לאור זאת ולאור העובדה שמחר
עולות כבר הצעות לפיזור הכנסת, ראינו גם בקואליציה לנכון להגיש הצעה
שחתומים עליה גם אנוכי וגם חברת הכנסת שרן מרים השכל. אנחנו נשמח מאוד שזה
יגיע ויקבל את הפטור ומחר אנחנו נוכל להתקדם וכבר היום אני מקווה מאוד
שנגיע להסכמות קואליציה ואופוזיציה בשביל שהתהליך הזה יהיה מכובד ומכבד ככל
הניתן. תודה רבה.

<< יור >> היו"ר ניר אורבך: << יור >>

חבר הכנסת טופורובסקי, תודה רבה. חבר הכנסת פינדרוס, בבקשה.

<< דובר >> יצחק פינדרוס (יהדות התורה): << דובר >>

תודה. אני מנסה להבין את האירוע שבו אנחנו נמצאים ואני אסביר את זה
שאלותיי. קיבלנו לפני כ-25-20 דקות הודעה להגיע בבהילות לוועדת הכנסת. אתה
יודע, ביום שלישי לא כולם פה בכלל, בטח לא כל היועצים שלנו, זה קורה.
עכשיו, אני באמת מנסה להבין מה ההליך. אני די חדש בכנסת פה – כמה כנסות,
אבל חדש. קרה דבר טוב אתמול: הודיע מי שהודיע שלשכת רוה"מ הולכת לעבור
סוף-סוף לירושלים ולצאת מרעננה. שמחנו לשמוע על זה. כולנו צהלנו ואנחנו
שמחים מאוד.

אני הגשתי הצעת חוק לפיזור הכנסת – אני חושב שהפ"א שלה הוא ראשון מכל
היוזמים. אין סיבה בקריאה טרומית להצמיד עוד חוק שעוד לא עברו אפילו
שבועיים מאז הנחתו. כאילו, מה הבהילות? אז יש קריאה ראשונה, יש קריאה
טרומית, לאחר מכן בקריאה ראשונה מצמידים – זה דבר מקובל בכנסת, זה דבר סביר
בכנסת. כאילו, מה הבהילות? הרי יש 4 הצעות מחר, זה אפילו אחת. ראיתי
בסדר-יום שיש 4 הצעות מחר. מה קרה פתאום? יש משהו שהוא משמעותי מבחינה
טכנית שמצמידים עוד חוק שאתה חתום עליו? אין בעיה, יגיע לקריאה ראשונה,
יגיע פה לוועדת הכנסת שבה יש לכם רוב מלא מלא מלא בזכות האופוזיציה שאפילו
לא איישה ובזכות מה שאתם עשיתם בהתחלה, בעקבות מה שעשיתם בהתחלה, שהובלתם
ב-3. יש לכם פה רוב מוחלט, תצמידו את זה והכל יהיה בסדר.

מה הבהילות הזאת פתאום להכניס אותו? מה, זו שאלה של קרדיט? הרבה פעמים
מדברים במליאה על העתקת חוקים – לא הבנתי מה הבהילות הזאת בהצעת חוק
טרומית. מה המשמעות שיהיו עוד 2 שהגישו את ההצעה מעבר ל-4 חוקים שכבר
מוגשים במליאה? אני בכנות אומר שאני לא מצליח להבין.

חוץ מזה, אני חייב להגיד לך כאופוזיציה, אנחנו קצת נאנחנו אנחת רווחה שראש
הממשלה מתחלף. אז ההיסטריה שהיינו בה עד היום קצת נרגעה. קצת. לא הרבה, אבל
קצת נרגענו. זה לא המצב שהיינו בו לפני שבוע.

<< דובר >> מיכאל מלכיאלי (ש"ס): << דובר >>

הוא אומר שהוא שוקל למשוך רק החוק - - -

<< יור >> היו"ר ניר אורבך: << יור >>

חבר הכנסת פינדרוס, תודה רבה.

<< דובר >> יצחק פינדרוס (יהדות התורה): << דובר >>

לא בטוח. לא מושך את החוק, לא נגזים.

<< דובר >> בועז טופורובסקי (יש עתיד): << דובר >>

או להציע להיכנס לקואליציה.

<< דובר >> יצחק פינדרוס (יהדות התורה): << דובר >>

לא יודע. אבל קודם כל יש אנחת רווחה בשם אזרחי ישראל. עזוב
קואליציה-אופוזיציה בשם אזרחי ישראל, אתמול אזרחי ישראל קצת נרגעו.

<< דובר >> רם שפע (העבודה): << דובר >>

בשם פחות מחצי מהם.

<< יור >> היו"ר ניר אורבך: << יור >>

חבר הכנסת פינדרוס, תודה רבה. חבר הכנסת אחמד טיב, בבקשה.

<< דובר >> יצחק פינדרוס (יהדות התורה): << דובר >>

חברי מפלגת העבודה הם בגוש של לפיד, אבל אתם אמורים להיות מרוצים.

<< דובר >> בועז טופורובסקי (יש עתיד): << דובר >>

על השאלה אם להיכנס לקואליציה אמרת לא יודע. זה לא היה לא.

<< דובר >> יצחק פינדרוס (יהדות התורה): << דובר >>

אמרתי שזה לא הנושא כרגע. יש איזו אנחת רווחה.

<< יור >> היו"ר ניר אורבך: << יור >>

חבר הכנסת אחמד טיבי, בבקשה.

<< דובר >> יצחק פינדרוס (יהדות התורה): << דובר >>

אחמד, שנייה אחת. אתה מה הוא מזכיר לי? הוא אומר לי שהוא לא בטוח שגם הם
נאנחו אנחת רווחה. שאלו פעם יהודי חסידי, מה יותר חשוב, שריפת הפתילות או
הדלקת נר חנוכה – אתה תבין את זה, אחרי זה תתרגם לבועז – מה יותר חשוב,
שריפת הפתילות או הדלקת נר חנוכה. אז אמר: בטח הדלקת נר חנוכה, הכנה למצווה
זה יותר מהמצווה. אני אומר שכל החבורה הזאת שיושבת פה, כל הבנט הזה היה
הכנה ללפיד, אז הם לא מרוצים?

<< דובר >> אחמד טיבי (הרשימה המשותפת): << דובר >>

תודה רבה. מכובדיי, יש הצעה אחת שבדרך כלל הכנסת מתכנסת סביבה, אופוזיציה
וקואליציה. הכנסת וגם יושב-ראש הכנסת וועדות הכנסת במשך כל הקדנציות איפשרו
לכל הסיעות להצטרף להצעת פיזור. תמיד זה היה ככה. עכשיו אני הייתי בישיבת
הנשיאות, האופוזיציה ניסתה למנוע מטופורובסקי להגיש את ההצעה שלו מחר. זה
לא בסדר. היא אושרה. אבל כל מי שרוצה להגיש בקשה לפיזור, מקובל לאפשר לו
זאת. אני רוצה לתת דוגמא, למשל ב-2014 בקשות חברי כנסת לפטור מחובת הנחה
לפני קריאה טרומית ובקשות למיזוג וכדומה, הנה הסטנוגרמה, הפרוטוקול: אפשרו
לכולם תוך כדי מתן פטור מהיום למחר.

לכן הבקשה של חבר הכנסת בועז טופורובסקי היא פסגת חלומותיו – תאפשרו לו,
תאפשרו לו בלי להתנגד. אתם באים כולכם פה אופוזיציה להתנגד, והמאבק הוא
על - - -

<< דובר >> יצחק פינדרוס (יהדות התורה): << דובר >>

לחלום הזה אנחנו - - - מי אמר מתנגד? אמרתי שאני מנסה להבין. שאלתי שאלה,
אני מנסה להבין. תאמין לי שאני רוצה בחירות לא פחות ממך ולכן הגשתי הצעת
חוק כזאת כבר לפני שנה.

<< דובר >> אחמד טיבי (הרשימה המשותפת): << דובר >>

לך יש פ"א ראשון, אז תגלה רוחב לב ואל תתנגדו.

<< דובר >> יצחק פינדרוס (יהדות התורה): << דובר >>

אמרתי לי שבקריאה ראשונה יצטרף. מה קרה? למה דחוף - - -

<< דובר >> אחמד טיבי (הרשימה המשותפת): << דובר >>

אני מבקש מחבריי לוועדת הכנסת לא לעשות מזה עניין. היה תקדים, כל חבר כנסת
שרוצה להגיש, תאפשר לו.

<< דובר >> יצחק פינדרוס (יהדות התורה): << דובר >>

אם את אומר, אחמד, מכיוון שאתה קולגה לאופוזיציה - - -

<< דובר >> אחמד טיבי (הרשימה המשותפת): << דובר >>

הוא עבר בנשיאות כדין.

<< יור >> היו"ר ניר אורבך: << יור >>

חבר הכנסת אחמד טיבי, תודה רבה.

אני חייב להעיר הערה שאני לא הראשון שמעיר אותה. אני חושב שגם הכתב המדיני
החדש של גלי צה"ל, יניר קוזין. הדגשנו שזה חוק ההתפזרות, לא חוק פיזור.

חבר הכנסת קרעי, בבקשה.

<< דובר >> שלמה קרעי (הליכוד): << דובר >>

תודה, אדוני יושב הראש. טופורובסקי, קודם כל אני שמח על הסנגור החדש שקניתם
לכם, את אחמד טיבי. לא סתם כנראה נפגש – קנו. לא קנו? אתה אמרת שילמו
במזומן.

<< דובר >> אחמד טיבי (הרשימה המשותפת): << דובר >>

קונים אנשים כמוך. ביבי קונה אותך בנזיד עדשים.

<< דובר >> שלמה קרעי (הליכוד): << דובר >>

אותי לא הצליחו לקנות. עובדה שהם לא מצליחים - - -

<< דובר >> אחמד טיבי (הרשימה המשותפת): << דובר >>

אתה חייל ממושמע.

<< דובר >> יצחק פינדרוס (יהדות התורה): << דובר >>

טיבי, זה יעשה טוב לליכוד – תתקוף אותם חזק עכשיו. ערב בחירות, תתקוף אותם
חזק. זה יעשה טוב לליכוד.

<< דובר >> אחמד טיבי (הרשימה המשותפת): << דובר >>

יש התנהגות קולגיאלית. זה כל מה - - - כלפיו.

<< דובר >> שלמה קרעי (הליכוד): << דובר >>

האמת, אין לי בעיה על איזו רגל השמאל נופל. אם זה נופל עם הרגל שלנו, של
הצעת חוק שלנו או הצעת חוק שלהם, העיקר שנופלים בסוף, כי הגיע הזמן באמת
שהם ייפלו.

<< דובר >> אחמד טיבי (הרשימה המשותפת): << דובר >>

אבל?

<< דובר >> שלמה קרעי (הליכוד): << דובר >>

אבל אני באמת לא מבין את הרציונל. מה, זה חלק מהעניין של – האמת שעשיתם את
זה לאורך כל השנה הזאת, כל פעם שמישהו מהאופוזיציה הגיש איזושהי הצעת חוק
טובה שהסכמתם לתמוך בה, הגשתם יחד איתה הצעת חוק ממשלתית, יחד איתה הצעת
חוק אחרת שלכם.

<< דובר >> אחמד טיבי (הרשימה המשותפת): << דובר >>

בזה אתה צודק. עשו לי את זה גם.

<< דובר >> שלמה קרעי (הליכוד): << דובר >>

מה הסיפור הזה? מה הסיפור שלכם?

<< דובר >> אחמד טיבי (הרשימה המשותפת): << דובר >>

עשו לי את זה פעמיים.

<< דובר >> שלמה קרעי (הליכוד): << דובר >>

לא מצליח להבין. איך אמרת, בועז, הקשבתי מילה-מילה: מצאנו לנכון להגיש גם
אנחנו הצעה. יש היגיון מאחורי "מצאנו לנכון" הזה? משעמם לכם? מה הסיפור? יש
היגיון אמיתי, חוקתי, שנוגע להליך החקיקה שבגלל זה אנחנו מתכנסים פה כדי
שגם טופורובסקי יהיה רשום על שמו פיזור הכנסת? נפלא הדבר ממני. אבל לא
מעניין אותי, מצדי שגם בנט וגם לפיד וכולם יגישו הצעות חוק. תאשרו גם לשרים
להגיש הצעת חוק מחוץ לכנסת, העיקר שתלכו הביתה.

<< יור >> היו"ר ניר אורבך: << יור >>

חבר הכנסת קרעי, תודה רבה. מאחר ולא נרשמו יותר חברי כנסת – בסדר, חבר
הכנסת מלכיאלי, ואחר כך – חבר הכנסת אזולאי ויחתום חבר הכנסת רם שפע.

<< דובר >> מיכאל מלכיאלי (ש"ס): << דובר >>

תודה רבה, אדוני היושב-ראש. אז קודם כל, אני באמת לא מבין כמו שחבר הכנסת
פינדרוס אמר, מה זה הנושא הזה של הגשה באופן אישי. אבל הכול בסדר. איך אחמד
אמר? תגלו נדיבות. אנחנו מפרגנים, בועז, שהחוק יעבור.

אני רוצה להגיד לך, כבוד היושב-ראש, אנחנו בכנסת רגילים להצביע בעד או נגד
הרבה חוקים שהם חברתיים, הרבה חוקים ביטחוניים, הרבה חוקים כלכליים. אבל
נדיר למצוא שאנחנו באים להצביע על חוק שהוא גם ביטחוני, גם כלכלי וגם
חברתי. אני חושב שהצעת החוק הזאת של בועז, באמת שאפו, הצלחת במילים ספורות
להביא חוק שהוא גם חברתי, גם ביטחוני וגם כלכלי.

<< דובר >> בועז טופורובסקי (יש עתיד): << דובר >>

לא. זה לא חוק הגיוס.

<< דובר >> מיכאל מלכיאלי (ש"ס): << דובר >>

לא עשיתם את זה עד היום. עד היום פגעתם גם וגם וגם, ואתם מנסים לתקן את
הכול בנייר אחד. כל הכבוד לכם, זה כישרון. באופוזיציה יש הרבה זמן לשכלל את
הכישרון הזה, אנחנו מאחלים לכם, בעזרת השם, שהחוק הזה יעבור כמה שיותר מהר.

<< יור >> היו"ר ניר אורבך: << יור >>

חבר הכנסת מלכיאלי, תודה רבה. חבר הכנסת ינון אזולאי.

<< דובר >> ינון אזולאי (ש"ס): << דובר >>

האמת, אחרי מלכיאלי קשה להוסיף כאלה דברים.

<< דובר >> מיכאל מלכיאלי (ש"ס): << דובר >>

אומרים: גם אני מצטרך אליו.

<< דובר >> ינון אזולאי (ש"ס): << דובר >>

גם אני מצטרף. אבל אחמד, אתה אמרת שהיה בעבר מהיום למחר. אחר פה זה מהיום
להיום – זו גם בעיה. באמת, אם זו מתנת פרידה, בכיף.

<< דובר >> אחמד טיבי (הרשימה המשותפת): << דובר >>

מהיום למחר.

<< דובר >> ינון אזולאי (ש"ס): << דובר >>

עזוב. אמרת מתנת פרידה – אנחנו מוכנים לעשות את זה ואנחנו מקבלים - - -

<< דובר >> אחמד טיבי (הרשימה המשותפת): << דובר >>

רוחב לב קוראים לזה.

<< דובר >> ינון אזולאי (ש"ס): << דובר >>

רוחב לב. אני אומר לך, רוחב לב. אנחנו נעשה את זה. ורציתי להגיד עוד כמה
דברים, אבל בועז - -

<< דובר >> אחמד טיבי (הרשימה המשותפת): << דובר >>

בגלל רוחב לב אתה מוותר.

<< דובר >> ינון אזולאי (ש"ס): << דובר >>

- - קח את זה ממני בחיוך, אני מצטרף למלכיאלי. זה מספיק.

<< דובר >> מיכאל מלכיאלי (ש"ס): << דובר >>

זה גם רוחב לב.

<< יור >> היו"ר ניר אורבך: << יור >>

תודה רבה, חבר הכנסת ינון אזולאי.

אנחנו נעבור כעת להצבעה. מי בעד, ירים את ידו.

<< דובר >> מיכאל מלכיאלי (ש"ס): << דובר >>

רם שפע לא רוצה?

<< יור >> היו"ר ניר אורבך: << יור >>

לא, לא. הוא ויתר. חבר הנסת רם שפע ויתר.

<< דובר >> מיכאל מלכיאלי (ש"ס): << דובר >>

אני לא חבר ועדה כי אני לא יכול לא להצביע. שלא ייווצר מצב כאילו שלא
הצבענו.

<< דובר >> יצחק פינדרוס (יהדות התורה): << דובר >>

תגיד לי, לעשות התייעצות? מה את אומר?

<< יור >> היו"ר ניר אורבך: << יור >>

לא.

<< דובר_המשך >> יצחק פינדרוס (יהדות התורה): << דובר_המשך >>

ביקשת יפה אחרי שהיית בחופש. אנחנו מכבדים.

<< דובר >> בועז טופורובסקי (יש עתיד): << דובר >>

אין מה להתייעץ.

<< יור >> היו"ר ניר אורבך: << יור >>

מי בעד, ירים את ידו.

הצבעה

בעד ההצעה להקדים את הדיון – פה אחד

ההצעה להקדים את הדיון בהצעת חוק התפזרות הכנסת העשרים וארבע, התשפ"ב–2022
נתקבלה.

<< דובר >> נועה בירן - דדון: << דובר >>

6 בעד. פה אחד.

<< יור >> היו"ר ניר אורבך: << יור >>

פה אחד. תודה רבה.

<< דובר >> אחמד טיבי (הרשימה המשותפת): << דובר >>

יש לי שאלה, רבותיי, ניר, האם אתה מתכוון להמשיך לנהל את ועדת הכנסת?

<< יור >> היו"ר ניר אורבך: << יור >>

בעזרת השם, כן.

<< דובר >> בועז טופורובסקי (יש עתיד): << דובר >>

אנחנו מתכוונים שהוא ימשיך לנהל את ועדת הכנסת.

<< דובר >> מיכאל מלכיאלי (ש"ס): << דובר >>

גם אנחנו מתכוונים לכך.

<< יור >> היו"ר ניר אורבך: << יור >>

תודה רבה לכולם והמשך יום נעים.

אני נועל את הישיבה.

<< סיום >> הישיבה ננעלה בשעה 13:55. << סיום >>
