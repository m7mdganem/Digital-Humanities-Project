הכנסת השש-עשרה נוסח לא מתוקן

מושב שלישי

פרוטוקול מס' 186

מישיבת ועדת הכנסת

יום שני, ח' בטבת התשס"ה (20 בדצמבר 2004), שעה 09:30

סדר היום: א. קביעת מסגרת דיון להצעת אי אמון בממשלה.

  ב. בקשות חברי הכנסת להקדמת הדיון בהצעות החוק הבאות, לפני הקריאה

  הטרומית: 1. הצעת חוק טיפול בחולי נפש (תיקון - קביעת בית משפט כשירות
  לשחרור), התשס"ה-2004 (פ/2975), הצעת חבר הכנסת זהבה גלאון.

  2. הצעת חוק הפיקוח על מסגרות חינוכיות לפעוטות, התשס"ה-2004 (פ/2860),

  הצעת חבר הכנסת מיכאל מלכיאור.

  ג. קביעת ועדה לדיון בהצעת חוק ביטוח בריאות ממלכתי (תיקון - תקרת

  תשלום משפחתית לחולים כרוניים), התשס"ד-2004, הצעת חבר הכנסת חיים

  אורון וקבוצת חבר כנסת (פ/2656).

נכחו:

חברי הוועדה: רוני בר-און - היו"ר

דניאל בנלולו

זהבה גלאון

רשף חן

מיכאל מלכיאור

עמרי שרון

מוזמנים: מזכיר הכנסת אריה האן

סגן מזכיר הכנסת דוד לב

אריאלה קלעי - משרד המשפטים

יועצת משפטית: ארבל אסטרחן

מנהלת הוועדה: אתי בן-יוסף

קצרנית: חנה כהן

קביעת מסגרת דיון להצעת אי אמון בממשלה

היו"ר רוני בר-און:

בוקר טוב, אני מתכבד לפתוח את ישיבת ועדת הכנסת מס' 186 בעניין קביעת סדרי
דיון בהצעה של סיעות האיחוד הלאומי-מפד"ל שהגישו הצעות להביע אי אמון
בממשלה בשל דרך פעולתה למיגור ירי הטילים ופצצות המרגמה על יישובי גוש קטיף
והנגב המערבי. המועמד להרכיב את הממשלה הינו חבר הכנסת הרב בנימין אלון.
ההצעה תידון בישיבת הכנסת ביום שני, ח' בטבת התשס"ה, 20 בדצמבר 2004. מוצע
10 דקות למציע, 10 דקות לליכוד, 3 דקות לכול יתר סיעות הבית.

רשף חן:

מדוע רק שלוש דקות לכול יתר סיעות הבית?

היו"ר רוני בר-און:

משום שאנחנו רוצים לקצר.

מי בעד ההצעה?

הצבעה

בעד - הרוב

ההצעה התקבלה - סדר הדיון הוא: 10 דקות למציע, 10 דקות לליכוד ו-3 דקות
ליתר סיעות הבית.

בקשות חברי הכנסת להקדמת הדיון בהצעות חוק

היו"ר רוני בר-און:

הנושא הבא - הצעת חוק טיפול בחולי נפש (תיקון - קביעת בית משפט כשירות
לשחרור), התשס"ה-2004, של חברת הכנסת זהבה גלאון, פ/2975. מה עמדת הממשלה?

אריאלה קלעי:

הממשלה מתנגדת.

היו"ר רוני בר-און:

אין קוורום ולכן לא יתקיים דיון.

הנושא הבא - הצעת חוק הפיקוח על מסגרות חינוכיות לפעוטות, התשס"ה-2004,
פ/2860, הצעת חבר הכנסת מיכאל מלכיאור. מה עמדת הממשלה לגבי פטור מחובת
הנחה?

אריאלה קלעי:

הממשלה מתנגדת.

היו"ר רוני בר-און:

אין קוורום ולכן לא נדון בנושא.

  קביעת ועדה לדיון בהצעת חוק ביטוח בריאות ממלכתי (תיקון - תקרת

תשלום משפחתית לחולים כרוניים), התשס"ד-2004, הצעת חבר הכנסת חיים אורון

היו"ר רוני בר-און:

הנושא הבא - קביעת ועדה לדיון בהצעת חוק ביטוח בריאות ממלכתי (תיקון - תקרת
תשלום משפחתית לחולים כרוניים), התשס"ד-2004, הצעת חבר הכנסת חיים אורון
וקבוצת חברי הכנסת, פ/ 2656. חבר הכנסת אורון אינו נוכח. יש הצעה להעביר את
ההצעה לוועדת העבודה, הרווחה והבריאות או לוועדת הכספים. יושב-ראש ועדת
העבודה, הרווחה והבריאות מבקש להעביר אליו את הנושא. חבר הכנסת אורון אמר
לי שהוא מבקש שזה יהיה בכספים.

מי בעד להעביר את ההצעה לוועדת הכספים?

הצבעה

בעד - הרוב

הצעת חוק ביטוח בריאות ממלכתי (תיקון - תקרת תשלום משפחתית לחולים
כרוניים), התשס"ד-2004, תועבר לדיון בוועדת הכספים.

חברת הכנסת גלאון, ההצעה שלך וההצעה של חבר הכנסת מלכיאור לא נדונו באין
קוורום.

אני מודה לכולם, הישיבה נעולה.

- - - - - - - -

הישיבה ננעלה בשעה 09:45
