הכנסת העשרים-ושלוש

מושב ראשון

פרוטוקול מס' 48

מישיבת ועדת הכנסת

יום שני, כ"ז באב התש"ף (17 באוגוסט 2020), שעה 11:00

סדר היום:

א. קביעת ועדות לדיון בהצעות החוק הבאות:

<< הצח >> 1. הצעת חוק הפסיכולוגים (תיקון - איסור טיפולי המרה),
התש"ף-2020 << הצח >>

<< הצח >> 2. הצעת חוק הפסיכולוגים (תיקון - איסור טיפולי המרה),
התש"ף-2020 << הצח >>

<< הצח >> 3. הצעת חוק הביטוח הלאומי (תיקון - שינוי המונח נכה),
התש"ף-2020 << הצח >>

<< הלסי >> ב. קביעת ועדה לדיון בהצעה לסדר-היום בנושא: "דמי מחלה בגין ילד
קטן שנכנס לבידוד וההורה העובד נאלץ להיכנס יחד עמו" << הלסי >>

<< נושא >> גגג. הקמת ועדה משותפת לוועדת המדע והטכנולוגיה ולוועדת החוקה,
חוק ומשפט לפי חוק סדר הדין הפלילי (סמכויות אכיפה – מעצרים). << נושא >>

<< נושא >> ד. קביעת ועדה לדיון בתקנות סמכויות מיוחדות להתמודדות עם נגיף
הקורונה החדש (הוראת שעה) (הגבלות על הפעלת שדות תעופה וטיסות),
התש"ף-2020. << נושא >>

<< נושא >> ה. בקשת הממשלה להקדמת הדיון בהצעת חוק לתיקון פקודת בריאות העם
(נגיף הקורונה החדש - הוראות שונות) (הוראת שעה), התש"ף-2020 (מ/1357),
לפני הקריאה הראשונה << נושא >>

<< נושא >> ו. בקשת יושב ראש ועדת החוקה, חוק ומשפט להקדמת הדיון בהצעת חוק
סמכויות מיוחדות להתמודדות עם נגיף הקורונה החדש (בידוד במקום לבידוד מטעם
המדינה וצווי סגירה מנהליים) (הוראת שעה), התש"ף-2020 (מ/1332), לפני
הקריאה השנייה והשלישית << נושא >>

נכחו:

חברי הוועדה:

איתן גינזבורג – היו"ר

עוזי דיין

עמית הלוי

בועז טופורובסקי

אחמד טיבי

אופיר כץ

אוסנת הילה מארק

מיכאל מלכיאלי

חמד עמאר

טלי פלוסקוב

תהלה פרידמן

אלעזר שטרן

הילה שי וזאן

חברי הכנסת:

אליהו ברוכים

ניצן הורוביץ

מיכל וונש

מוזמנים:

  -----------------------------------------------------------------------
  טל וינר שילה      –    עו"ד, הלשכה המשפטית, משרד הבריאות
  ----------------- ---- ------------------------------------------------

  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

רמי בן שמעון

<< הצח >> הצעת חוק הביטוח הלאומי (תיקון - שינוי המונח נכה), התש"ף-2020
<< הצח >>

<< יור >> היו"ר איתן גינזבורג: << יור >>

בוקר טוב, חברים. אני מתכבד לפתוח את ישיבתה של ועדת הכנסת. היום יום שני,
כ"ז באב התש"ף, 17 באוגוסט 2020.

מספר נושאים על סדר-היום. נתחיל בנושאים הראשונים.

<< דובר >> בועז טופורובסקי (יש עתיד-תל"ם): << דובר >>

למה ירד הקנביס?

<< יור >> היו"ר איתן גינזבורג: << יור >>

בוקר טוב, בועז.

<< דובר_המשך >> בועז טופורובסקי (יש עתיד-תל"ם): << דובר_המשך >>

בוקר טוב, אדוני היושב-ראש. למה - - -

<< יור >> היו"ר איתן גינזבורג: << יור >>

הנושא הראשון שעל סדר-היום - - -

<< דובר >> אחמד טיבי (הרשימה המשותפת): << דובר >>

הערה לפרוטוקול, אדוני. הערה לפרוטוקול. לפני שבוע הכרזת במליאה, בטעות
אמנם, שהנציגה של המשותפת בביומטרי, בוועדה המשותפת, היא סונדוס סאלח
והנכון הוא סעיד אלחרומי. אנחנו מבקשים לתקן.

<< דובר >> ארבל אסטרחן: << דובר >>

מטעם איזו ועדה?

<< יור >> היו"ר איתן גינזבורג: << יור >>

בוועדה המשותפת לזיהוי ביומטרי.

<< דובר_המשך >> ארבל אסטרחן: << דובר_המשך >>

לא. מטעם - - -

<< יור >> היו"ר איתן גינזבורג: << יור >>

מטעם מדע.

<< דובר_המשך >> אחמד טיבי (הרשימה המשותפת): << דובר_המשך >>

היה אמור להיות בוועדת פנים סעיד אלחרומי. אתם, בטעות או שלא בטעות, ציינתם
את סונדוס - - -

<< יור >> היו"ר איתן גינזבורג: << יור >>

צריך לבדוק שזה - - -

<< דובר >> אחמד טיבי (הרשימה המשותפת): << דובר >>

- - - ועדת המדע. לא. הסיכום שלנו היה שסעיד הוא מטעם ועדת הפנים.

<< דובר >> ארבל אסטרחן: << דובר >>

אבל אז צריך לראות את היחס.

<< יור >> היו"ר איתן גינזבורג: << יור >>

צריך לבדוק את היחס.

<< דובר_המשך >> אחמד טיבי (הרשימה המשותפת): << דובר_המשך >>

אז תסדרו. זה היה הסיכום שלי עם מאיר כהן.

<< יור >> היו"ר איתן גינזבורג: << יור >>

סעיד אלחרומי - - -

<< דובר >> אחמד טיבי (הרשימה המשותפת): << דובר >>

סונדוס לא רוצה, וסעיד - - -

<< יור >> היו"ר איתן גינזבורג: << יור >>

אבל בכל הכבוד, סעיד אלחרומי הוא חבר ועדת הפנים. ומטעם ועדת הפנים כבר יש
3 חברים. מכיוון - - -

<< דובר_המשך >> אחמד טיבי (הרשימה המשותפת): << דובר_המשך >>

זה לא מקובל עלינו. לא מקובל.

<< יור >> היו"ר איתן גינזבורג: << יור >>

הבנתי שלא מקובל, אבל צריך לתת פתרון. זה לא רק לפי הרצון האישי. זו ועדה
משותפת ל-3 ועדות. כל ועדה שולחת 3 נציגים. ועדת הפנים שלחה 3 נציגים. אם
בתוך האופוזיציה – מכיוון שזה לא בתקני האופוזיציה – יעשו החלפות, אין לי
בעיה. מטעם האופוזיציה בוועדת הפנים יש את יוליה מלינובסקי. אם תחליט
האופוזיציה שהיא רוצה במד לשלוח נציג אופוזיציה אחר ובמקומה לשלוח את
אלחרומי כנציג נציג אופוזיציה בוועדת הפנים, זה בסדר. אבל אתם צריכים להגיע
להסכמה בתוך האופוזיציה.

<< דובר_המשך >> אחמד טיבי (הרשימה המשותפת): << דובר_המשך >>

נכון. זה הסיכום באופוזיציה. כנראה טעות קולמוס.

<< יור >> היו"ר איתן גינזבורג: << יור >>

בסדר, אבל אני לא אקבע - - -

<< דובר >> אחמד טיבי (הרשימה המשותפת): << דובר >>

היה לי חשוב לרשום את זה בפרוטוקול. אנחנו נתקן את זה באופוזיציה.

<< יור >> היו"ר איתן גינזבורג: << יור >>

מאה אחוז. תודיעו לנו. זה צריך לעבור אישור ועדה?

<< דובר >> ארבל אסטרחן: << דובר >>

לא.

<< דובר >> בועז טופורובסקי (יש עתיד-תל"ם): << דובר >>

שאלה קצרה, אדוני היושב-ראש. חשוב לנו מאוד ביש עתיד לקדם את נושא
הלגליזציה - - -

<< יור >> היו"ר איתן גינזבורג: << יור >>

כן. אנחנו בסדר-היום - - -

<< דובר_המשך >> בועז טופורובסקי (יש עתיד-תל"ם): << דובר_המשך >>

זה יגיע לסדר-היום? זה ירד מסדר-היום.

<< יור >> היו"ר איתן גינזבורג: << יור >>

נכון. זה ירד מסדר-היום.

<< דובר_המשך >> בועז טופורובסקי (יש עתיד-תל"ם): << דובר_המשך >>

זה לא מופיע כאן. יוזם החוק אמר לי שאין הסכמה, יוזמת החוק אמרה לי שהיא
מאוד רצתה להעלות את זה. היא לא מבינה למה - - -

<< יור >> היו"ר איתן גינזבורג: << יור >>

מי שיזם את העלאת הנושא זה אני – לא יוזם החוק ולא יוזמת החוק. בוא נשים
דברים על דיוקם, אני קבעתי את הדיון וקבעתי שהנושא הזה יעלה היום לסדר-היום
מתוך הבנה שיש הסכמה לגבי הוועדה. ברגע האחרון התגלעו מחלוקות ביחס לוועדה.
מכיוון שיש מחלוקות ביחס לוועדה, הנושא ירד מסדר-היום. כשיגיעו להסכמות על
ועדה – זה יחזור כמו שהצעות אחרות קיבלו הסכמות.

בואו נעבור לסדר-היום.

<< דובר >> ארבל אסטרחן: << דובר >>

הבקשה של חבר הכנסת טיבי תצטרך לחזור לפה כי זה שינוי סיעתי.

<< יור >> היו"ר איתן גינזבורג: << יור >>

חבר הכנסת טיבי, אם אתם רוצים לעשות שינוי בוועדה המשותפת לזיהוי ביומטרי,
זה חייב את אישור הוועדה הזאת.

<< דובר >> אחמד טיבי (הרשימה המשותפת): << דובר >>

לכן העליתי את זה.

<< יור >> היו"ר איתן גינזבורג: << יור >>

זה לא יכול להיות באמירה שרק רוצה לתקן טעות קולמוס. זו לא טעות קולמוס. זה
שינוי הרכב ועדות ולכן אתם צריכים להגיע להסכמה. ברגע שתגיעו להסכמה ביחס
לנציג האופוזיציה בכל סיעה – ואני אומר שוב - -

<< דובר >> אחמד טיבי (הרשימה המשותפת): << דובר >>

הבנתי, הבנתי. נדבר עם מאיר כהן.

<< יור >> היו"ר איתן גינזבורג: << יור >>

- - צריך להיות נציג אחד לאופוזיציה בפנים ומדע. אם אתם רוצים לעשות הצרחות
בין ישראל ביתנו לבינכם, אנחנו לא מתנגדים באופן עקרוני, אבל תחליטו.

<< דובר_המשך >> אחמד טיבי (הרשימה המשותפת): << דובר_המשך >>

אנחנו נסגור את זה באופוזיציה. זו טעות של מאיר כהן.

<< יור >> היו"ר איתן גינזבורג: << יור >>

מאה אחוז. נעבור לסדר-היום.

<< דובר >> בועז טופורובסקי (יש עתיד-תל"ם): << דובר >>

מאיר לא טועה.

<< דובר >> אחמד טיבי (הרשימה המשותפת): << דובר >>

זה הסיכום.

<< יור >> היו"ר איתן גינזבורג: << יור >>

אנחנו נדרשים לקבוע ועדות ל-3 הצעות חוק. הצעת החוק הראשונה היא הצעת חוק
הביטוח הלאומי (תיקון - שינוי המונח נכה), התש"ף-2020, של חברי כנסת יעקב
אשר ומשה גפני. המלצת הלשכה המשפטית היא להעביר את הצעת החוק לוועדת העבודה
והרווחה. נשמעו קולות במליאה להעביר את הצעת החוק לוועדה לקידום מעמד
האישה.

<< דובר >> טלי פלוסקוב (הליכוד): << דובר >>

מה הקשר?

<< יור >> היו"ר איתן גינזבורג: << יור >>

הנושא הוא שינוי המונח נכה בביטוח לאומי. אדם עם מוגבלות.

<< דובר_המשך >> טלי פלוסקוב (הליכוד): << דובר_המשך >>

בטח שוועדת העבודה והרווחה.

<< יור >> היו"ר איתן גינזבורג: << יור >>

נראה לי שאין טבעי מאשר להעביר את זה לוועדת העבודה והרווחה.

<< דובר >> בועז טופורובסקי (יש עתיד-תל"ם): << דובר >>

בהחלט, בהחלט.

<< יור >> היו"ר איתן גינזבורג: << יור >>

בואו נצביע על זה. מי בעד להעביר לוועדת העבודה והרווחה? ירים את ידו.

הצבעה

בעד ההצעה – פה אחד

ההצעה להעביר את הצעת חוק הביטוח הלאומי (תיקון - שינוי המונח נכה),
התש"ף–2020 לוועדת העבודה, הרווחה והבריאות נתקבלה.

<< יור >> היו"ר איתן גינזבורג: << יור >>

פה אחד. הצעת חוק הביטוח הלאומי (תיקון - שינוי המונח נכה), התש"ף-2020
תעבור לוועדת העבודה והרווחה.

<< הצח >> הצעת חוק הפסיכולוגים (תיקון - איסור טיפולי המרה), התש"ף-2020
<< הצח >>

<< הצח >> הצעת חוק הפסיכולוגים (תיקון - איסור טיפולי המרה), התש"ף-2020
<< הצח >>

<< יור >> היו"ר איתן גינזבורג: << יור >>

שתי הצעות חוק בנושא חוק הפסיכולוגים (תיקון - איסור טיפולי המרה) של חברי
הכנסת ניצן הורוביץ ומרב מיכאלי שעלו במליאה. המלצת הלשכה המשפטית היא
להעביר אותן לוועדת העודה, הרווחה והבריאות. נשמעו במליאה הצעות להעביר את
זה לוועדת החוקה, חוק ומשפט; לוועדת החינוך, התרבות והספורט.

הבנתי שיש הסכמה, בסופו של יום, של כל המציעים להעביר את זה לוועדת העבודה
והרווחה. נראה לי שזה המקום הנכון לדון בחוק הזה.

<< דובר >> בועז טופורובסקי (יש עתיד-תל"ם): << דובר >>

למה לא חוקה?

<< יור >> היו"ר איתן גינזבורג: << יור >>

נראה לי שחוקה פחות קשורה לפסיכולוגים ונראה לי שזה המקום הטבעי של החוק
הזה. האם יש מישהו שרוצה להתבטא בנושא, זו העת.

<< דובר_המשך >> בועז טופורובסקי (יש עתיד-תל"ם): << דובר_המשך >>

אני רוצה. יש לי חשש שבוועדת העבודה והרווחה זה לא יקודם בצורה מהירה. אני
לא מבין למה זה לא הגיע לוועדת הפנים או לוועדת החינוך, לאחת משתי הוועדות.
הבנתי שזה היה הסיכום.

<< יור >> היו"ר איתן גינזבורג: << יור >>

הסיכום היה ועדת העבודה והרווחה. גם על מציע החוק, ניצן הורוביץ, זה מקובל.
זה סוכם מראש עם ניצן הורוביץ. מכיוון שהיו קשיים בדרך הנשוא ירד מסדר-היום
ולא עלה לסדר-היום.

<< דובר_המשך >> בועז טופורובסקי (יש עתיד-תל"ם): << דובר_המשך >>

אני לא מכיר את זה.

<< יור >> היו"ר איתן גינזבורג: << יור >>

אני מכיר את זה. מכיוון שאני עסקתי בזה ולא אתם עסקתם בזה, אני מכיר את זה.

<< דובר_המשך >> בועז טופורובסקי (יש עתיד-תל"ם): << דובר_המשך >>

אני רוצה על זה התייעצות סיעתית כי אני רוצה לברר את זה. הבנתי שזה לא
מקובל על מגישי החוק.

<< יור >> היו"ר איתן גינזבורג: << יור >>

זה מקובל על מגישי החוק. ניצן הורוביץ מכיר את זה וזה מקובל. יש לי פה גם
התכתבות איתו על זה.

<< דובר_המשך >> בועז טופורובסקי (יש עתיד-תל"ם): << דובר_המשך >>

על זה אני רוצה התייעצות סיעתית.

<< יור >> היו"ר איתן גינזבורג: << יור >>

טוב. אז נדחה את ההצבעה על זה.

<< דובר >> ארבל אסטרחן: << דובר >>

- - - התייעצות סיעתית.

<< יור >> היו"ר איתן גינזבורג: << יור >>

כשתהיה התייעצות סיעתית, אנחנו - - -

<< דובר >> בועז טופורובסקי (יש עתיד-תל"ם): << דובר >>

כן, כן. בינתיים.

<< הלסי >> הצעה לסדר-היום בנושא: "דמי מחלה בגין ילד קטן שנכנס לבידוד
וההורה העובד נאלץ להיכנס יחד עמו" << הלסי >>

<< יור >> היו"ר איתן גינזבורג: << יור >>

קביעת ועדה לדיון בהצעה לסדר-היום בנושא: "דמי מחלה בגין ילד קטן שנכנס
לבידוד וההורה העובד נאלץ להיכנס עימו", של חבר הכנסת ישראל אייכלר, חוה
אתי עטייה ואנטאנס שחאדה – מישהו מהם פה? לא.

<< דובר >> טלי פלוסקוב (הליכוד): << דובר >>

מה ההצעות?

<< יור >> היו"ר איתן גינזבורג: << יור >>

אתי עטייה הציעה שזה יעלה לוועדת העבודה והרווחה. נשמעו גם קולות שזה יעלה
לוועדת כספים. המציעה הציעה את ועדת העבודה והרווחה. מישהו רוצה להתייחס?
מישהו רוצה לומר משהו אחר?

בואו נצביע. מי בעד להעביר את ההצעה לסדר לוועדת העבודה והרווחה, ירים את
ידו.

הצבעה

בעד ההצעה – פה אחד

ההצעה להעביר את הנושא לוועדת העבודה, הרווחה והבריאות נתקבלה.

<< יור >> היו"ר איתן גינזבורג: << יור >>

פה אחד. ההצעה תועבר לוועדת העבודה והרווחה.

<< נושא >> בקשת יושב ראש ועדת החוקה, חוק ומשפט להקדמת הדיון בהצעת חוק
סמכויות מיוחדות להתמודדות עם נגיף הקורונה החדש (בידוד במקום לבידוד מטעם
המדינה וצווי סגירה מנהליים) (הוראת שעה), התש"ף-2020 (מ/1332), לפני
הקריאה השנייה והשלישית << נושא >>

<< יור >> היו"ר איתן גינזבורג: << יור >>

קיימת בקשה של יושב-ראש ועדת חוקה, חוק ומשפט להקדמת דיון בהצעת חוק
סמכויות מיוחדות להתמודדות עם נגיף הקורונה החדש (בידוד במקום לבידוד מטעם
המדינה וצווי סגירה מנהליים) (הוראת שעה), התש"ף-2020.

מכיוון שהצעת החוק נדונה בוועדת חוקה בצורה אינטנסיבית וההוראות פוקעות
היום, יש צורך דחוף להעביר את זה היום במליאה בקריאה שנייה ושלישית לאחר
שוועדת חוקה, חוק ומשפט השלימה את העבודה. לכן אנחנו מציעים להקדים את
הדיון על-מנת שיעלה היום למליאת הכנסת. האם מישהו רוצה להתייחס? לא. בואו
נעבור להצבעה. מי בעד העברת הצעת החוק לקריאה שנייה ושלישית היום לדיון
במליאה? ירים את ידו.

<< דובר >> נועה בירן - דדון: << דובר >>

8 בעד.

<< יור >> היו"ר איתן גינזבורג: << יור >>

8.

מי נגד? 2. מי נמנע? אין.

הצבעה

בעד ההצעה – 8

נגד – 2

נמנעים – אין

ההצעה למתן פטור מחובת הנחה להצעת החוק נתקבלה.

<< יור >> היו"ר איתן גינזבורג: << יור >>

הצעת החוק קיבלה פטור מחובת הנחה והדיון יוקדם למליאה.

<< דובר >> בועז טופורובסקי (יש עתיד-תל"ם): << דובר >>

רביזיה.

<< נושא >> בקשת הממשלה להקדמת הדיון בהצעת חוק לתיקון פקודת בריאות העם
(נגיף הקורונה החדש - הוראות שונות) (הוראת שעה), התש"ף-2020 (מ/1357),
לפני הקריאה הראשונה << נושא >>

<< יור >> היו"ר איתן גינזבורג: << יור >>

בקשת הממשלה להקדים דיון בהצעת חוק לתיקון פקודת בריאות העם (נגיף הקורונה
החדש - הוראות שונות) (הוראת שעה), התש"ף–2020, לפני הקריאה הראשונה. מדובר
בהצעת חוק שהולכת לפוג. היא קיבלה כבר הארכה אחת והיא הולכת לפוג. אנחנו
צריכים את אישורה.

בואו נפנה לנציגת משרד הבריאות, עורכת הדין טלי וינר.

<< אורח >> טל וינר שילה: << אורח >>

שלום חברי הוועדה, אנחנו מבקשים קיצור לתקופת ההנחה - - -

<< יור >> היו"ר איתן גינזבורג: << יור >>

רגע, עורכת הדין וינר. חברים, אתם פה גם מכונסים וגם מדברים. אז גם אסור
להתכנס וגם אסור לדבר. תתרווחו ותשמרו על השקט. תודה. בבקשה, גברתי.

<< דובר_המשך >> טל וינר שילה: << דובר_המשך >>

הצעת החוק שאנחנו מבקשים לקצר את תקופת ההנחה, מציעה לתקן את פקודת בריאות
העם כהוראת שעה לתקופת הקורונה בכמה נושאים. דבר ראשון, קביעת הוראות אכיפה
בעניין חובות הבידוד שקבועים כיום בצו בידוד בית, עטיית מסכה, חובת הבידוד
וגם חובת הדיווח. עד כה, כל ההוראות הפליליות והמינהליות של זה היו קבועות
בתקנות אכיפה שעתידות לפוג בסוף החודש.

כמו כן, אנחנו רוצים גם להסדיר את הנושא של דרישת מידע לצורך חקירות
אפידמיולוגיות, לרבות הסתייעות בגורמים נוספים כמו רשויות מקומיות וחיילים.

הדבר השלישי והנוסף שהוא חשוב מאוד לאור פתיחת השמים, זה העברת מידע בין
מדינות וכל ההסדרה של הנושא הזה.

<< יור >> היו"ר איתן גינזבורג: << יור >>

מישהו רוצה להתייחס? בבקשה, חבר הכנסת טופורובסקי.

<< דובר >> בועז טופורובסקי (יש עתיד-תל"ם): << דובר >>

קיבלנו את הצעת החוק חצי שעה לפני הישיבה. אני באופן אישי הייתי בנהיגה ולא
הספקתי לקרוא אותה, לא הספקתי לעבור עליה. עכשיו הביאו לי אותה מודפסת. אני
לא יכול אפילו להתייחס לזה בצורה רצינית, אבל אני רואה כאן כל מיני הוראות
כמו שינוי קנסות והחלטת פקידים בלי אישור הוועדה ועוד כל מיני דברים שהם
בהגדרה מושתים על האזרחים, דברים שפוגעים באזרחים.

זה משהו שלדעתי לא ראוי שנקדים בו דיון בלי שיהיה זמן לוועדה לדון בו, בלי
שיהיה זמן לנו, חברי הוועדה, להסתכל ולהבין על מה אנחנו מקדים דיון, אלא רק
לשמוע כאן איזושהי אמירה. אני חושב שזה גם מצטרף למה שאמרתי, כל ישיבה אני
אומר כאן, גם לדוח של ממ"מ שיש לי אותו כאן. העובדה שאנחנו מקדימים דיונים
בכל כך הרבה דברים בלי להניד עפעף, בלי לחשוב, בלי לתת איזשהו שיקול דעת,
לדעתי זה לא לעניין. זה אפילו חמור מאוד, במיוחד שזה הקדמת דיונים על
הוראות שנותנות לפקידים אפשרות להשית קנסות או – לא הספקתי לקרוא את זה –
לפגוע בחופש של אזרחים. אני חושב, א', שלא ראוי שנדון בזה חצי שעה אחרי
שאנחנו מקבלים את ההצעה עצמה; ב', גם לא כל-כך מהר צריך להקדים דיון במה
שלא הכרחי ולא נחוץ. לכן אני מבקש להתנגד לזה.

<< יור >> היו"ר איתן גינזבורג: << יור >>

תודה. עוד מישהו רוצה להתייחס?

<< אורח >> טל וינר שילה: << אורח >>

אני רק רוצה להגיד שאין שינוי של הקנסות מהמצב היום אלא רק הסדרה במסגרת
הפקודה של מה שהוסדר בתקנות שעת החירום.

<< יור >> היו"ר איתן גינזבורג: << יור >>

כפי שנאמר על-ידי משרד הבריאות, החוק הזה לא משנה את מה שחל היום. הוא בא
לקבוע בחוק את מה שקבוע היום בתקנות. מכיוון שתוקפן הולך לפוג, אנחנו
צריכים להמשיך להשתמש בסעיפים האלו כי הקורונה עוד לא עברה מהעולם, לצערנו.
הכנסת מתבקשת לדון בחוק הזה מוקדם כדי שהחוק הזה יעבור ויוכל להיות נדון
בוועדה בצורה טובה ויעילה. אם לא נקדים את הדיון, זה אומר שהדיונים על החוק
הזה יתחילו רק בשבוע הבא ולא יהיה לוועדה הרלוונטית זמן לדון ולאשר אותו
בטווח הזמנים עד שתוקף החוק יתפוגג.

לכן נראה לי חשוב להקדים את הדיון להיום על מנת שלוועדת העבודה והרווחה או
איזו ועדה שלא תהיה יהיה מספיק זמן כדי לדון בזה בכובד ראש ולדון בכל
הסעיפים שאגב, כבר תקפים היום, אבל תוקפם הולך להסתיים בסוף החודש הזה. לכן
אני מציע להקדים את הדיון.

נעלה את ההצעה להצבעה. מי בעד הקדמת הדיון, ירים את ידו.

<< דובר >> נועה בירן - דדון: << דובר >>

11.

<< יור >> היו"ר איתן גינזבורג: << יור >>

11 בעד.

מי נגד? אחד. מי נמנע? אין.

הצבעה

בעד הצעת הממשלה – 11

נגד – 1

נמנעים – אין

הצעת הממשלה להקדים את הדיון בהצעת חוק לתיקון פקודת בריאות העם (נגיף
הקורונה החדש - הוראות שונות) (הוראת שעה), התש"ף–2020 נתקבלה.

<< יור >> היו"ר איתן גינזבורג: << יור >>

הקדמת הדיון אושר.

<< דובר >> בועז טופורובסקי (יש עתיד-תל"ם): << דובר >>

רביזיה.

<< נושא >> קביעת ועדה לדיון בתקנות סמכויות מיוחדות להתמודדות עם נגיף
הקורונה החדש (הוראת שעה) (הגבלות על הפעלת שדות תעופה וטיסות),
התש"ף-2020. << נושא >>

<< יור >> היו"ר איתן גינזבורג: << יור >>

נעבור לסעיף ו' – קביעת ועדה לדיון בתקנות סמכויות מיוחדות להתמודדות עם
נגיף הקורונה החדש (הוראת שעה) (הגבלות על הפעלת שדות תעופה וטיסות),
התש"ף–2020. מדובר בתקנות מתוקף חוק הקורונה שעל-פי החוק אנחנו נדרשים מי
ידון באותן תקנות.

אלה תקנות שנוגעות להגבלת והפעלת שדות תעופה וטיסות. נראה לי שהוועדה
המתאימה ביותר והטבעית ביותר היא ועדת הכלכלה של הכנסת. אם יש מישהו שרוצה
להתייחס, אז בבקשה.

<< דובר >> בועז טופורובסקי (יש עתיד-תל"ם): << דובר >>

הגיוני.

<< יור >> היו"ר איתן גינזבורג: << יור >>

אם כך, בואו נצביע. מי בעד העברת התקנות לוועדת הכלכלה? אלעזר, אתה רוצה
לדבר?

<< דובר >> אלעזר שטרן (יש עתיד-תל"ם): << דובר >>

כן. אני בא מוועדת קורונה. יש כפילויות שדנים בכל מיני ועדות על אותם
נושאים. אני לא יודע כמה ועדת הכלכלה כבר עמוק בתוך זה, אבל אני יודע
שוועדת הקורונה עמוק בתוך זה.

<< יור >> היו"ר איתן גינזבורג: << יור >>

אני רוצה לומר משהו על ועדת הקורונה כי זה נדון בהרבה מאוד ועדות.

<< דובר_המשך >> אלעזר שטרן (יש עתיד-תל"ם): << דובר_המשך >>

זה מה שאמרתי.

<< יור >> היו"ר איתן גינזבורג: << יור >>

אם תקראו טוב את סמכויות ועדת הקורונה אתם תבינו שוועדת הקורונה הוקמה על
מנת להפיק לקחים מהגל הקודם, סליחה, לבדוק איך התנהלה הממשלה בגל הקודם,
להפיק לקחים ולבדוק היערכות לגל הבא. אלה סמכויות הוועדה. היא לא הוקמה
כוועדה מחוקקת שתפקידה להחליף ועדות אחרות שתפקידן הטבעי הוא לדון בכל מיני
חוקים, הגם שהם עוסקים בקורונה. למשל, התקנות האלה עוסקות בתעופה, אומנם
בצל הקורונה, אבל עוסקות בתעופה. כשהוחלט על הקמת ועדת הקורונה, זה מה
שהוסכם.

<< דובר_המשך >> אלעזר שטרן (יש עתיד-תל"ם): << דובר_המשך >>

אבל זו לא חקיקה.

<< יור >> היו"ר איתן גינזבורג: << יור >>

זו חקיקה. אלה תקנות.

<< קריאה >> קריאה: << קריאה >>

ומוכנות לרעידות אדמה.

<< יור >> היו"ר איתן גינזבורג: << יור >>

כן. ומוכנות לרעידות אדמה על פי בקשת יושבת-ראש הוועדה המיועדת. היה ברור
לכולם מתחילת הקמת הוועדה שהיא לא תחליף ועדות טבעיות שעוסקות בנושאים
שונים, הגם שבצל הקורונה. מי שביקש באופן חריג להעביר את אותן תקנות שנדונו
בסוף בוועדת הקורונה היה הליכוד. שאר התקנות לא עברו לקורונה, רק התקנות
האלה וזה עשה את הרעש התקשורתי.

כל שאר התקנות שנוגעות לחוק הקורונה עברו לוועדת אחרות ואף אחד לא דיבר
עליהן. רק הגבלת פעילות עברה לוועדת הקורונה לבקשת הליכוד באופן חריג,
לבקשת יושבת-ראש הוועדה. לכן כל האמירה שוועדת הקורונה לא עוסקת בקורונה,
היא הבל.

ועדת הקורונה צריכה לעסוק בהפקת לקחים מהגל הקודם והיערכות לגל הבא, לרבות
ההיערכות לרעידות אדמה. היא לא אמורה לעסוק בסיפור היום יומי של חקיקה כי
זה נוגע לוועדות אחרות ואף ועדה לא הסכימה לוותר על סמכויות החקיקה שלה
בתחומים השונים.

<< דובר_המשך >> אלעזר שטרן (יש עתיד-תל"ם): << דובר_המשך >>

אמרתי דבר פשוט ואני אומר את זה עכשיו. יכול להיות שוועדת הכלכלה מבינה.
אני אומר לך כמי שישב כמה פעמים בוועדת קורונה, אתה בקלות להכניס לשם את מה
שאמרת על הפקת לקחים מהגל הראשון גם על הנושא הזה בגלל שאתה מדבר פה על
תקנות תעופה.

בגל הראשון סגרנו את שדות התעופה ועכשיו אנחנו רוצים לראות מה הרווחנו מזה
ומה הפסדנו מהסגירות האלה, כמה מאלה שנכנסו בשדות התעופה בתקנות האלה חלו,
מה הם הכניסו לארץ, מה הם לא הכניסו לארץ, כמה בדיקות היו בפעם הראשונה
בשדה התעוה וכמה לא בדקו וכמה היום נבדקים אם היו מקימים שם מעבדה.

כל מה שאמרת – ואני לא אומר לך שאני אתנגד להצעה שלך – אני חושב שצריך
לעשות איזושהי סקירה איפה בתוך הוועדות של הכנסת כבר מצטברת מומחיות. אנחנו
מדברים על כל הוועדות של הקואליציה, בוא נגיד את האמת. איפה מצטברת
מומחיות, ואותה ליישם.

<< יור >> היו"ר איתן גינזבורג: << יור >>

גם ועדת ביקורת דנה בנושאים האלה ובנושאים אחרים שעוסקים בקורונה. זה בסדר.

<< דובר_המשך >> אלעזר שטרן (יש עתיד-תל"ם): << דובר_המשך >>

אבל היא ועדת ביקורת.

<< יור >> היו"ר איתן גינזבורג: << יור >>

בסדר. אבל היא עוסקת וגם היא צוברת מומחיות.

<< דובר >> טלי פלוסקוב (הליכוד): << דובר >>

גם ועדת רווחה דנה. גם בוועדת הרווחה יודעים.

<< יור >> היו"ר איתן גינזבורג: << יור >>

כל ועדה דנה. כל ועדה דנה בנושאים כאלה ואחרים.

<< דובר >> אלעזר שטרן (יש עתיד-תל"ם): << דובר >>

נכון, נכון.

<< יור >> היו"ר איתן גינזבורג: << יור >>

נראה לי שהמומחיות של ועדת הכלכלה היא בתחום התעופה.

<< דובר_המשך >> אלעזר שטרן (יש עתיד-תל"ם): << דובר_המשך >>

יכול להיות. אמרתי לך, אני לא אתנגד.

<< יור >> היו"ר איתן גינזבורג: << יור >>

לכן זו הצעתי. בסדר.

מי בעד להעביר את ההצעה לוועדת הכלכלה, ירים את ידו.

הצבעה

בעד ההצעה – פה אחד

ההצעה להעביר את תקנות סמכויות מיוחדות להתמודדות עם נגיף הקורונה החדש
(הוראת שעה) (הגבלות על הפעלת שדות תעופה וטיסות), התש"ף–2020 לדיון בוועדת
הכלכלה, נתקבלה.

<< יור >> היו"ר איתן גינזבורג: << יור >>

פה אחד. פה אחד. ההצעה תועבר לוועדת הכלכלה.

<< דובר >> בועז טופורובסקי (יש עתיד-תל"ם): << דובר >>

פסיכולוגים.

<< נושא >> הקמת ועדה משותפת לוועדת המדע והטכנולוגיה ולוועדת החוקה, חוק
ומשפט לפי חוק סדר הדין הפלילי (סמכויות אכיפה – מעצרים). << נושא >>

<< יור >> היו"ר איתן גינזבורג: << יור >>

כן. הקמת ועדה משותפת לוועדת המדע והטכנולוגיה ולוועדת החוקה, חוק ומשפט
לפי חוק סדר הדין הפלילי (סמכויות אכיפה – מעצרים). התקבלה פנייה מהמשרד
לביטחון פנים על בקשה להקמת ועדה משותפת – לפי החוק שקראתי – של ועדת חוקה
וועדת מדע.

זו ועדה שמפקחת על כל נושא האיזוק האלקטרוני ועל פיקוח אלקטרוני על אסירים
ועצירים. הוועדה תהיה בת 8 חברים, 4 מכל ועדה. בהתייעצות עם יושבי-ראש
הוועדות אנחנו מציעים את הרכב הוועדה כדלקמן:

מטעם ועדת המדע והטכנולוגיה יכהנו חברי הכנסת עינב קאבלה שתהיה גם
יושבת-ראש הוועדה, יבגני סובה, משה אבוטבול וסונדוס סאלח.

מטעם ועדת החוקה, חוק ומשפט יכהנו חברי הכנסת יעקב אשר, אוסנת מארק, אריאל
קלנר ויואב סגלוביץ'.

מישהו רוצה להתייחס להצעה? לא. אם כך, נעבור להצבעה. מי בעד הקמת הוועדה
המשותפת, ירים את ידו.

הצבעה

בעד ההצעה – פה אחד

ההצעה בדבר הקמת ועדה משותפת לוועדת המדע והטכנולוגיה ולוועדת החוקה, חוק
ומשפט לפי חוק סדר הדין הפלילי (סמכויות אכיפה – מעצרים), נתקבלה.

<< יור >> היו"ר איתן גינזבורג: << יור >>

פה אחד. הוועדה אושרה.

<< הצח >> הצעת חוק הפסיכולוגים (תיקון - איסור טיפולי המרה), התש"ף-2020
<< הצח >>

<< הצח >> הצעת חוק הפסיכולוגים (תיקון - איסור טיפולי המרה), התש"ף-2020
<< הצח >>

<< יור >> היו"ר איתן גינזבורג: << יור >>

נחזור לקביעת חוק הפסיכולוגים. חבר הכנסת טופורובסקי, האם אתה מבקש עדיין
התייעצות סיעתית?

<< דובר >> בועז טופורובסקי (יש עתיד-תל"ם): << דובר >>

ירדתי מההתייעצות הסיעתית. לדעתי מציעי החוק עושים טעות, אבל זה רצונם,
שיהיו בריאים.

<< קריאה >> קריאה: << קריאה >>

רצונו של אדם – כבודו.

<< יור >> היו"ר איתן גינזבורג: << יור >>

על פי ההצעה, אנחנו מבקשים לעביר את הצעת חוק הפסיכולוגים, שתי הצעות החוק,
של חברי הכנסת הורוביץ ומיכאלי לוועדת העובדה, הרווחה והבריאות, בתקווה
שהדבר יקודם במהרה ובצורה טובה ויעילה.

מי בעד העברת החוק לוועדת העובדה והרווחה, ירים את ידו.

<< דובר >> נועה בירן - דדון: << דובר >>

6 בעד.

<< יור >> היו"ר איתן גינזבורג: << יור >>

6. מי נגד? 2. מי נמנע?

הצבעה

בעד ההצעה – 6

נגד – 2

נמנעים – אין

ההצעה להעביר את הצעת חוק הפסיכולוגים (תיקון - איסור טיפולי המרה),
התש"ף–2020 לוועדת העבודה, הרווחה והבריאות נתקבלה.

<< יור >> היו"ר איתן גינזבורג: << יור >>

הצעת החוק תועבר לדיון בוועדת העבודה והרווחה.

תם סדר-היום. אני מודה לכל החברים. הרביזיה תידון בשעה 11:55.

<< סיום >> הישיבה ננעלה בשעה 11:25. << סיום >>
