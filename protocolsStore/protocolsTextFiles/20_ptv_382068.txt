הכנסת העשרים

מושב שלישי

פרוטוקול מס' 230

מישיבת ועדת הכנסת

יום רביעי, י"ז באדר התשע"ז (15 במרץ 2017), שעה 10:50

סדר היום:

א. בקשת יו"ר ועדת העבודה, הרווחה והבריאות למיזוג הצעות חוק הבאות:

  1. הצעת חוק הזכות לעבודה בישיבה (תיקון מס' 3) (הבטחת תנאים הולמים
  למאבטחים), התשע"ז-2017 (כ/689)

  2. הצעת חוק עמדות שמירה לעובדים בענף השמירה והאבטחה, התשע"ז-2016
  (פ/3545/20)

  ------

  1. הצעת חוק פעולות איבה (תיקון מס' 34) (תגמולים לנפגעי פעולות איבה
  שהתרחשו מחוץ לישראל, התשע"ז-2017 (כ/695)

  2. הצעת חוק התגמולים לנפגעי פעולות איבה (תיקון – הקמת ועדת חריגים
  לנפגעי פעולות איבה שהתרחשו מחוץ לישראל), התשע"ז-2017 (פ/3708/20)

  ------

  1. הצעת חוק זכות השגה על החלטה בעניין רישוי מקצועות בתחום הרפואה
  והבריאות (תיקוני חקיקה), התשע"ז-2017 (כ/696)

  2. הצעת חוק זכות ערר על החלטה בעניין רישוי מקצועות בתחום הרפואה
  והבריאות (תיקוני חקיקה), התשע"ז-2017 (פ/3671/20)

ב. בקשת יו"ר הוועדה המיוחדת לדיון בהצ"ח התכנון והבניה (תיקון –פיצול
דירות) ובהצעת חוק בעניין תקופת לידה והורות למיזו הצעות חוק הבאות:

  1. הצעת חוק שינויים בהסדר תקופת הלידה וההורות (תיקוני חקיקה),
  התשע"ז-2017 (פ/3781)

  2. הצעת חוק עבודת נשים (תיקון הארכת חופשת לידה), התשע"ה-2015 (פ/1135)

נכחו:

חברי הוועדה:

יואב קיש – היו"ר

דוד ביטן

יואב בן צור

אחמד טיבי

חברי הכנסת:

בצלאל סמוטריץ

דב חנין

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

איה לינצ'בסקי

בקשות יושבי-ראש ועדה למיזוג הצעות חוק

היו"ר יואב קיש:

אני מתכבד לפתוח את הישיבה בנושא מיזוגי חוק. אנחנו בבקשת ישוב-ראש ועדת
העודה הרווחה והבריאות למיזוג הצעות חוק הבאות: הצעת חוק הזכות לעבודה
בישיבה (תיקון מס' 3) (הבטחת תנאים הולמים למאבטחים), התשע"ז-2017 (כ/689),
עם הצעת חוק עמדות שמירה לעובדים בענף השמירה והאבטחה, התשע"ז-2016
(פ/3545/20). הצעה זו למיזוג הגיעה כבקשה מיושב-ראש הוועדה. מי בעד ירים את
ידו?

אורן אסף חזן (הליכוד):

רגע, רגע.

דוד ביטן (הליכוד):

יש הרבה מאוד בקשות שאתה לא מעלה לדיון ואתה לא יכול להעלות מה שאתה רוצה
ומה שאתה לא רוצה, לא.

היו"ר יואב קיש:

חבר הכנסת ביטן, מכיוון שהכרזתי על הצבעה, אנחנו מצביעים.

דוד ביטן (הליכוד):

אבל אתה לא נותן לי לדבר?

היו"ר יואב קיש:

אם היית עוצר את ההצבעה - - -

אורן אסף חזן (הליכוד):

אני ביקשתי, אני אמרתי לך.

דוד ביטן (הליכוד):

- - -

היו"ר יואב קיש:

מכיוון שאני מרגיש כאילו זכותכם נפגעה, אני לא הולך לעשות את ההצבעה. נחזור
חזרה לסדר היום מהתחלה ואם מישהו לא רוצה להצביע, לא נצביע. רק שתדעו
שב-11:00 אני נועל את הישיבה.

דוד ביטן (הליכוד):

אנחנו נגד. הוא לא החליט מה הוא כן מעלה ומה הוא לא מעלה. יש לו הרבה
בקשות.

היו"ר יואב קיש:

אני מעלה להצבעה. אם אתה רוצה, תצביע נגד. אתה רוצה לדבר?

אורן אסף חזן (הליכוד):

יש מיזוג על חוק שלי שאני לא יודע עליו, אני רוצה לשאול את היועצת המשפטית.

היו"ר יואב קיש:

אתה לא בזכות דיבור. אתה רוצה לדבר?

אורן אסף חזן (הליכוד):

אני רוצה לשאול שאלה.

היו"ר יואב קיש:

בבקשה, חבר הכנסת אורן חזן.

אורן אסף חזן (הליכוד):

היועצת המשפטית - - -

ארבל אסטרחן:

יש החלטה - - -

אורן אסף חזן (הליכוד):

אבל לא עדכנו אותי.

היו"ר יואב קיש:

מה אתה רוצה?

אורן אסף חזן (הליכוד):

מה המשמעות - - -

היו"ר יואב קיש:

חבר הכנסת חזן, תודה. הוא רוצה, אי-אפשר לעשות.

דוד ביטן (הליכוד):

אתה יודע כמה חוקים הוא מעכב בגלל האינטרסים האישיים שלו.

היו"ר יואב קיש:

זה שקר וחבל שאתה משקר פה בוועדה. חבל שאתה משקר בוועדה לכל החברים. אל
תשקר.

דוד ביטן (הליכוד):

- - - שאתה מעכב.

היו"ר יואב קיש:

חבר הכנסת ביטן, אני קורא אותך לסדר פעם ראשונה.

דוד ביטן (הליכוד):

אתה יכול לקרוא לי לסדר.

היו"ר יואב קיש:

אני קורא לך לסדר פעם שנייה.

דוד ביטן (הליכוד):

- - -

היו"ר יואב קיש:

אני קורא אותך לסדר פעם שלישית. סדרנים נא להוציא את חבר הכנסת ביטן.
אי-אפשר להתנהל ככה. סדרנים, נא להוציא את חבר הכנסת ביטן.

(חבר הכנסת דוד ביטן יוצא ממליאת הוועדה.)

דב חנין (הרשימה המשותפת):

חברים, אנחנו רוצים שהכנסת תעבוד.

היו"ר יואב קיש:

שימו לב מה קורה פה. אני רוצה להפעיל את ועדת הכנסת שתעשה את תפקידה לטובת
חברי הכנסת. במקרה הזה, אפילו תוך כדי הדיון הקודם קבלתי בקשה לדברים
דחופים שאנשים רוצים אותם ויושב-ראש הקואליציה, על רקע מאבק אישי מטורף, עם
אגו בשמים, פוגע בעבודת הכנסת. זו שערורייה וזה עובר כל גבול. אני לא אתן
ליושב-ראש הקואליציה לפגוע בעבודת הכנסת.

דוד ביטן (הליכוד):

אתה צריך להתפטר מהתפקיד.

היו"ר יואב קיש:

תוציאו אותו בבקשה.

דוד ביטן (הליכוד):

אתה צריך להתפטר מהתפקיד כי אתה משתמש בתפקיד במקום הכנסת.

היו"ר יואב קיש:

אני מעלה לדיון את הצעת החוק להצבעה. אתה רוצה להשתתף בהצבעה?

דוד ביטן (הליכוד):

זו זכותי להשתתף בהצבעה.

היו"ר יואב קיש:

אז תשב בבקשה, מפריע לי שאתה עומד.

דוד ביטן (הליכוד):

אתה עושה הצבעה? אם לא, אני יוצא.

היו"ר יואב קיש:

ההצבעה היא על מיזוג הצעת חוק זכות השגה על החלטה בעניין רישוי מקצועות
בתחום הרפואה והבריאות (תיקוני חקיקה), התשע"ז-2017 (כ/696) והצעת חוק זכות
ערר על החלטה בעניין רישוי מקצועות רפואיים (תיקוני חקיקה) התשעף,ז-2017
(פ/20/3671). בקשה של יושב-ראש ועדת העבודה והרווחה. מי בעד שירים את ידו?

הצבעה

בעד – 4

נגד – 4

נמנעים – אין

הבקשה למיזוג הצעות החוק לא נתקבלה.

אחמד טיבי (הרשימה המשותפת):

חבר הכנסת בן צור, מה נגד? אתה תשלם על זה.

דב חנין (הרשימה המשותפת):

אתם תוקעים את עבודת הוועדה.

אחמד טיבי (הרשימה המשותפת):

אתה תשלם על זה.

אורן אסף חזן (הליכוד):

מה אתה נובח? ברברי.

אחמד טיבי (הרשימה המשותפת):

אני מבקש להוציא אותו.

היו"ר יואב קיש:

אבל הסתיים הדיון.

אחמד טיבי (הרשימה המשותפת):

אני מבקש להוציא אותו.

היו"ר יואב קיש:

חבר הכנסת חזן, מה אמרת לו? לא שמעתי מה אמרת לו.

אחמד טיבי (הרשימה המשותפת):

חבר הכנסת בן צור, אתה תשלם על זה. בקשת אתמול בקשה, אתה תשלם על זה, אתה
צבוע.

אורן אסף חזן (הליכוד):

אל תאיים על חבר כנסת.

היו"ר יואב קיש:

נגמרה ההצבעה. אתם לא נותנים לי לדבר. לא הסתיימה הישיבה. חברים, כמו שאתם
רואים, הקואליציה תקינה, הכול בסדר. אנחנו נהנים מעבודתנו הפורייה בכנסת.
יש אירועים מיותרים לגמרי. אני לא מבין למה לוקחים את לרקע אישי. אגב, אם
הייתי מקשיב ליושב-ראש הקואליציה בעניין הפיטורים, אז חבר הכנסת אייכלר כבר
לא היה בוועדה לביקורת המדינה ועוד חברים רבים היו צריכים להיות מודחים
מתפקידם. אני אחכה להנחיות ראש הממשלה בעניין, כמי שמתווה באמת את מדיניות
הקואליציה.

אחמד טיבי (הרשימה המשותפת):

אני מבקש רביזיה.

היו"ר יואב קיש:

בסדר, נעשה רביזיה. נודיע לכם מתי. תודה רבה, הישיבה נעולה.

הישיבה ננעלה בשעה 11:01.
