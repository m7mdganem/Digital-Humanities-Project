פרוטוקולים/ועדת הכנסת/3023

ירושלים, ח' באייר, תשס"א

1 במאי, 2001

הכנסת החמש-עשרה נוסח לא מתוקן

מושב שלישי

פרוטוקול מס' 168

מישיבת ועדת הכנסת

יום רביעי, י"ג באדר התשס"א (6 במרס 2001), שעה 12:00

נכחו:

חברי הוועדה: סאלח טריף – היו"ר

מוזמנים: אריה האן - מזכיר הכנסת

דוד לב - סגן מזכיר הכנסת

יועצת משפטית: ארבל אסטרחן

מנהל/ת הוועדה: אתי בן-יוסף

קצרנית: רויטל יפרח

סדר היום: 1. בקשה להקדמת הדיון בהצעת חוק יסוד: הממשלה וחוק הממשלה,

התשס"א-2001, לפני הקריאה השניה והשלישית וקביעת מסגרת לדיון

בהסתייגויות.

2. בחירת מ"מ ליו"ר הכנסת.

3. חוק טל.

4. בחירת מ"מ זמני ליו"ר ועדת הכנסת.

1. בקשה להקדמת הדיון בהצעת חוק יסוד: הממשלה וחוק הממשלה,

התשס"א-2001, לפני הקריאה השניה והשלישית וקביעת מסגרת לדיון בהסתייגויות.

היו"ר סאלח טריף:

אני מתכבד לפתוח את הישיבה.

ראובן ריבלין:

לצערי הרב, החומר היה מוכן מספר דקות אחרי שהישיבה נסגרה. אנחנו נדון בחוק
הבחירה הישירה כשעתיים.

אריה האן:

לפי חלוקה פרופורציונלית.

אליעזר זנדברג:

ומן הסתם, אני לא מוצא שום דחיפות. למעשה צריכים הסכמה של קואליציה לקיים
את הדיון היום. הדבר הזה של הגבלת הזמן נראה לי דבר סביר.

אני רוצה לשאול שאלה בעוד עניין: דנים כאן בנושא מחייב דיון במליאה, למיטב
ידיעתי, על חוק יסוד: הממשלה.... לא? על מה דנים?

נעמי חזן:

על משהו אחר.

מיכאל קליינר:

אני חושב, שהנוהל הזה, שהיה בכנסות קודמות, היינו משתמשים בו רק במקרים
חריגים ויוצאי דופן, מכיוון שחורגים מתקנון הכנסת. אם הדברים נעשים
אוטומטית,בכל דיון, צריך או לא צריך, חיוני לא חיוני, משתמשים בו בסיטונאות
ורומסים את היכולת של חברי הכנסת לא מקובל עלי.

היו"ר סאלח טריף:

איזה סיטונאות. במשך שנה וחצי זו הפעם השניה שזה קורה.

מיכאל קליינר:

לא זו לא הפעם השניה. זו השלישית או הרביעית.

היו"ר סאלח טריף:

לא, זו לא סיטונאות.

מיכאל קליינר:

אבל מאז שזה התחיל, זה בכל פעם.

ראובן ריבלין:

אם יהיה לך רוב, אתה צודק.

מיכאל קליינר:

רובי, הרוב יכול לא לתת למיעוט להשמיע את דברו בכלל. אני מוכן להגיע להסכמה
סבירה. דיברתי עם נעמי חזן, דיברתי עם רובי והכנתי הסתייגויות ל-25 דקות
ויכולתי להגיש גם אלף.

ראובן ריבלין:

אתה מדבר על חוק טל?

מיכאל קליינר:

על חוק טל.

ראובן ריבלין:

אנחנו עכשיו לא מדברים על חוק טל. בחוק טל אני אסכים איתך.

היו"ר סאלח טריף:

אני מבקש לאשר את הבקשה לפטור מחובת הנחה של ביטול חוק הבחירה הישירה וחוק
יסוד: הממשלה וחוק הממשלה, התשס"א-2001, לפני הקריאה השניה והשלישית.

מי בעד, ירים את ידו:

הצבעה

בעד – הרוב

נגד – 3

נמנעים – אין

היו"ר סאלח טריף:

תודה. ברוב גדול נגד שלושה, אני קובע שהבקשה אושרה. אני מבקש לקבוע דיון
מיוחד בהסכמה.

מי בעד לקיים דיון בהסתייגויות למשך שעתיים, על פי ההסכמה שהתקבלה כאן?

 ההצעה אושרה. 

רבותי, רביזיה. מי בעד רביזיה? בעדו 2 דקות רביזיה.

אופיר פינס-פז:

איך השעתיים מתחלקות בין המסתייגים?

ראובן ריבלין:

נראה את כל ההסתייגויות ובהתאם לפרופורציה.

אופיר פינס-פז:

שכל מסתייג יסתייג לפחות במשך 5 דקות, ואם ישאר זמן, אז יתנו למי שיש לו
יותר הסתייגויות.

היו"ר סאלח טריף:

בסדר.

שלמה שהם:

זה לא בטוח. אני רוצה לקחת את רשימת מספר ההסתייגויות ואז נראה.

ראובן ריבלין:

לפי מסתייגים ולא לפי מספר ההסתייגויות.

היו"ר סאלח טריף:

כל מסתייג ידבר ואת הזמן יחלקו לפי הסדר.

רבותי, שתי דקות עברו ואנחנו מבקשים להצביע על בקשת הרביזיה.

מי בעד הרביזיה ירים את ידו?

הצבעה

בעד – 1

נגד – כולם

נמנעים – אין

היו"ר סאלח טריף:

הרביזיה לא התקבלה.

2. בחירת מ"מ ליו"רהכנסת.

היו"ר סאלח טריף:

בינתיים, אני מבקש למנות ממלא מקום ליושב ראש הכנסת, בתקופה שהוא ייעדר
מהארץ מה-8 למרס ועד שובו ארצה, את סגן היושב ראש דוד טל. מי בעד רבותי?

בעד – כולם.

3. חוק טל.

היו"ר סאלח טריף:

בבקשה, חבר הכנסת ריבלין.

ראובן ריבלין:

הנושא הבא שביקשנו להעלות הוא נושא חוק טל. ובכן, חוק טל כבר קיבלנו חופש
מחובת הנחה ואין צורך בשחרור מחובת הנחה בפעם נוספת. החוק הונח כבר אתמול,
גם על חשבון היום. עכשיו, יש לנו רק בעיה של הסתייגויות לגבי חוק טל.

לגבי הסתייגויות בחוק טל הגישו שלוש קבוצות הסתייגויות:

קבוצת מר"צ, קבוצת לפיד, ועכשיו הצטרף גם קליינר.

אופיר פינס-פז:

גם אני הגשתי הסתייגויות.

ארבל אסטרחן:

כן, יש של אופיר פינס ושל קבוצת יהלום.

מוחמד ברכה:

גם אנחנו...

היו"ר סאלח טריף:

אני אאשר לך.

נעמי חזן:

אם אתם רוצים לפתוח את זה,ף אז אני אתעקש ל-50 הסתייגויות.

ראובן ריבלין:

עוד לא קבענו את הזמן.

נעמי חזן:

בסדר. האם מר"צ עם מסתייג אחד, מקבל מחצית הזמן של כל הסיעות...

ראובן ריבלין:

אז לאחרים אין זמן. זה קרה לי בליכוד הרבה פעמים. למשל, בשנתיים האחרונות
אני דיברתי והסיעה שתקה. זו היתה החלוקה. לעומת זאת, אני עבדתי והם בילו.

רבותי, אנחנו רוצים לעזור. אנחנו צריכים לזכור שמיד אחרי חוק טל, יעבור או
לא יעבור, מציגים את הממשלה. הוזמנו סגל א' של כל מדינת ישראל לשעה 17:00.
לא נגמור בשעה 17:00, כי לצערנו הרב רבים מהחברים משתתפים בצערה ובהלוויתו
של אביה של חברת הכנסת, השרה, דליה איציק. לכן אנחנו צריכים להגביל את
עצמנו להצטמצם. אני, כאשר ישבנו על חוק טל ולא ידעתי עדין מי המסתייגים,
היו פה שתי קבוצות. בא קליינר ואמר שהוא רוצה גם, בא פינס ואמר שהוא רוצה
גם. ברכה גם, יכול לדבר גם 5 דקות, זה לא בעיה. אנחנו נקבע מסגרת
הסתייגויות של שעה וחצי. הוא רוצה שלושת רבעי שעה.

מזכיר הכנסת אריה האן:

לא שעה וחצי.

היו"ר סאלח טריף:

מתי יתחיל הדיון?

מזכיר הכנסת אריה האן:

הדיון יתחיל ב-14:45. אתם לא תספיקו.

היו"ר סאלח טריף:

ואם זה יתקל ב-17:00?

מזכיר הכנסת אריה האן:

זה לא טוב שעה וחצי. ההצבעות נקבעו ל-15:30. עכשיו 12:45... לא תצליחו.

ראובן ריבלין:

שעה וחצי בהתאם למוסכם. קבוצת לפיד – חצי שעה. קבוצת מר"צ – חצי שעה וחצי
שעה למסתייגים הבודדים קליינר, אופיר פינס ויהלום.

ארבל אסטרחן:

יהלום נתן גם קבוצה.

ראובן ריבלין:

אז ניקח 5 דקות מהם ו-5 דקות מהם וניתן לקבוצת יהלום רבע שעה. 25 דקות
למר"צ, 25 דקות ל... ועוד 40 דקות לשאר העולם.

היו"ר סאלח טריף:

25 דקות לבודדים.

רבותי, זה ההסדר שאנחנו רוצים אשר.

מיכאל קליינר:

אני צריך פעם אחת זמן. אחרי 3 דקות סתמו לי את הפה. מותר לי לדבר.

היו"ר סאלח טריף:

מי בעד השעה וחצי כמסגרת דיון...

הצבעה

בעד – כולם

נגד – 1

נמנעים – אין

היו"ר סאלח טריף:

תודה רבה לכם.

4. בחירת מ"מ ליו"ר ועדת הכנסת.

היו"ר סאלח טריף:

רבותי, אני מבקש להודות לכם. בלב כבד, אני מבקש כאן עכשיו, לבחור באופיר
פינס כממלא מקום יושב ראש הוועדה, מהקטע...

בנימין אלון:

מה הוא היה עד עכשיו?

היו"ר סאלח טריף:

עכשיו זה באופן רשמי. מי בעד לאשר את הבקשה, ירים את ידו.

הצבעה

בעד – כולם

נגד – אין

נמנעים – אין

תודה. אני מודה לכולם, הישיבה נעולה.

(הישיבה ננעלה בשעה 12:50)
