הכנסת העשרים-וארבע

מושב שני

פרוטוקול מס' 44

מישיבת ועדת הכנסת

יום שלישי, י"ט בכסלו התשפ"ב (23 בנובמבר 2021), שעה 10:00

סדר היום:

<< נושא >> 1. הקמת ועדה מיוחדת לדיון בהצעת חוק הסדרת השימוש בקנאביס
למטרות רפואיות, התשפ"ב-2021 (פ/2245/24), של חה"כ שרן השכל. << נושא >>

<< נושא >> 2. ערעורו של חה"כ מאיר פרוש על החלטת הנשיאות שלא לאשר דחיפות
הצעתו לסדר היום בנושא: "פיגוע ירי בעיר העתיקה".

3. << נושא >> << הלסי >> בקשת יושבת-ראש הוועדה המיוחדת לזכויות הילד
להעברת הצעות לדיון מהיר בנושא "טיפול המדינה בתופעת הימצאות ילדים מקבצי
נדבות בצמתים בצפון הארץ וברחבי המדינה כולה", של חברי הכנסת ענבר בזק,
מוסי רז, יעל רון בן משה, אבתיסאם מראענה, לימור מגן תלם ושירלי פינטו
קדוש, מוועדת העבודה והרווחה לדיון בוועדה המיוחדת לזכויות הילד. <<
הלסי >>

נכחו:

חברי הוועדה:

איתן גינזבורג – מ"מ היו"ר

יצחק פינדרוס

רם שפע

חברי הכנסת:

יבגני סובה

עלי סלאלחה

מאיר פרוש

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הדס צנוירט

<< נושא >> ערעורו של חה"כ מאיר פרוש על החלטת הנשיאות שלא לאשר דחיפות
הצעתו לסדר היום בנושא: "פיגוע ירי בעיר העתיקה" << נושא >>

ערעורו של חה"כ מאיר פרוש על החלטת הנשיאות שלא לאשר דחיפות הצעתו לסדר
היום בנושא: "פיגוע ירי בעיר העתיקה"

<< יור >> היו"ר איתן גינזבורג: << יור >>

בוקר טוב, אני מתכבד לפתוח את ישיבת ועדת הכנסת. היום יום שלישי, י"ט בכסלו
התשפ"ב, 23 בנובמבר 2021. הנושא הראשון שנשלח אליכם יורד מסדר-היום, ועל כן
נעבור ישר לסעיף ב': ערעורו של חה"כ מאיר פרוש על החלטת הנשיאות שלא לאשר
דחיפות הצעתו לסדר היום בנושא: "פיגוע ירי בעיר העתיקה". אדוני חבר הכנסת
פרוש, אנא נמק את ערעורך.

<< דובר >> מאיר פרוש (יהדות התורה): << דובר >>

קודם כל אני שמח על כך שאני לא לוקח מזמנכם – כי הרווחנו זמן בזה שסעיף א'
ירד, אז יש לכם זמן להקשיב. הנושא הוא כדלהלן, ואני מבקש – בואו לא נסתכל
על העניין הזה בקואליציה ואופוזיציה. במקרה הייתי בערב חג הסוכות אצל מפקד
מחוז ירושלים. במסגרת שיחה אומר מפקד המחוז, לא בכדי ב"ה, שקט בירושלים –
המצב בשליטה, הדברים מתנהלים על מי מנוחות. ב"ה שהקב"ה יעזור הלאה. המצב
בעיר היה שקט ורגוע עד המקרה שקרה שלשום בבוקר. כשקורה דבר כזה, חלילה
חדשות לבקרים, כאילו אנחנו נהפכים להיות מורגלים באירועים כאלה, אבל ב"ה
שלא, וזה קרה. בכל מקום עושים הערכת מצב על דבר כזה. גם המפגעים או השולחים
של המפגע הזה גם בודקים מה זה עשה במדינת ישראל אירוע כזה. במסגרת הדברים
שהם בודקים, הם בודקים עד כמה זה בדעת הקהל, בתקשורת. כמה הדבר הזה תפס.
האם זה נושא, זעזע, ואם כן, כנראה שנערכים פה יותר במדינת ישאל שדברים כאלה
לא יקרו, האם לקחנו לתשומת לב מה שקרה פה.

כל מקרה של רצח הוא מזעזע. גם חלילה אם זה קורה חדשות לבקרים. אבל זה לא.
אדם הולך להתפלל בכותל. גם אי-אפשר לשייך את זה – לא שחלילה מותר או אני
מנסה לרמוז משהו.

<< יור >> היו"ר איתן גינזבורג: << יור >>

אז לא כדאי. אדם הולך להתפלל בכותל ונרצח.

<< דובר_המשך >> מאיר פרוש (יהדות התורה): << דובר_המשך >>

היינו בוועדת חוץ וביטחון במשרד החוץ ביום שני כשזה קרה. אחד מחברי הכנסת
אומר – זה היה בהר הבית. אין אפילו מה. לכותל? אין שום הצדקה.

אני מדבר ששלושה חברי כנסת הגישו למרות שרק אני הגשתי ערעור. אני חושב שדבר
כזה, מאחר שזה כן קרה, וכבר הרבה זמן לא היה, כולם צריכים להבין שיתייחסו
לעניין הזה, ובמקרה הזה, שהכנסת התייחסה. מה אפשר לעשות? תעזבו לרגע איך
הדבר נראה במליאת הכנסת כאשר באים שניים, שלושה, ארבעה חברי כנסת. הכנסת
התייחסה לזה או לא? זאת השאלה. כל מה שעוקב אחרי מה שקרה - בעיתונות דיברו
על זה, היתה לוויה. תפס את הכותרות הראשיות. אני חושב שלא מן הראוי שהכנסת
לא תתייחס.

אם אתה רוצה להיות זה שמנמק את זה – אני לא צריך את המיקרופון. אני מבקש
שהכנסת תתייחס. אם אני צריך להיות הקרבן ולדבר על זה – אני מוכן, אבל אני
חושב שהכנסת צריכה להתייחס לזה. לכן מגיש ערעור.

<< יור >> היו"ר איתן גינזבורג: << יור >>

התבקשתי על-ידי סגן יושב-ראש הכנסת מרגי לנמק. אז גם מנהל את הישיבה וגם
אנמק. הנשיאות דנה בהרבה מאוד בקשות דחופות לסדר. חלקן מזעזעות, חלקם
נושאים שהם דחופים, חלקם מהותיים יותר, חלקם פחות, לפי תפיסת עולמו של חבר
הכנסת שהגיש את הבקשה. בסוף יש מגבלה לכמות ההצעות לסדר שמעלים. אין ספק
שהמקרה שקרה הוא מקרה טראגי, מזעזע, לא צריך לקרות – לא בכותל ולא בשום
מקום אחר בארץ. אין חולק על כך. אתמול צפיתי בחדשות וראיתי בטלוויזיה
שהגיעו להלוויה שרים וחברי כנסת, קהל רב.

<< דובר_המשך >> מאיר פרוש (יהדות התורה): << דובר_המשך >>

מי שעושה הערכת מצב יכתוב את זה שהיו שרים.

<< יור >> היו"ר איתן גינזבורג: << יור >>

גם שמעתי גם את שר הביטחון וגם את השר לביטחון פנים כממשלה, כמי שאחראים על
ביטחוננו מתייחסים לנושא הזה. זה לא שהמדינה שתקה.

<< דובר_המשך >> מאיר פרוש (יהדות התורה): << דובר_המשך >>

מישהו אמר את זה? יש רובריקה קטנה, קוראים לה הכנסת.

<< יור >> היו"ר איתן גינזבורג: << יור >>

גם בכנסת אמנם לא ייחדו לזה ישיבה או סעיף על סדר-היום אבל כן שמעתי אנשים
שהתייחסו לכך גם במליאה וגם בכלי התקשורת.

אנחנו מנסים לכבד בנשיאות את כל ההצעות הדחופות לסדר.

<< דובר_המשך >> מאיר פרוש (יהדות התורה): << דובר_המשך >>

שרם שפע ידבר במליאה על זה. לא מחפש שמאיר פרוש.

<< יור >> היו"ר איתן גינזבורג: << יור >>

אבל בסוף הכנסת מורכבת מפרטים. זה חברי כנסת מדברים. אני גם חושב שדיברו.
אני חושב שצריך לכבד את החלטות הנשיאות ואין דחיפות.

<< דובר_המשך >> מאיר פרוש (יהדות התורה): << דובר_המשך >>

שבוע הבא נדבר על זה?

<< יור >> היו"ר איתן גינזבורג: << יור >>

אין דחיפות לקיום הנושא הזה על סדר-היום. אני חושב שבמקרה הזה אם בכל פעם
שהנשיאות לא מאשרת בקשה של חבר, פעם זה, פעם זה תשעה באב- - -

<< דובר_המשך >> מאיר פרוש (יהדות התורה): << דובר_המשך >>

מה אתה משווה את זה?

<< יור >> היו"ר איתן גינזבורג: << יור >>

אני לא משווה את זה לשום דבר, אבל בסוף זה ערעור שהוועדה צריכה לדון בו.
אני חושב שבמקרה הזה צריך לכבד את הנשיאות.

<< דובר_המשך >> מאיר פרוש (יהדות התורה): << דובר_המשך >>

למה?

<< יור >> היו"ר איתן גינזבורג: << יור >>

אני חושב שהמקרה הבודד שקרה, המצער והטראגי, אני לא רוצה להשוות אותו לשום
מקרה אחר. אני חושב שצריך לכבד את החלטת הנשיאות. זה היה בפניה, הנושא הזה,
כמו הרבה מאוד נושאים. הם שקלו את כל הנושאים ומצאו לנכון לאשר ארבעה
נושאים אחרים. לכן אני מציע לדבוק בהחלטת הנשיאות. בבקשה.

<< דובר >> יצחק פינדרוס (יהדות התורה): << דובר >>

אדוני היושב-ראש, זו תשובה כמעט כהקלטה. אנחנו מכירים את התשובה הזאת. אני
גם לא מזלזל בה, כי יש בה גם מן האמת, כי בסוף יושבת נשיאות הכנסת וצריכה
לשקול בין דברים יותר דחופים ודברים פחות דחופים, זה בסדר גמור.

<< יור >> היו"ר איתן גינזבורג: << יור >>

אגב, אתמול היתה נשיאות שאני לא נכחתי בה. נכחו בה רוב הסגנים – שהם
מהאופוזיציה, לא מהקואליציה. זו ההחלטה שהם קיבלו. אין פה קואליציה
ואופוזיציה. אני רק אומר שההחלטה שהתקבלה – הנשיאות מורכבת מיושב-ראש
וסגניו. במקרה אני אתמול לא הייתי. היחיד מהקואליציה היה מנסור עבאס - אם
היה או לא, ביטן, מרגי ואחמד טיבי. אני חושב שלא היה פה שיקול פוליטי
בהחלטה לא לאשר את ההצעה לסדר.

<< דובר_המשך >> יצחק פינדרוס (יהדות התורה): << דובר_המשך >>

יש תחושה – אני מכיר את זה. אפשר לערער על כל החלטה ולקבל כל החלטה. יש לי
תחושה, כפי שאמר הרב פרוש, שביום שני אף אחד לא עדיין הבין מה שקרה.
אי-אפשר להתעלם מכך שקרה פה משהו. יש ירושלם לפני הפיגוע וירושלים אחרי
הפיגוע. וגם אני רואה את הנושאים שאושרו. יש לי תחושה ויותר מתחושה שאף אחד
לא הבין את המשמעות של מה שקרה. אדם נכנס עם נשק אוטומטי לעיר העתיקה, מקום
שמדינת ישראל השקיעה מיליונים באבטחה עם מצלמות וסיפורים, ואדם נכנס עם
תת-מקלע, נעמד בכניסה לכותל המערבי, מקום שיש בו 4 מיליון איש שהולכים לשם
כל שנה תיירים, בדרך לתפילה. שהכנסת לא תהיה שם? אין לי ספק שממשלת ישראל,
כולם, כפי שאמר הרב פרוש, מתכנסים לדיון על הנושא הזה. בדיוק שהכנסת תתעלם
מזה? אפילו הכותל המערבי נמצא בתוך הדיונים. זה לא נושא דחוף שקרה באותו
בוקר, זו הצעה של חברי יעקב אשר, שהיא הצעה חשובה. שמירת קדושת הכותל
והמערבי. פי גלילות והר נוף – נושא חשוב, אבל- - -

<< יור >> היו"ר איתן גינזבורג: << יור >>

לא חושב שכדאי להשוות.

<< דובר_המשך >> יצחק פינדרוס (יהדות התורה): << דובר_המשך >>

אין לי ספק שאם הפיגוע הזה היה יום קודם, אף אחד לא היה מעלה על דעתו
בנשיאות. זה היה כנראה תוך כדי הנשיאות. עוד לא הבינו את משמעות הדברים,
לכן קיבלו את ההחלטה הזו. אין לי ספק שאף סגן שהיה מצדיק החלטה כזו, גם לא
היושב-ראש. זה לא סביר. הפיגוע היה ב-09:45, הנשיאות התכנסה ב-12:00. עד
שהבינו איפה נמצאים.

<< יור >> היו"ר איתן גינזבורג: << יור >>

לא הייתי מזלזל בהם. מיקי לוי היה מפקד מחוז ירושלים לשעבר. נראה לי שהוא
די מבין מה המשמעות של הדבר.

<< דובר_המשך >> יצחק פינדרוס (יהדות התורה): << דובר_המשך >>

אל תהיה בטוח. הוא לא היה מקבל החלטה כזאת. ראית שאתמול כל נואם שעלה
למליאה, זה הדבר הראשון שהתייחס אליו.

<< דובר >> מאיר פרוש (יהדות התורה): << דובר >>

תמיד יש רשויות שונות – יש משטרה, יש כנסת. זה שהוא מפקד מחוז ירושלים, כי
הוא מסתכל בעיניים שלו כאיש משטרה ואומר לך: בטוח שהמשטרה עשתה ותעשה ועושה
כל מה שצריך. הוא איש משטרה אמר את הדבר הנכון. הוא איש משטרה. אנחנו כנסת.

<< יור >> היו"ר איתן גינזבורג: << יור >>

אני הגבתי לכך שמיקי לוי לדעתי, הבין מה קרה שם לאור תפקידו בעבר. היתה
התייחסות לדברים של חבר הכנסת פינדרוס שאמר: אני לא בטוח שאנשים הבינו מה
קרה שם. אני חושב שכן הבינו.

<< דובר >> יצחק פינדרוס (יהדות התורה): << דובר >>

אני דן אותם לכף זכות. זה סוג הדברים שהמדינה עוצרת.

<< דובר >> מאיר פרוש (יהדות התורה): << דובר >>

מפקד מחוז ירושלים ראה את זה בעיניים של משטרה ואמר: אני בטוח שהממ"ז- - -

<< יור >> היו"ר איתן גינזבורג: << יור >>

וגם מרגי וגם ביטן.

<< דובר_המשך >> מאיר פרוש (יהדות התורה): << דובר_המשך >>

תמיד בכל פורום אמרו לי שאורבך לא יהיה, רם שפע יהיה. בכל פורום יש אני
איתך ואתה איתי. אל תביא לי ראיה ששם היה ככה. בוועדת הכנסת זה הפורום,
שצריך לדון ולומר: מה שהחליטו בנשיאות הכנסת זו לא החלטה טובה. בנושא הזה
אני שווה ערך לנשיאות הכנסת. שם דנים מה שדנים, ולפי התקנון תפקידנו לומר:
מה ששם עשו זה לא בסדר.

שוב – לא שאני רוצה להחזיק את המיקרופון. היכן שיציינו את האירוע הזה, בעוד
שנה, בעוד חודש, בעוד עשרים שנה, ברזומה צריך להיות כתוב: הכנסת התייחסה
לנושא הזה. ככה יקראו אותנו. מה הדין כשרק אני ערערתי? מה קורה אם מתקבל
הערעור? כל מי שהגיש מדבר?

<< יור >> היו"ר איתן גינזבורג: << יור >>

המזכירות תקבע. אני מנסה לכבד תמיד את החלטת הנשיאות כתפיסה. אפשר לאחד בין
שתי הצעות לסדר דחופות? היא אישרה קדושת הכותל המערבי.

<< דובר >> ארבל אסטרחן: << דובר >>

אם מאשרים את הערעור, זה אומר שהוא יכול לדבר. ברור שהממשלה יכולה להחליט
שאותו שר יענה.

<< יור >> היו"ר איתן גינזבורג: << יור >>

זה עוד שלושה דוברים. אם הוגש ערעור רק על-ידי ח"כ אחד, רק הוא יחול?

<< דובר >> ארבל אסטרחן: << דובר >>

רק הוא. אם הם היו מערערים, היו עושים הצבעה אחת על כולם. רק מי שערער,
ערעורו מתקבל. אין לזה כל כך משמעות מעשית. זה רק החלטה של הממשלה, איך היא
משיבה, ביחד או לחוד.

<< דובר >> מאיר פרוש (יהדות התורה): << דובר >>

שההחלטה תהיה שבמסגרת ההצעה הזו אני אדבר במליאת הכנסת בהצעה הזו של הכותל.

<< יור >> היו"ר איתן גינזבורג: << יור >>

אם יתקבל ערעורך, זו המשמעות של ההחלטה.

<< דובר >> ארבל אסטרחן: << דובר >>

הוא משנה את הנושא שלו לנושא שהתקבל.

<< יור >> היו"ר איתן גינזבורג: << יור >>

אני מאמין שגם מירי רגב וגם יעקב אשר ידברו על הנושא הזה במסגרת הדיון
לסדר. לכן אני חושב, מכיוון שזה לא אותו נושא, אבל יש הצעה לסדר בנושא
שמירת קדושת הכותל המערבי של חברי הכנסת רגב ואשר, אני מניח שהדברים האלה
יקבלו ביטוי בהצעה, וגם השר ישיב על זה. אגב, השר לביטחון פנים או סגנו בטח
גם יהיו שם להשיב. השר לביטחון פנים או סגנו סגלוביץ', יש פה אירוע של
אלימות ורצח בחברה הערבית - אני מניח שגם הם יהיו ויתייחסו לזה. לכן הייתי
משאיר הצעות דחופות כפי שאושרו. אם אפשר לאחד, אני אשמח.

<< דובר >> ארבל אסטרחן: << דובר >>

אם חבר הכנסת פרוש היה מסכים לשנות את הכותרת שלו. אבל יש עוד מישהו מאותה
סיעה.

<< דובר >> מאיר פרוש (יהדות התורה): << דובר >>

אתה עונה לנו כנציג הנשיאות. לא כיושב-ראש ועדה.

<< יור >> היו"ר איתן גינזבורג: << יור >>

כיושב-ראש ועדה אני צריך לנהל את הישיבה. לכן אפשרתי לחברי כנסת נוספים
שרוצים - להתבטא. דיבר פינדרוס, הצעתי לסובה.

<< דובר >> מאיר פרוש (יהדות התורה): << דובר >>

פינדרוס יכול להצביע. אני לא. אני רואה את הדילמה שלך ואת הקושי שלך בלהיות
זה שאומר לא. הכול אתה מנסה להציע, רק לא לעבור על דברי חבריך בנשיאות
הכנסת. אתה משרת עכשיו את נשיאות הכנסת. אתה לא יושב-ראש הוועדה עכשיו. אני
מבקש שתהיה יושב-ראש ועדה. את הדילמה שיש לך תשתמש בה כדי לומר כן. שום
מקרה לא דומה לרצח הזה. אז תגיד כן כיושב-ראש ועדה, לא חבר נשיאות.

<< יור >> היו"ר איתן גינזבורג: << יור >>

אני גם חבר הוועדה וגם חבר נשיאות.

<< דובר_המשך >> מאיר פרוש (יהדות התורה): << דובר_המשך >>

אבל עכשיו אתה צריך לשמש כיושב-ראש ועדה. יש דין של חבר נשיאות מייצג את
הנשיאות ויש דין שני, יושב-ראש ועדה.

<< יור >> היו"ר איתן גינזבורג: << יור >>

נעבור להצבעה. מי בעד קבלת הערעור – ירים את ידו.

הצבעה

בעד הערעור – 1

נגד – 2

נמנעים – 1

הערעור לא התקבל.

<< יור >> היו"ר איתן גינזבורג: << יור >>

אני נמנע. ברוב של 2 מול 1 עם נמנע אחד ההצעה לא התקבלה, לצערי.

<< דובר >> יצחק פינדרוס (יהדות התורה): << דובר >>

מבקש רביזיה על ההחלטה.

<< יור >> היו"ר איתן גינזבורג: << יור >>

בשמחה. עוד חצי שעה, ב-11:15.

<< הלסי >> בקשת יושבת-ראש הוועדה המיוחדת לזכויות הילד להעברת הצעות לדיון
מהיר בנושא "טיפול המדינה בתופעת הימצאות ילדים מקבצי נדבות בצמתים בצפון
הארץ וברחבי המדינה כולה", של חברי הכנסת ענבר בזק, מוסי רז, יעל רון בן
משה, אבתיסאם מראענה, לימור מגן תלם ושירלי פינטו קדוש, מוועדת העבודה
והרווחה לדיון בוועדה המיוחדת לזכויות הילד. << הלסי >>

<< יור >> היו"ר איתן גינזבורג: << יור >>

בקשת יושבת-ראש הוועדה המיוחדת לזכויות הילד להעברת הצעות לדיון מהיר בנושא
"טיפול המדינה בתופעת הימצאות ילדים מקבצי נדבות בצמתים בצפון הארץ וברחבי
המדינה כולה", של חברי הכנסת ענבר בזק, מוסי רז, יעל רון בן משה, אבתיסאם
מראענה, לימור מגן תלם ושירלי פינטו קדוש, מוועדת העבודה והרווחה לדיון
בוועדה המיוחדת לזכויות הילד. חבר הכנסת סלאלחה יציג את הפנייה בשם
יושבת-ראש הוועדה, חברת הכנסת מיכל שיר. בבקשה, אדוני.

<< דובר >> עלי סלאלחה (מרצ): << דובר >>

בוקר טוב. אדוני היושב-ראש, הצעות לדיון מהיר בנושא "טיפול המדינה בתופעת
הימצאות ילדים מקבצי נדבות בצמתים בצפון הארץ וברחבי המדינה כולה". נשיאות
הכנסת בישיבתה היום העבירה את ההצעות לדיון מהיר שבנדון לדיון בוועדת
העבודה והרווחה. הוועדה המיוחדת לזכויות הילד, ביוזמת חברת הכנסת עאידה
תומא סולימאן, קבעה דיון בנושא ניצול ילדים לקיבוץ נדבות, שעתיד היה
להתקיים ביום רביעי הקרוב, 24 בנובמבר 2012. הודעה על כך יצאה לחברי
הוועדה, למשרדי הממשלה הרלוונטיים ולארגונים שונים. גורמי משרד המשפטים
ומשטרת ישראל העסוקים בנושא, הודיעו לוועדה כי לא יוכלו להשתתף בדיון בשל
כנס מקצועי בנושא הטיפול בזנות, ועל כן ביקשו מהוועדה לדחות את הדיון לשבוע
הבא, ואכן בכוונתי לכנס את הוועדה לדיון בנושא כבר בשבוע הבא. מידע זה
הועבר אל נשיאות הכנסת לפני ישיבתה היום.

בהמשך לאמור ובהתאם לסעיף 60ה1 לתקנון הכנסת אבקש להעביר את ההצעות לדיון
מהיר בוועדה המיוחדת לזכויות הילד.

בשולי הדברים אעיר, כי הוועדה המיוחדת לזכויות הילד עוסקת בנושא שנים רבות,
ובכנסת ה-20 אף נפגשה יושבת-ראש הוועדה דאז עם שר הרווחה ברשות הפלסטינית
במטרה לקדם את הטיפול בסוגיה. בכבוד רב, יו"ר הוועדה לזכויות הילד מיכל
שיר.

<< יור >> היו"ר איתן גינזבורג: << יור >>

תודה רבה. אני מבין שהנושא הזה נמצא בהסכמה, יושבת-ראש ועדת העבודה והרווחה
הסכימה לכך. מישהו רוצה להתייחס לנושא? אם כך נעבור להצבעה. מי בעד אישור
בקשת יושבת-ראש הוועדה המיוחדת לזכויות הילד להעברת ההצעה לוועדה שלה –
ירים את ידו. מי נגד? מי נמנע?

הצבעה

בעד הבקשה – 3

נגד – אין

נמנעים – אין

הבקשה אושרה.

<< יור >> היו"ר איתן גינזבורג: << יור >>

3 בעד. פה אחד הבקשה אושרה, והנושא יעבור לדיון בוועדה המיוחדת לזכויות
הילד.

תודה רבה. יוצאים להפסקה עד 11:15 לדיון ברביזיה.

<< הפסקה >> (הישיבה נפסקה בשעה 10:50 ונתחדשה בשעה 11:15.) << הפסקה >>

<< יור >> היו"ר איתן גינזבורג: << יור >>

אני מחדש את הישיבה ביחס לרביזיה שהגיש חבר הכנסת פינדרוס. ינמק אותה חבר
הכנסת פרוש.

<< דובר >> מאיר פרוש (יהדות התורה): << דובר >>

האמת? הרביזיה לא נעשתה כצעד אופוזיציוני. היא נעשתה רק כדי שתהיה אפשרות
לכל מי שהיה שותף לדיון הקודם לחשוב שוב, האם זה נכון התוצאה שהיתה קודם.
יכול להיות שאני טעיתי בזה שהעליתי את זה פה. אולי הייתי צריך לדבר עם
היושב-ראש. אבל אחרי שכבר העליתי את זה לפה, ובסוף התוצאה היא כמו שהיתה
קודם, זה יכול להיות נזק לעצם הדבר שהכנסת לא דנה. היתה שאלה, ביקשו חברי
כנסת. הכנסת הודיעה: היא לא חושבת שצריך לדון בעניין הזה. יש דברים יותר
חשובים. יש דברים יותר דחופים. זה לא דבר חשוב, זה לא דבר דחוף. לצורך זה
הרביזיה. אולי אתה מצאת את הזמן, את האפשרות לדבר, להתייעץ, כי ראיתי את
הלבטים שלך, אישית. היה קשה לך. לא ששפתך דלה. אתה עשיר בניסוח. היו חסרות
לך המילים איך מתנסחים במקרה הזה. לכן היתה לך האפשרות חצי שעה לחשוב, אולי
למצוא את הדרך, כדי שלא יירשם בפרוטוקול, כדי שלא יציינו שהיתה בקשה, הגישו
שלושה חברי כנסת בקשה, דחו את זה, היה ערעור. הכנסת התאחדה בכל הפורומים –
גם בנשיאות הכנסת, גם בוועדת הכנסת התאחדו: הנושא לא חשוב. לא צריך לדון.
זה הפירוש. חלילה – הציניקנים.

<< יור >> היו"ר איתן גינזבורג: << יור >>

אגב, זה לא הפירוש. הוא לא ביחס לחשיבות אלא ביחס לדחיפות.

<< דובר_המשך >> מאיר פרוש (יהדות התורה): << דובר_המשך >>

ידונו בזה בימי השלושים? בימי השנה? בימי השבעה, אלה ימי האבל. זה עכשיו.
הציניקנים יאמרו: גם בנשיאות וגם בוועדת הכנסת החליטו לא לדון על זה. היתה
לך חצי שעה. אי סיכמתי אותה - אתה יכול להחליט.

<< יור >> היו"ר איתן גינזבורג: << יור >>

אני מניח שהרצון שלך הוא לדון בפיגוע הירי, לא בנרצח.

<< דובר_המשך >> מאיר פרוש (יהדות התורה): << דובר_המשך >>

מה שאתה רוצה.

<< יור >> היו"ר איתן גינזבורג: << יור >>

אין משמעות לימי האבל, אם דנים כך או אחרת.

<< דובר >> מאיר פרוש (יהדות התורה): << דובר >>

אתה יכול לתת את הכותרת איך שאתה רוצה. זה לא משנה. הכנסת צריכה לדון
בעניין.

<< יור >> היו"ר איתן גינזבורג: << יור >>

אני מסכים. השאלה אם במסגרת הצעה דחופה לסדר.

<< דובר_המשך >> מאיר פרוש (יהדות התורה): << דובר_המשך >>

כשיש לוויה, יש שבעה. אחרי זה יש הפסקה שהולכים לרביזיה של שלושה שבועות
ונחים ובאים ליום השלושים. אחר כך הרביזיה היא עוד יותר ארוכה, עד 11 ודש.

<< יור >> היו"ר איתן גינזבורג: << יור >>

אנחנו עוסקים בפיגוע, לא בנרצח.

<< דובר_המשך >> מאיר פרוש (יהדות התורה): << דובר_המשך >>

בכל ההיבטים.

<< יור >> היו"ר איתן גינזבורג: << יור >>

לכן אני לא חושב שיש משמעות אם דנים בזה בשבעה.

<< דובר_המשך >> מאיר פרוש (יהדות התורה): << דובר_המשך >>

כל מילה מבחינתי תהיה מיותרת, ואני מעדיף שאתה לא תדבר. הכתם.

<< יור >> היו"ר איתן גינזבורג: << יור >>

אם כך נעבור להצבעה. מי בעד הרביזיה? מי נגד?

הצבעה

בעד הרביזיה – 1

נגד – 1

נמנעים – אין

הרביזיה לא נתקבלה.

<< יור >> היו"ר איתן גינזבורג: << יור >>

הרביזיה לא התקבלה. צר לי. אני בטוח שנמצא את הדרך לדון באירוע הירי בכותל
המערבי, שלא בהכרח בהצעה דחופה לסדר אלא במסגרת אחרת.

<< דובר_המשך >> מאיר פרוש (יהדות התורה): << דובר_המשך >>

בהיעדר מסגרת - אין מסגרת.

<< יור >> היו"ר איתן גינזבורג: << יור >>

לא בטוח. עצם זה שלא אושרה ההצעה הדחופה לסדר, זה לא מפחית מהצורך בקיום
דיון באירוע שקרה. אני בטוח שימצאו את המסגרת לדון בה.

תודה רבה, הישיבה נעולה.

<< סיום >> הישיבה ננעלה בשעה 11:23. << סיום >>
