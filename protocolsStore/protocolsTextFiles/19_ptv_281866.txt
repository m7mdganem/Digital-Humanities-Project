הכנסת התשע-עשרה

נוסח לא מתוקן

מושב שני

פרוטוקול מס' 97

מישיבת ועדת הכנסת

יום שני, י"א בסיון התשע"ד (09 ביוני 2014), שעה 11:00

סדר היום:

א. בקשת יושב ראש ועדת העליה, הקליטה והתפוצות למיזוג הצעות החוק הבאות:

  1. הצעת חוק להגדלת הסיוע לניצולי שואה (תיקוני חקיקה) (מ/866) – פרקים
  א', ג', ד' וסעיף 6(ו).

  2. הצעת חוק נכי המלחמה בנאצים (תיקון – תגמול לבן זוג של נכה שנפטר),
  התשע"ד-2013 (פ/1027/19), של חה"כ דוד צור וקבוצת חברי הכנסת.

ב. בקשת יושב ראש ועדת העבודה, הרווחה והבריאות למיזוג הצעות החוק הבאות:

  1. הצעת חוק להגדלת הסיוע לניצולי שואה (תיקוני חקיקה), התשע"ד–2014
  (מ-866).

  2. הצעת חוק הביטוח הלאומי (תיקון – חישוב הכנסה מקצבאות לצורך קביעת
  זכאות ניצולי שואה לגמלת סיעוד), התשע"ג–2013 (פ/1219/19).

  3. הצעת חוק זכאות לתגמול לניצולי שואה שעלו לארץ לאחר שנת 1953,
  התשע"ד–2014 (פ/2318/19).

  4. הצעת חוק להענקת זכויות לניצולי השואה, התשע"ג–2013 (פ/1231/19).

ג. בקשת יושבת ראש ועדת הפנים והגנת הסביבה למיזוג הצעות החוק הבאות:

  1. הצעת חוק הרשויות המקומיות (בחירות) (תיקון מס'' 44) (שבתון ביום
  הבחירות הכלליות), התשע"ד-2014 (מ-258).

  2. הצעת חוק הרשויות המקומיות (בחירות) (תיקון - יום שבתון), התשע"ד-2013
  (פ/1927/19), של חבר הכנסת ניצן הורוביץ.

  3. הצעת חוק הרשויות המקומיות (בחירות) (תיקון - יום שבתון), התשע"ד-2013
  (פ/1978/19), של חברי הכנסת מירי רגב, פנינה תמנו-שטה ודב חנין.

  4. הצעת חוק הרשויות המקומיות (בחירות) (תיקון - יום שבתון), התשע"ד-2013
  (פ/1979/19), של חברי הכנסת שמעון אוחיון, דוד רותם, רוברט אילטוב וגילה
  גמליאל.

ד. בקשת הממשלה להקדמת הדיון בהצעות החוק הבאות:

  1. הצ״ח לתיקון פקודת בתי הסוהר (מס׳ 48) (מניעת נזקי שביתת רעב),
  התשע״ד-2014, (מ/870), בקריאה הראשונה.

  2. הצ״ח להגדלת הסיוע לניצולי שואה (תיקוני חקיקה), התשע״ד-2014 (מ/866),
  בקריאה השניה והשלישית.

נכחו:

חברי הוועדה:

יריב לוין – היו"ר

זאב אלקין

בועז טופורובסקי

דב ליפמן

אברהם מיכאלי

אורי מקלב

משה זלמן פייגלין

דוד רותם

מאיר שטרית

משה גפני

מוזמנים:

מזכירת הכנסת ירדנה מלר-הורוביץ

  ------------------------------------------------------------------------
  יואל הדר          –     יועץ משפטי, המשרד לביטחון פנים
  ----------------- ----- ------------------------------------------------
  רומן גרביץ        –     לוביסט, פוליסי

  ------------------------------------------------------------------------

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

רויטל יפרח

א. בקשת יושב ראש ועדת העליה, הקליטה והתפוצות למיזוג הצעות החוק הבאות:

1. הצעת חוק להגדלת הסיוע לניצולי שואה (תיקוני חקיקה) (מ/866) – פרקים א',
ג', ד'
וסעיף 6(ו)

2. הצעת חוק נכי המלחמה בנאצים (תיקון – תגמול לבן זוג של נכה שנפטר),
התשע"ד-2013 (פ/1027/19), של חה"כ דוד צור וקבוצת חברי הכנסת

היו"ר יריב לוין:

אני פותח את הישיבה. הנושא הראשון על סדר היום: בקשת יושב ראש ועדת העליה,
הקליטה והתפוצות למיזוג הצעות החוק הבאות: 1. הצעת חוק להגדלת הסיוע
לניצולי שואה (תיקוני חקיקה) (מ/866) – פרקים א', ג', ד' וסעיף 6(ו). והצעת
חוק נכי המלחמה בנאצים (תיקון – תגמול לבן זוג של נכה שנפטר), התשע"ד-2013
(פ/1027/19), של חבר הכנסת דוד צור וקבוצת חברי הכנסת וקבוצת חברי הכנסת.

משה גפני:

אני לא חבר.

היו"ר יריב לוין:

רבותי, אומר חבר הכנסת רזבוזוב, ששתי ההצעות עוסקות באותם עניינים ולכן,
הוא מבקש למזג אותן על מנת שתוכלנה לבוא ביחד, גם הצעת החוק הממשלתית וגם
הפרטית, להצבעה במליאה בקריאה השנייה והשלישית ביחד. מי בעד בקשת המיזוג?

משה גפני:

אני רק מבקש לפני זה, אני לא מתנגד למיזוג, אני רק שאלתי את ארבל לפני זה
ויש לי בקשה לרביזיה ב-11:30 לא על המיזוג אלא על הנוסח. גם ההצבעה פה על
המיזוג, שלא תפריע לי לרביזיה.

היו"ר יריב לוין:

המיזוג אינו גורע מהרביזיה ולא בא במקומה, והרביזיה איננה חוסמת את האפשרות
לבצע את המיזוג ולכן, אין בעיה.

רבותי, מי בעד בקשת המיזוג?

הצבעה

בעד – כולם

נגד – אין

נמנעים – אין

הבקשה אושרה פה אחד.

היו"ר יריב לוין:

פה אחד. אין מתנגדים ואין נמנעים.

ד. בקשת הממשלה להקדמת הדיון בהצעות החוק הבאות:

  1. הצ״ח לתיקון פקודת בתי הסוהר (מס׳ 48) (מניעת נזקי שביתת רעב),
  התשע״ד-2014, (מ/870), בקריאה הראשונה

  2. הצ״ח להגדלת הסיוע לניצולי שואה (תיקוני חקיקה), התשע״ד-2014 (מ/866),
  בקריאה השניה והשלישית

היו"ר יריב לוין:

אני אעבור לבקשות שמצריכות קוורום: בקשת הממשלה להקדמת הדיון בהצעת חוק
לתיקון פקודת בתי הסוהר (מס' 48) (מניעת נזקי שביתת רעב), התשע"ד-2014,
(מ/870) בקריאה הראשונה. יואל, בבקשה.

יואל הדר:

אני אסביר לא את החוק עצמו אלא מדוע יש את הדחיפות בהקדמת - -

דוד רותם:

אנשים צמים וצריך להציל אותם. הרופאים לא ישמעו בקולכם ממילא.

יואל הדר:

- - אני מבקש להקריא לכם עובדות, מה שלא ידוע לציבור. היום אנחנו ביום ה-47
לשביתה של האסירים. יש סך הכל היום 206 שובתי רעב, מתוכם 93 עצורים
מינהליים, ובבתי החולים מאושפזים 69, ב-12 בתי חולים. במהלך השבוע הצפי
לכניסה של עוד 140 מהשובתים הקיימים לקבוצת סיכון רפואית המחייבת אשפוז.
בנוסף לכך, 20 מתוך השובתים מתכוונים להקצין את השביתה ולא לקבל נוזלים
וויטמינים. כל הסיבה הזאת זה הדחיפות לחוק שינסה לאפשר לנו להתמודד עם
הנושא, כמובן, בכנסת. נראה מה יצא מהחוק.

דוד רותם:

הרופאים הודיעו שהם לא ישמעו לחוק הזה.

יואל הדר:

סליחה, ההסתדרות הרפואית הודיעה. זה לא אומר שיש רופאים שיחשבו שיש מקום כן
לעשות את זה משיקולים של ביטחון המדינה.

היו"ר יריב לוין:

על דבר אחד אין מחלוקת, נדמה לי, שהפעם באמת יש עניין דחוף, שאין שום ספק
בכלל - -

אורי מקלב:

זו פעם ראשונה?

היו"ר יריב לוין:

לא, בהיקפים האלה זו פעם ראשונה.

יואל הדר:

יש מחלוקת. לא בהיקפים האלה, באורך - -

משה פייגלין:

אני מתנגד נמרצות לחוק הזה.

היו"ר יריב לוין:

אוקי, אבל אין מחלוקת על דחיפותו.

אורי מקלב:

הוא לא רוצה להאכיל אותם, הוא לא רוצה בכוח.

היו"ר יריב לוין:

בסדר, אבל החוק הוא דחוף.

משה פייגלין:

אני רוצה בכוח לא להאכיל אותם.

היו"ר יריב לוין:

רבותי, מי בעד לאשר את בקשת הפטור בקריאה הראשונה?

הצבעה

בעד – פה אחד

נגד – אין

נמנעים – אין

הפטור אושר פה אחד.

היו"ר יריב לוין:

פה אחד אני חושב. מי נגד? נמנעים אין. אושר.

אני עובר לנושא השני: הצ"ח להגדלת הסיוע לניצולי שואה (תיקוני חקיקה),
התשע"ד-2014, (מ/866) בקריאה השנייה והשלישית.

קריאות:

בשביל שנייה ושלישית לא צריך קוורום.

היו"ר יריב לוין:

מי מציג את הבקשה הזאת? מי מציג את הבקשה של ניצולי השואה? אנחנו נעבור
לנושא הבא, תבדקו איפה הם.

ארבל אסטרחן:

האמת שאפשר להגיד בקלות שזה חלק מההצעה שהוצעה ביחד עם נושא א' כי זאת הצעה
שפוצלה לוועדת הקליטה ולוועדת העבודה.

מזכירת הכנסת ירדנה מלר-הורוביץ:

בדיוק. לכן אני רוצה לדעת מה מגיע היום לכנסת? היום מגיע משהו למליאה?

ב. בקשת יושב ראש ועדת העבודה, הרווחה והבריאות למיזוג הצעות החוק הבאות:

  1. הצעת חוק להגדלת הסיוע לניצולי שואה (תיקוני חקיקה), התשע"ד–2014
  (מ-866).

  2. הצעת חוק הביטוח הלאומי (תיקון – חישוב הכנסה מקצבאות לצורך קביעת
  זכאות ניצולי שואה לגמלת סיעוד), התשע"ג–2013 (פ/1219/19).

  3. הצעת חוק זכאות לתגמול לניצולי שואה שעלו לארץ לאחר שנת 1953,
  התשע"ד–2014 (פ/2318/19).

  4. הצעת חוק להענקת זכויות לניצולי השואה, התשע"ג–2013 (פ/1231/19).

היו"ר יריב לוין:

רבותי, אני עובר לסעיף ב': בקשת יושב ראש ועדת העבודה, הרווחה והבריאות
למיזוג הצעות החוק הבאות: 1. הצעת חוק להגדלת הסיוע לניצולי שואה (תיקוני
חקיקה), התשע"ד-2014 (מ/866). 2. הצעת חוק הביטוח הלאומי (תיקון – חישוב
הכנסה מקצבאות לצורך קביעת זכאות ניצולי שואה לגמלת סיעוד), התשע"ג-2013
(פ/1219/19). 3. הצעת חוק זכאות לתגמול לניצולי שואה שעלו לארץ לאחר שנת
1953, התשע"ד-2014 (פ/2318/19). 4. הצעת חוק להענקת זכויות לניצולי השואה,
התשע"ג-2013 (פ/1231/19). גם כאן, בדומה למה שביקש יושב ראש ועדת העלייה,
הקליטה והתפוצות, שוב, אותו נושא ואותו היגיון, הרצון לאחד את ההצעות
שעוסקות כולן באותן נושאים על מנת שאפשר יהיה להביא את ההצעות האלה להצבעה
ולאישור במליאה כמקשה אחת. מי בעד בקשת המיזוג?

הצבעה

בעד – פה אחד

נגד – אין

נמנעים – אין

הבקשה אושרה פה אחד.

היו"ר יריב לוין:

פה אחד. אין מתנגדים, אין נמנעים, הבקשה אושרה.

מזכירת הכנסת ירדנה מלר-הורוביץ:

ואתם יודעים איזו מהן מגיעה היום למליאה?

היו"ר יריב לוין:

תכף אנחנו נראה.

בקשת יושבת ראש ועדת הפנים והגנת הסביבה למיזוג הצעות החוק הבאות: 1. הצעת
חוק הרשויות המקומיות (בחירות) (תיקון מס' 44) (שבתון ביום הבחירות
הכלליות), התשע"ד-2014 (מ/258). 2. הצעת חוק הרשויות המקומיות (בחירות)
(תיקון יום שבתון), התשע"ד-2013 (פ/1927/19), של חבר הכנסת ניצן הורוביץ.
3. הצעת חוק הרשויות המקומיות (בחירות) (תיקון - יום שבתון), התשע"ד-2013
(פ/1978/19), של חברי הכנסת מירי רגב, פנינה תמנו-שטה ודב חנין, והצעת חוק
באותו שם של חברי הכנסת אוחיון, רותם, אילטוב וגילה גמליאל (פ/1979/19). גם
כאן מדובר בהצעות שכולן עוסקות, כמובן, באותו עניין, בסוגיית יום שבתון
ביום הבחירות לרשויות המקומיות ולכן, בקשת המיזוג היא כמובן מובנת ומוצדקת.
מי בעד לאשר את הבקשה.

הצבעה

בעד – פה אחד

נגד – אין

נמנעים – אין
הבקשה אושרה פה אחד.

היו"ר יריב לוין:

פה אחד. אין מתנגדים, אין נמנעים.

ד. בקשת הממשלה להקדמת הדיון בהצעות החוק הבאות:

  1. הצ״ח לתיקון פקודת בתי הסוהר (מס׳ 48) (מניעת נזקי שביתת רעב),
  התשע״ד-2014, (מ/870), בקריאה הראשונה

  2. הצ״ח להגדלת הסיוע לניצולי שואה (תיקוני חקיקה), התשע״ד-2014 (מ/866),
  בקריאה השניה והשלישית

היו"ר יריב לוין:

אני חוזר לסעיף ד(2) – הצעת חוק הסיוע לניצולי שואה (תיקוני חקיקה),
התשע"ד-2014 (מ/866) בקריאה השנייה ושלישית. בקשה להקדמת הדיון. ארבל, אולי
תציגי את הדברים בקצרה.

ארבל אסטרחן:

אני יודעת ששתי הוועדות עבדו על הנוסח, אני לא יודעת אם הכוונה היא ששני
החוקים יעלו בפטור. מדובר על אותה הצעה ממשלתית שפוצלה לשתי ועדות, מה
שאושר היום המיזוג בסעיפים א' ו-ב'. חלק עבר לוועדת העבודה וחלק לוועדת
העלייה. היו דיונים בשתי הוועדות והכוונה, ככל הנראה, להביא את ההצעות האלה
באותו יום. אמר חבר הכנסת גפני שלגבי אחת ההצעות יש רביזיה - -

דוד רותם:

זה ניצולי שואה אז צריך לקדם אותם כמה שיותר מהר.

מזכירת הכנסת ירדנה מלר-הורוביץ:

אמרתי לכם, אני לא יודעת איזה חלק מהן, אולי את שתיהן.

היו"ר יריב לוין:

איזה מרכיב מתוכן שבסוף יביאו למליאה? אנחנו מאשרים את ההצעה על שני
מרכיביה המפוצלים.

מזכירת הכנסת ירדנה מלר-הורוביץ:

מצוין.

היו"ר יריב לוין:

מה שיביאו, יביאו. מי בעד הבקשה הזאת?

הצבעה

בעד – כולם

נגד – אין

נמנעים – אין

הבקשה אושרה.

היו"ר יריב לוין:

פה אחד. אין מתנגדים ואין נמנעים.

תודה רבה. הישיבה נעולה.

הישיבה ננעלה בשעה 11:12.
