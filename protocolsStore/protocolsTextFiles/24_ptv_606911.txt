הכנסת העשרים-וארבע

מושב ראשון

פרוטוקול מס' 14

מישיבת ועדת הכנסת

יום שני, ח' באלול התשפ"א (16 באוגוסט 2021), שעה 17:30

סדר היום:

<< הצח >> פניית יושב ראש ועדת הכספים בדבר טענת נושא חדש בעת הדיון בהצעת
חוק מיסוי רווחים ממשאבי טבע (תיקון מס' 3), התשפ"א-2021 << הצח >>

נכחו:

חברי הוועדה:

ניר אורבך – היו"ר

יבגני סובה

חברי הכנסת:

ינון אזולאי

יעקב אשר

מאיר יצחק הלוי

אלון טל

אורי מקלב

סימון דוידסון

אלכס קושניר

ג'ידא רינאוי זועבי

נירה שפק

ייעוץ משפטי:

ארבל אסטרחן

שלומית ארליך – יועמ"ש ועדת הכספים

מנהלת הוועדה:

נועה בירן-דדון

רישום פרלמנטרי:

ס.ל., חבר תרגומים

<< נושא >> פניית יושב ראש ועדת הכספים בדבר טענת נושא חדש בעת הדיון בהצעת
חוק מיסוי רווחים ממשאבי טבע (תיקון מס' 3), התשפ"א-2021 << הצח >>

<< יור >> היו"ר ניר אורבך: << יור >>

אני מתכבד לפתוח את ישיבת ועדת הכנסת, היום יום שני, ח' באלול תשפ"א
16.8.2021, על סדר היום פניית יושב ראש ועדת הכספים בדבר טענת נושא חדש בעת
הדיון בהצעת חוק מיסוי רווחים ממשאבי טבע (תיקון מספר 3), התשפ"א-2021,
מ/1400.

אני אציין בשולי הדברים, וגם ביקשתי לכתוב את זה בהזמנה, שכינסנו את הוועדה
מעכשיו לעכשיו בגלל שמחר הכנסת יוצאת לחופשה מרוכזת ולא ידענו איפה אפשר
יהיה להמשיך את זה, אז כדי לאפשר את ה - - -

<< דובר >> ינון אזולאי (ש"ס): << דובר >>

אני חייב התנצלות לניר על זה שהוא בא מהחופשה, אנחנו ממש מתנצלים, זו לא
אשמתנו, זו אשמת הקואליציה.

<< יור >> היו"ר ניר אורבך: << יור >>

הכול בסדר גמור.

<< דובר >> ינון אזולאי (ש"ס): << דובר >>

שתדע, אמירה לפרוטוקול.

<< יור >> היו"ר ניר אורבך: << יור >>

אנחנו משתדלים לשמור על ניטרליות ולהאשים בצורה שווה את הקואליציה
והאופוזיציה בדברים שקורים פה.

<< דובר >> אורי מקלב (יהדות התורה): << דובר >>

שברנו לך חופשה?

<< יור >> היו"ר ניר אורבך: << יור >>

לא, הכול בסדר. הגיעו לפה למעשה שלושה נושאים של חבר הכנסת גפני שאני מבין
שחבר הכנסת מקלב הוא זה שיציג את הנימוקים, ואחר כך נושא אחד של חבר הכנסת
אזולאי. חבר הכנסת יעקב אשר, אני ממש מקדם אותך בשמחה ובברכה וגם חברת
הכנסת נירה שפק.

<< דובר >> יעקב אשר (יהדות התורה): << דובר >>

היו פה בעיות במשמרת, לא הבנתי, למי אמרו להישאר ולמי לא אמרו להישאר?

<< יור >> היו"ר ניר אורבך: << יור >>

חבר הכנסת מקלב, בבקשה.

<< דובר >> אורי מקלב (יהדות התורה): << דובר >>

אני מודה לך, כפי שאמרת בתחילת דבריך, אני הוסמכתי על ידי חבר הכנסת גפני.

<< דובר >> יעקב אשר (יהדות התורה): << דובר >>

אדוני, לפי מה שאני הבנתי ההדממה התחילה כבר.

<< דובר >> אורי מקלב (יהדות התורה): << דובר >>

נכון, תמיד יש - - -

<< דובר >> יעקב אשר (יהדות התורה): << דובר >>

אני לא אומר שזה חוקי עכשיו הישיבה, ההדממה התחילה.

<< דובר >> אורי מקלב (יהדות התורה): << דובר >>

עוד לא אמרנו תחנון במנחה.

<< דובר >> ינון אזולאי (ש"ס): << דובר >>

אני חייב להגיד לך, בוועדת הכנסת הכול חוקי, הכול ניתן לעשות, הכול בסדר.

<< דובר >> קריאה: << דובר >>

ינון, מזמן לא ראיתי אותך.

<< יור >> היו"ר ניר אורבך: << יור >>

א', הכול חוקי, יש לנו פה ברוך ה' – ו-ב', גם הכול נעשה ברוח טובה.

<< דובר >> ינון אזולאי (ש"ס): << דובר >>

אני לא בא אליך בתלונות, באמת, אני אצלך לא בא בתלונות, אני הייתי שמח
לראות אותך ממשיך ליהנות.

<< דובר >> יבגני סובה (ישראל ביתנו): << דובר >>

בואנה, זו ועדה נורא כיפית, אני אבוא כל הזמן.

<< דובר >> אורי מקלב (יהדות התורה): << דובר >>

אני התבקשתי על ידי חבר הכנסת גפני להציג את טענת נושא חדש בחוק המיסוי של
תאגידי משאבי הטבע. כפי שנאמר גם בוועדה, נושא אחד מרכזי היה כשהיה מדובר
בחוק על פקיד השומה שיש לו סמכות בתוך 12 חודש להגיש בקשה ולהגיש הסתייגות
והחוק הזה היום מאפשר לו גם אחרי שנתיים וודאי גם יותר, כך שזה שינוי מהותי
בהצעת החוק. צריך רק להגיד שהחוק הזה בדרך דרקונית מאוד ואגרסיבית ופוגענית
ואפילו הייתי אומר דיקטטורית, לקחת, כשפקיד השומה לא מוצא חן בעיניו שומה
אז לא בדרך שיתופית ולא בדרך של התנהלות מול החייב, גם כשלא מוצא חן בעיניו
והוא לא מסכים לשומה הזאת הוא יכול במשך זמן רב להגיש הסתייגות ואז את הכסף
שנמצא במחלוקת צריך לשים באיזה חשבון הגם שבעצם זה כבר תשלום.

זה לנושא של תאגידי משאבי הטבע. אם היינו רק בזה דיינו, אבל מה שקורה שבעצם
הכוונה היא ללכת הרבה הרבה יותר רחוק, זו תחילתו של תהליך גם בחוק ההסדרים,
לבוא ולהגיד שגם בתאגידים קטנים, ואני יכול להגיע עד בעל אותה מכולת שבסופו
של דבר הוא מגיש שומה ואותו פקיד שומה אומר שזה לא נראה לו והוא אומר לך
שאת הכסף הזה אתה צריך לשים בחשבון בנק.

<< דובר >> יעקב אשר (יהדות התורה): << דובר >>

כמו ערבות, זה כסף חי.

<< דובר >> אורי מקלב (יהדות התורה): << דובר >>

זה קריסה של אותם אנשים, אתה שם אותו במקום נחות ביותר, אתה קובע עובדה
שהוא כבר צריך לשלם את זה, השאלה מתי זה יעבור וכמה זמן ייקח לדון בזה,
מספר חודשים, הרבה חודשים, ואתה בעצם הורס את העסק. כשאתה מגיש שומה, פקיד
שומה, לא מוצאת חן בעיניו השומה שלך והוא יכול לחייב אותך כבר לשלם את
הכסף. אלה דברים שלא היו דברים כאלה, זה משהו דיקטטורי ממש והסכנה היא שלא
מדובר כאן, שלא נחשוב שאנחנו מתעסקים עם הגדולים, אנחנו מתעסקים גם עם
האנשים הקטנים, שלכאן זה יגיע.

אני רק רוצה להגיד לך דבר אחד, אני הגשתי לפני זמן, רציתי להגיש הצעת חוק
שבאה לנסות לעזור ולהגן על בעלי עסקים שחוזרים להם צ'קים מקונים שלרגע לא
חשבו לשלם. אדם קונה ספה והוא שילם בצ'ק והוא מחזיר את הצ'ק בטענה ש:לא
סיפקת לי, אני ביקשתי צבע כזה, צבע אחר, ובינתיים בעל העסק צריך תהליך שלם
כדי לגבות את הכסף הזה. יש לו לא אחד, יש לו הרבה כאלה, כל העסק שלו, כל
הרווח שלו, כל הכספים שלו נמצאים אצל לקוחות שחוזרים להם צ'קים. מה ביקשתי?
שבזמן הזה שאתה טוען שלא קיבלת את הסחורה שלך, קודם כל שיהיה מופקד בקרן
אחרת, זה יגרום לכך שיהיה לו גם תמריץ, שיש לו משהו שלילי שיפגע בו אם הוא
באמת סתם מקניט אותו, אתה סתם הולך על שיטה ועל שומה שמה אכפת לך זה ירצו
יאכלו, לא ירצו לא יאכלו.

האוצר התנגד לזה, למה להגן על אותם בעלי עסקים מול הקונים? אף אחד לא נותן
יד לאותם בעלי עסקים, אותם תעשיינים קטנים. כאן, כשמגיע לתעשיינים קטנים
ולבעלי עסקים קטנים, וזה יגיע מאוד מהר, אתה אומר אין שום בעיה, קודם כל
תשלם, אחרי זה נדון איתך. זה משהו שעוד לא היה כמוהו, עוד לא היה כדבר הזה
וזה דבר מתגלגל שהוא מסוכן מאוד. ועל זה ועוד כמה דברים כאלה הגשנו, חבר
הכנסת גפני הגיש הסתייגות.

<< דובר >> יעקב אשר (יהדות התורה): << דובר >>

אתם הקשבתם, חברי הקואליציה?

<< דובר >> יבגני סובה (ישראל ביתנו): << דובר >>

כל הזמן, הקשבה מלאה, יעקב.

<< דובר >> יעקב אשר (יהדות התורה): << דובר >>

אתה מבין את המשמעות? אתה לא יכול להבין, אתה לא יושב ראש ועדת כספים.

<< דובר >> יבגני סובה (ישראל ביתנו): << דובר >>

כל הזמן בהקשבה מלאה.

<< דובר >> יעקב אשר (יהדות התורה): << דובר >>

מה אתה מפחד? לא יהיה פיליבסטר.

<< דובר >> יבגני סובה (ישראל ביתנו): << דובר >>

יעקב, לא שאלת על ההבנה, שאלת על ההקשבה ואז אמרתי לך, בהקשבה כל הזמן.

<< דובר >> יעקב אשר (יהדות התורה): << דובר >>

שאלתי אם הבנתם.

<< דובר >> יבגני סובה (ישראל ביתנו): << דובר >>

שאלת אם הקשבתם, לא אם הבנתם.

<< יור >> היו"ר ניר אורבך: << יור >>

ברשותך, חברת הכנסת שפק, נירה.

<< דובר >> אורי מקלב (יהדות התורה): << דובר >>

אני רק מסכם. הדבר הזה, שבמקום 75% ל-100 ובמקום 12 חודש אנחנו מדברים על
שנתיים ויותר, זה טענת נושא חדש. תודה.

<< יור >> היו"ר ניר אורבך: << יור >>

תודה רבה. לפני שנעבור להצבעה על שלושת הסעיפים האלה ולפני שנעבור לנושא
החדש של חבר הכנסת ינון אזולאי, חברת הכנסת שפק, רצית להתייחס.

<< דובר >> נירה שפק (יש עתיד): << דובר >>

כן, אני רק רוצה להגיד שהייתי שמחה שכל אלה שחרדים למה שיקרה עם התהליך,
הייתי שמחה אם היו שותפים איתנו לכל התהליך.

<< דובר >> ינון אזולאי (ש"ס): << דובר >>

חרדים תרתי משמע?

<< דובר >> נירה שפק (יש עתיד): << דובר >>

לא, לא, חס וחלילה. אהבתי אבל.

<< דובר >> יעקב אשר (יהדות התורה): << דובר >>

לא, אהבתי וחרדים זה לא הולך תמיד ביחד.

<< דובר >> נירה שפק (יש עתיד): << דובר >>

אני באה עכשיו מריאיון בערוץ 20, דווקא פרגנו לי.

<< דובר >> יעקב אשר (יהדות התורה): << דובר >>

והנושא היה חרדים?

<< דובר >> נירה שפק (יש עתיד): << דובר >>

כן.

<< דובר >> יעקב אשר (יהדות התורה): << דובר >>

עוד פעם חרדים.

<< דובר >> נירה שפק (יש עתיד): << דובר >>

צריך לזכור כמה דברים, הרצון למשוך זמן ולהטריל והכול, הכול טוב ויפה, אבל
בסוף צריך להישאר גם עיקרו של עניין ובסוף אני רואה גם את האלטרנטיבות ואני
אומרת חבר'ה, בואו לא נתבלבל, מ-2011 קרן העושר עומדת ומחכה ומחכה. זה לא
הקרן מחכה, זה תושבי מדינת ישראל מחכים שהכספים שאמורים להגיע אליהם מההיטל
על רווחי היתר יגיעו.

ואנחנו יכולים לבוא ולהתפלפל ולא ראיתי שבשנים הקודמות היה מספיק זמן, עד
עכשיו, כדי שהקואליציה הקודמת והממשלה הקודמת יטפלו בזה. עם כל החוקים וכל
ההגדרות וכל ה-50 ו-20 ו-75 ומחזורים הגענו למצב שאנחנו באוגוסט 2021 ובקרן
יש פחות ממיליארד, יש שם 0.741 ומתוך זה 300 מיליון הם בכלל נושאים שעל סדר
היום, כאילו לא הגיעו להסכמות ביניהם, אז בסוף אותי מעניין מה עושים עם
הכסף הזה, אם מטפלים בקורונה, אם מטפלים בחינוך, מטפלים ברפואה, מטפלים
בתשתיות. אז בואו נשים את הפארטו במקום שהוא צריך להיות ואני מבקשת, בואו
נעביר את זה לסדר היום ונחזור לוועדת כספים ונפעל למען תושבי מדינת ישראל
ולא למען הכיסא שלנו.

<< דובר >> אורי מקלב (יהדות התורה): << דובר >>

אבל הקרן הזו הרי לא בשביל – מילא, היית אומרת שלוקחים את הכסף הזה, לאן את
הולכת? את רוצה להגיד שבזמן הזה ייקחו את הכסף וישתמשו? את אומרת שבואו
נשים את זה באיזה קרן ביניים.

<< דובר >> נירה שפק (יש עתיד): << דובר >>

כי מה לעשות? כי אין גבייה. הקרן - - -

<< דובר >> אורי מקלב (יהדות התורה): << דובר >>

אבל אם לא ייהנו ימשיכו לא ליהנות. הכוונה היא הרבה יותר ארוכה, אז סתם
מתגלה שאתם רוצים באמת להשתמש בזה.

<< דובר >> נירה שפק (יש עתיד): << דובר >>

לא, הם לא ימשיכו, כי אם היית בדיונים הקודמים היית שומע את התחזיות והיית
מבין מה המשמעויות וכמה כסף עומד, וכמה הוצא, כל רואי החשבון של התאגידים
שהופיעו, והיית מבין שאנחנו נקבל את ההחלטה הזאת וקדימה. אז בואו נתקדם
קדימה ולא נלך אחורה, תודה.

<< דובר >> אורי מקלב (יהדות התורה): << דובר >>

הדרך לגיהינום רצופה דברים טובים.

<< יור >> היו"ר ניר אורבך: << יור >>

חבר הכנסת שפק, תודה. חבר הכנסת יעקב אשר, בבקשה. אתה לא מוגבל בזמן, אגב.

<< דובר >> יעקב אשר (יהדות התורה): << דובר >>

לא מוגבל בזמן. אתה עושה את התרגיל הידוע של יושבי ראש, כשאתה אומר למישהו
שהוא לא מוגבל בזמן הורדת לו את האתגור לבזבז זמן.

<< דובר >> ינון אזולאי (ש"ס): << דובר >>

אני חייב להגיד לך שניר הוגן גם בלי לדעת את התרגיל הידוע. אני חייב להגיד
לך את האמת.

<< דובר >> יעקב אשר (יהדות התורה): << דובר >>

ניר בסדר. מה, עשו כזה גיוס? חבר'ה, תרגיעו, הכול בסדר, העושר יגיע. אני
רוצה לומר דווקא לחברת הכנסת שפק - - -

<< דובר >> נירה שפק (יש עתיד): << דובר >>

כולם באו להקשיב לדבר תורה.

<< דובר >> יעקב אשר (יהדות התורה): << דובר >>

לא, לא בכל מקום שאני מגיע, אני לא המוהל ולא מסדר קידושין, אני חבר כנסת
כמוך, אמנם לא למדתי לימודים אקדמאיים, אבל אני חושב שאני מבין בדברים האלה
לא פחות. נכון, ראש העיר?

<< דובר >> מאיר יצחק הלוי (תקווה חדשה): << דובר >>

חד משמעית.

<< דובר >> יעקב אשר (יהדות התורה): << דובר >>

אוקיי. אני רוצה לומר דבר אחד, ותפרידו בין ההסתייגויות ודברים כאלה לבין
כמה נקודות שהן נקודות אמיתיות, כי גם כשהדרך, כמו שאמרו מקודם, רצופה
כוונות טובות, לפעמים כשעושים אותה מהר מדי ולא חושבים בדרך על כמה
אספקטים. האספקטים האלה, למרות שאתם חושבים שעשיתם טוב, בדרך יכול להיות
שאנשים נדרסים בגלל זה. רק הדוגמה שהביא חברי, חבר הכנסת מקלב - - -

<< יור >> היו"ר ניר אורבך: << יור >>

מתי מתחילה הספירה של מהר מדי, לפני שנה או עכשיו?

<< דובר >> יעקב אשר (יהדות התורה): << דובר >>

אני רוצה לומר לכם דבר אחד, אתם מדברים על זה, הרי אין לנו אינטרס, לא
פוליטי ולא מגזרי ולא שום דבר מהסוג הזה, אנחנו היינו, אני הייתי חבר
בוועדת כלכלה כשהיו דיונים ענקיים, גדולים, פופוליסטיים מאוד על הרבה מאוד
כסף שנמנע מאזרחי ישראל כשהשאירו את הגז באדמה תקופה ארוכה עד שהצליחו
להתחיל לחלץ וכמה דברים וכמה השמצות היו נגד השר כחלון ונגד אחרים שרצו
לדחוף את זה קדימה. אני הייתי אז הנציג של יהדות התורה בוועדת כלכלה ודחפתי
את זה וחטפתי כותרות לא טובות בגלל שכל השמאל, וגם חלק גדול ממפלגתך, שאני
לא יודע אם היא שמאל או לא שמאל, היו נגד זה כי זה היה פופולרי לדבר נגד
זה. אז שאף אחד לא יטיף לנו מוסר על הכסף שקיים ומישהו מונע אותו ממדינת
ישראל. ארבע שנים הפכו פה את כל העולמות ושיגעו את כולם על הנושא הזה של
הגז.

גם בנושא הזה ההתנגדות שלנו היא לא עקרונית לעניין, השאלה באותן נקודות
ובאותן הערות, והרב גפני, חזקה עליו, שהוא מכיר גם את הנושא הזה
מההיסטוריה, לי חסר באמת בהיסטוריה להגיד למה זה התעכב עד היום, אבל אני
מתאר לעצמי שיש פה נקודות, ואחת הנקודות, כמו שאמר הרב מקלב, היא נקודה
קריטית כי בעצם אתם יודעים מה זה הדבר הזה? זה כמו ערבות, ערבות זה כסף חי,
כשאתה שם ערבות על משהו אז זה כסף שאתה לא יכול להשתמש בו, הוא יורד לך
מהחשבון, אתה כבר מוגבל. פה מדובר בחברות או בתאגידים כאלה ואחרים שבגלל
שאולי יתברר שכן הייתה טעות ולא חשבנו נכון, אבל הם כבר הפקידו את הכסף,
עכשיו הם צריכים להסתדר כשהכסף לא אצלם, ועוד נקודות כאלה ואחרות שעלו
בדיון.

אם היה מגיע יושב ראש הוועדה, כמו שעשה קודמו הרב גפני, והיה אומר: חברים,
קואליציה אופוזיציה, לא משנה, בואו לא נעשה את זה בבהילות, בואו נקבע דד
ליין שתוך חודש זה עובר, בואו ננסה להעביר את זה בהסכמה, אבל לראות שבדרך
לא כותשים אף אחד, הכול היה בסדר, אבל, יתקן אותי דוד אזולאי - - -

<< דובר >> ינון אזולאי (ש"ס): << דובר >>

ינון אזולאי. אני גאה בזה.

<< דובר >> יעקב אשר (יהדות התורה): << דובר >>

בן של דוד, הבלתי נשכח, לכן זה יוצא לי כל הזמן, וזה טוב, זו מחמאה, מחמאה
ענקית.

<< דובר >> ינון אזולאי (ש"ס): << דובר >>

אמרתי, אני גאה בזה.

<< דובר >> אורי מקלב (יהדות התורה): << דובר >>

בשניים אדם לא מקנא, בבנו ותלמידו.

<< דובר >> יעקב אשר (יהדות התורה): << דובר >>

ובטח לא באביו. ויתקן אותי ינון, שאני מבין שלא היה משא ומתן, לא ניסו לתקן
דברים היום בוועדה.

<< דובר >> ינון אזולאי (ש"ס): << דובר >>

היו רק דיונים, מעבר לכך אנחנו לא שותפנו בשום משא ומתן צדדי.

<< דובר >> יעקב אשר (יהדות התורה): << דובר >>

היה דיון, אמרו שהיום צריכים להעביר את זה.

<< דובר >> נירה שפק (יש עתיד): << דובר >>

אני חייבת לציין שאתה טועה, אנחנו כבר שבועיים על זה.

<< דובר >> ינון אזולאי (ש"ס): << דובר >>

לא, הוא שאל איתי, איתנו כחברי אופוזיציה.

<< דובר >> נירה שפק (יש עתיד): << דובר >>

אבל אתה יודע, ההסתייגויות שלך נרשמו.

<< דובר >> ינון אזולאי (ש"ס): << דובר >>

אז אמרתי, היו דיונים בוועדה - - -

<< דובר >> נירה שפק (יש עתיד): << דובר >>

נכון, ההסתייגויות שלו נרשמו ועלו.

<< דובר >> ינון אזולאי (ש"ס): << דובר >>

היו דיונים בוועדה, המשא ומתן האמיתי, אנחנו יודעים שהוא לא קורה בוועדה.

<< דובר >> יעקב אשר (יהדות התורה): << דובר >>

אבל היו חלק מהדברים שתוקנו?

<< דובר >> ינון אזולאי (ש"ס): << דובר >>

היה חלק מהדברים שתוקנו, במקום ארבע שנים לשנתיים, שאנחנו ראינו לנכון
שצריך לתקן בוועדה, והיה תיקון במקום 100% ל-75%, שאני טוען ש-75% בכלל לא
רלוונטי כי זה כמו 100%, ובאישור של ועדת הכספים.

<< דובר >> יעקב אשר (יהדות התורה): << דובר >>

אבל אני חושב שעם עוד קצת גמישות, ואת יודעת מה?

<< דובר >> נירה שפק (יש עתיד): << דובר >>

וגם הבקשה שלך לוועדת הכספים שזה יגיע פעם בשנה.

<< דובר >> ינון אזולאי (ש"ס): << דובר >>

לא, אני לא ביקשתי פעם בשנה, אבל תיכף הוא יסיים ואני –

<< דובר >> יעקב אשר (יהדות התורה): << דובר >>

הוא יגיד את הטיעונים שלו, אבל אני רק אומר דבר אחד בכללי, כי אני לא הייתי
בדיונים האלה ואני לא מתיימר לדבר על משהו שאני לא צללתי לתוכו, אבל אני
אומר, לא הכול זה אופוזיציה וקואליציה ולא הכול זה טרלול, יש מאחורי הדברים
האלה גם דברים שאתם מאמינים בהם, שאתם אם תתעמקו בהם ולא תבואו רק להצביע
בגלל משמעת קואליציונית, אתם תבואו ותגידו: רגע, הם צודקים, כי אין פה
עניין מפלגתי, זה לא קרן של עושר שהולכת ל – בינתיים, כן? בסוף תמיד מישהו
יידפק מזה, אבל בינתיים אנחנו לא רואים סימנים שזה משהו סקטוריאלי או משהו
אנטי סקטוריאלי, אז יכול להיות שעם קצת יותר קשב, קצת יותר רצון להגיע
להבנות והסכמות כמו שהיו בנושאים אחרים היינו נראים אחרת.

זה מזכיר לי גם את הבקשה שלי, שלא כובדה על ידי היושב ראש, לדון על נושא
החל"ת, לא בגלל שבאתי לומר להחזיר את כל החל"תים, אלא לראות, לעשות איזה
שהוא פסק זמן בתקופה של עכשיו ולראות אולי לשנות את ההחלטות שהגיעו, אגב,
בסוף בהסכמה בוועדת הכספים בנושא החל"תים. זה הכול. אנחנו מתכוונים באמת
ברוב הדברים לשם שמים והתוספות למיניהן זה לחזק את הדברים האלה שלשם שמים.
זה שיעור ראשון בפרלמנטריזם. זאת הכוונה, אנחנו לא באים להרוס. לא באים –
הנה היושב ראש שלי.

<< דובר >> אלכס קושניר (ישראל ביתנו): << דובר >>

מה שלומך?

<< דובר >> יעקב אשר (יהדות התורה): << דובר >>

לא שלי.

<< דובר >> נירה שפק (יש עתיד): << דובר >>

גם שלך.

<< דובר >> יעקב אשר (יהדות התורה): << דובר >>

אני אומר לך שהוא היה יכול היום להגיע לעוד הבנות, אבל כנראה שסגרו אותו
מאיזה שהוא משרד ממשלתי.

<< דובר >> ג'ידא רינאוי זועבי (מרצ): << דובר >>

אתה עכשיו צריך להסביר לנו למה קוראים לזה פרלמנט. תסביר שוב.

<< דובר >> יעקב אשר (יהדות התורה): << דובר >>

הסברתי כבר היום, פרלה, לדבר. אני סיימתי, אדוני, ועוד קיצרתי בשבילך.

<< יור >> היו"ר ניר אורבך: << יור >>

תודה רבה לחבר הכנסת יעקב אשר. יש עוד מישהו שרוצה להתייחס לשלושת הנושאים
הראשונים? חבר הכנסת ינון אזולאי, לגבי הנושא החדש הרביעי, אחר כך מי
שיתייחס לדבריו של חבר הכנסת אזולאי ואחר כך שלומית, היועצת המשפטית של
הוועדה, תסביר למה זה לא נושאים חדשים.

<< דובר >> ינון אזולאי (ש"ס): << דובר >>

טוב, קודם כל אמרתי לך, בראשית כשנכנסתי, שאנחנו מתנצלים שהיית צריך להגיע
באמצע החופשה, אנחנו יודעים מה זה, אבל באמת ההתנצלות צריכה לבוא מצד
הקואליציה, לא מצד האופוזיציה.

<< דובר >> יעקב אשר (יהדות התורה): << דובר >>

לא אתה הבאת אותו.

<< יור >> היו"ר ניר אורבך: << יור >>

אני הייתי מתנצל כלפי - - -

<< דובר >> יעקב אשר (יהדות התורה): << דובר >>

אה, זה אל תעשה.

<< יור >> היו"ר ניר אורבך: << יור >>

זו הכנסת, אני לא - - -

<< דובר >> יעקב אשר (יהדות התורה): << דובר >>

זה אל תעשה.

<< דובר >> ינון אזולאי (ש"ס): << דובר >>

אל תערב אותנו בעובדי הכנסת.

<< דובר >> יעקב אשר (יהדות התורה): << דובר >>

אל תעשה את זה. אנחנו לא רעים.

<< יור >> היו"ר ניר אורבך: << יור >>

לא, אם כבר מתנצלים אני חייב להבהיר. אני זה לא האישו, כי אני הייתי פה
מהבוקר, לא באתי במיוחד, אבל עובדי הכנסת כולם היו צריכים לצאת לחופשה
מרוכזת החל מהשעה שלוש, אז אם צריך להתנצל למישהו שנמצא בשעה הזאת זה לא
כלפיי.

<< דובר >> יעקב אשר (יהדות התורה): << דובר >>

תפנה את זה ליושב ראש ועדת הכספים.

<< יור >> היו"ר ניר אורבך: << יור >>

אני לא מאשים אף אחד, אני אומר שאם מתנצלים פה אז צריך להתנצל בפני האנשים
הנכונים.

<< דובר >> ינון אזולאי (ש"ס): << דובר >>

חבר הכנסת ניר, יושב ראש הוועדה, אני לא מתנצל בפניך, ואם הייתי יכול הייתי
משאיר אותך פה עוד שלושה שבועות.

<< דובר >> יעקב אשר (יהדות התורה): << דובר >>

מי בעד?

<< דובר >> אלכס קושניר (ישראל ביתנו): << דובר >>

אבל אתה יודע מה הבעיה, שאם הוא נשאר אתה נשאר.

<< דובר >> ינון אזולאי (ש"ס): << דובר >>

אין בעיה, אתה הספקת להכיר אותי שאני יכול להישאר.

<< דובר >> אלכס קושניר (ישראל ביתנו): << דובר >>

אני חושב שגם הוא.

<< דובר >> יעקב אשר (יהדות התורה): << דובר >>

אבל, אלכס, אתה יודע מה הבעיה? אם הוא נשאר והוא נשאר גם אתה נשאר.

<< דובר >> אלכס קושניר (ישראל ביתנו): << דובר >>

אין שום בעיה, אני פה.

<< דובר >> ינון אזולאי (ש"ס): << דובר >>

יעקב, אתה יודע, ההבדל הוא שהילדים שלנו כבר חזרו, זהו, אנחנו את החופשה
שלנו כבר סיימנו, זה המזל שלנו. אגב, אני לא יודע מה, וזה דיברנו בוועדה,
מה היה לחוץ להביא את זה, בסדר, זה ויכוח שעשינו בוועדת הכספים, לא היה
אמור להביא את זה עכשיו, היה אפשר להביא את זה גם ביום הראשון שחוזרים
מההדממה, מהפגרה, מכל השמות המפוצצים שאנחנו נקרא לזה, ולכן צר לי על זה,
באמת, שזה במקום הזה עכשיו.

לגבי העניין עצמו, קודם כל אני רואה גיוס מלא של חברי הקואליציה, וזה יפה
שאתם מצליחים לגייס. הנה, עושה לי טל ככה, אני אומר לך, לא הולכת להיות
סכנה לפיצוץ אוכלוסין בעניין הזה, ראיתי שאתה מודאג, מספר שהוצאת, תקשיב,
לא הולכת להיות שום סכנה לפיצוץ אוכלוסין. יכול להיות שיהיו פיצוצים אחרים,
לא של האוכלוסין, אל תדאג.

עכשיו, דבר נוסף, אני אגיד לכם לגבי הנושא עצמו שאליו התכנסנו. ההיפך, אני
הוספתי עוד הסתייגות, שזה יהיה בוועדת כספים, שתבקר ועדת כספים, אז למה
ביקשתי נושא חדש? מכיוון שאני טוען קודם כל שזה לא צריך להיות פעם בשנה,
אני אומר, אנחנו מכירים בוועדת כספים, במיוחד בהתחלה, במיוחד כשאנחנו
מריצים את הנושא הזה עכשיו, שבשנתיים שלוש הראשונות תביא אותם כל רבעון.
אתה יודע מה? תביא אותם כל חצי שנה, לשמוע אותם, ניתן להם קודם כל הרצה,
לראות באמת מה עושים עם זה.

דיברה נירה על קרן העושר שכולנו רוצים שקרן העושר – הוכחתי לכם בוועדה
כשמירי סביון, יושבת, ושאלתי אותה האם עד סוף 2021 יהיה לנו את המיליארד,
היא אמרה כן, יהיה מיליארד ויהיה יותר ממיליארד. אז לבוא ולהטיל איזה שהוא
דופי בחברי הכנסת שאנחנו לא רוצים את זה, זה לא ראוי וזה לא נכון.

ראיתם שגם, עם כל ההסתייגויות שהיו, ניסינו, ויעיד על זה יושב הראש, הורדנו
והורדנו רביזיות כי אני אצביע בסופו של דבר בעד החוק הזה כי אני אמרתי מראש
שאני בעד החוק הזה. יש לי עליו הסתייגויות, יש לי עליו דברים מהותיים, אני
לא מסכים לזה שזה יהיה פעם בשנה בוועדת הכספים ואני רוצה להכניס את ועדת
הכספים בעוד סעיפים, ואת תראי את זה, נירה, היום את אולי אומרת שאני לא
צודק, או שאת תגידי שאני צודק, אבל לא צריך להילחם בזה, את יודעת מתי תראי
את זה? עוד שנה, עוד חצי שנה, כשיהיה חסר לך הנתונים האלה ותגידי חבל שלא
עשינו כשהם באו והם היו נותנים לנו את הדיווח. כשהאוצר באים לפה לתת דיווח
את רואה אותם נעים באי נוחות על הכיסאות, זה כבר משהו אחר לגמרי. לכן אני
אומר אם אנחנו ככנסת, כמבקר, הגוף המבקר את הממשלה, היינו צריכים לעשות את
זה והציפייה שלי הייתה שדווקא מכם, ואת שאת נמצאת בכל הוועדות, ואני יודע
מה זה להכין חומר כי גם אני כזה, ואת מכינה, הייתי מצפה שתבואי ותעזרי
בעניין הזה. לא ביקשתי כל מיני הסתייגויות מפוצצות, ביקשתי דברים מהותיים
פשוטים שאני חושב שהיה ראוי ונכון לעשות את זה.

גם אותו דבר על ה-100% או 75%. אנחנו רוצים שיהיה משהו שוויוני לכולם,
כלומר גם שתחזיק מצד אחד את הטייקונים, אבל גם שרשות המסים ירגישו שהם לא
יכולים לעשות מה שהם רוצים, כי אנחנו יודעים, כשרשות המסים רוצה לעשות משהו
הם עושים מה שהם רוצים, אין להם גבולות ואין להם הגבלות. לכן ההסתייגויות
שלנו היו ברובן מהותיות, שלי בכל אופן, ראיתם את זה, הבאתי הסתייגויות
מהותיות, מה שלא היה כזה הורדתי וקיצצתי בשביל להגיע באמת לתכלס ולצערי לא
הצלחתי להשיג שום הישג בעניין הזה. נכון שמארבע שנים ירד לשנתיים, שזה חלק
מהדברים - - -

<< דובר >> נירה שפק (יש עתיד): << דובר >>

הבאת הישגים.

<< דובר >> ינון אזולאי (ש"ס): << דובר >>

אני אומר, זה הישג מבורך, זה הישג של כולנו, אני לא לוקח את זה לעצמי ולא
לאף אחד פה, אני חושב שכולנו עשינו את זה, אבל, יושב ראש ועדת הכספים,
אלכס, אני אומר את זה, עם עוד מאמץ יכול להיות שהיינו מצליחים להגיע לעוד
הישגים. אתה יודע, זה רק בשביל השוויון. אני אומר, רואים אותי כשאני מבקר
אסירים, אגב, הוא הזכיר את אבא שלי, אבא שלי היה מבקר הרבה אסירים, ושאלו
אותו והיו שואלים אותי את השאלה הזו, מה אכפת לך מאותם עבריינים שיושבים שם
ונושאים את העונש שלהם? ואני אומר לך, אכפת לי מדבר אחד, אכפת לי מאותו אחד
שקיבל את העונש ויש לו אחריו משפחה, יש לו זכויות אדם, מגיע לו. לכן כשאתה
רוצה להעניש, כשאתה רוצה לקחת מהטייקונים את הכסף שמגיע לנו, לכולנו, אין
בעיה, בוא ניקח את זה בצורה שמגיע להם את הזכויות שלהם, שיהיה כוחות, לא
לקחת את כל הכסף, יאללה בואו לבית משפט כשאנחנו מחזיקים לכם בכסף ואז תבואו
ותתחננו לקבל את זה בחזרה.

כשאני אומר לבקר בוועדת כספים אני רוצה שלך, יושב ראש ועדת הכספים, ושלנו,
כחברי ועדת כספים, יהיה כוח מולם, כי אם היום יש לנו כוח בזה אנחנו יכולים
מחר לתפוס אותם במשהו אחר. זה כל הסיפור שלנו, זה כל מה שאנחנו רוצים,
שבסופו של דבר הכסף יגיע בצורה ישרה לקופה, מקרן החשכ"ל זה יגיע לקרן
העושר, כלומר מקרן הביניים זה יגיע לקרן העושר, אני מקווה. לכן אני אומר,
אם היינו יכולים היום, ובהסתייגויות הבאות אתה תראה את זה, אנחנו עכשיו
ניכנס לשם, אתה תראה שיש שם הסתייגויות על קרן העושר.

כולם דיברו על קרן העושר, פתאום כשאני אגיע לשם יגידו לי: תשמע, קרן העושר
לא קשורה לפה, אבל בדיונים כולם דיברו על קרן העושר, כולל רשות המסים,
וכולם באו ותקפו אותנו שאנחנו לא רוצים את קרן העושר. זה דבר שהוא לא ראוי,
לא נכון, לא מכובד גם לדבר בצורה כזאת. היא לא נמצאת פה, אבל יצאה השרה
ואומרת: אתה היית עם דף מסרים של הטייקונים. אני עם דף מסרים של הטייקונים?
אתה יודע, אלכס, כמה אני מכין את החומר ואני נפגש עם כל העולם לפני זה, אני
יכול להיות עד שתיים-שלוש לפנות בוקר להכין חומר בשביל להגיע מוכן לוועדה,
אני נפגש עם כולם, כולל רשות המסים, כולל משרד האוצר, כולל הכול, להטיל
דופי בעבודה שלי בשביל הציבור זו בושה וחרפה. אני לא רוצה להגיד, עזוב, אני
מאמין שזו הייתה פליטת פה ולכן אני לא מחשיב את זה, אבל רק בשביל להבהיר
לציבור, אני פה בשביל הציבור, בשביל כולם, ואם יפגעו בטייקון, אם זה לא
מוצדק אני אלחם, ואם זה מוצדק אני אלחם שיפגעו, כי זה לא פגיעה, כי זה
הצדק.

ולכן אני ביקשתי את הנושא הזה של ועדת כספים כנושא חדש. מה שיחליטו פה
כמובן אנחנו אחר כך נעבור לוועדת הכספים ונעשה מה שצריך, אמרנו, גם יעקב
אשר וגם אני, שאנחנו נצביע בעד החוק הזה בסופו של דבר כי הוא טוב, אבל
אנחנו ניסינו והראינו שלפחות ניסינו לעשות מאמץ להביא בסופו של דבר תוצאה
טובה. מה שהצלחנו הצלחנו ומה שלא, נקווה שאולי בהמשך.

עכשיו, אלכס, רק לנושא אחד, אמרו שבשש יש ועדת כספים, לא בטוח, יכול להיות
שתהיה רביזיה. סתם, סתם.

<< דובר >> אלכס קושניר (ישראל ביתנו): << דובר >>

אז נדחה בחצי שעה, אין בעיה, אנחנו לא מוגבלים.

<< דובר >> יעקב אשר (יהדות התורה): << דובר >>

הרביזיה תהיה, אלא אם כן נתחשב ביושב ראש.

<< דובר >> ינון אזולאי (ש"ס): << דובר >>

אני אגיד לך משהו קטן, היא רצתה דבר תורה, ניר, אתה מכיר את המשל הזה, משל
לאותו יהודי שעצר באמצע הדרך, ירד מהסוס והתפלל. הגיע קיסר ואומר לו: לאן
אתה הולך? והוא לא עונה לו, שואל שוב לאן אתה הולך והוא לא עונה לו, הוא
מתפלל, הוא מתפלל, מתייחד עם בוראו, לא מעניין אותו שום דבר. לאחר שהוא
סיים את התפילה, הוא אומר לו: לאן אתה הולך? הוא אומר לו: לא יודע, הוא
אומר לו: מה זה לא יודע, עם מי אתה מתחכם? הוא אומר לו: לא יודע. הוא אומר
לו: טוב, בוא איתי לבית האסורים, אמר לו בסדר. ואז הוא לוקח אותו ואומר לו:
אתה מבין מה שעשית? הוא אומר לו: תראה, אני התפללתי לבורא עולם, אם הייתי
אומר לך שאני הולך למקום פלוני היית מוכיח לי שאני לא הולך לשם, אני הולך
למקום אחר, אז אמרתי שאני לא יודע ועכשיו אתה לקחת אותי לאן שאתה רוצה, אבל
כנראה שגם מה שהקדוש ברוך הוא רוצה.

<< יור >> היו"ר ניר אורבך: << יור >>

חבר הכנסת ינון אזולאי, תודה רבה.

<< דובר >> אלכס קושניר (ישראל ביתנו): << דובר >>

אני יכול להתייחס?

<< יור >> היו"ר ניר אורבך: << יור >>

כן, ודאי.

<< דובר >> אלכס קושניר (ישראל ביתנו): << דובר >>

רק לחברי הכנסת של ועדת הכנסת שלא יהיו בוועדת הכספים אני רוצה לומר שהחוק
הזה אמור להגביר את הקצב של המס שאמור להגיע מרווחי היתר של חברות משאבי
הטבע וגז ונפט אל קרן העושר. נכון שבדרך זה עובר דרך קרן אחרת שתוקם במיוחד
בחשכ"ל מתוך הבנה שקרן העושר זה כסף חלוט שמגיע לשם ויש שם השקעה לטווח
ארוך ובקרן הזאת זה כסף שינוהל לטווח קצר עד שהוא יהפוך להיות חלוט.

עכשיו, ינון דיבר על מיליארד שקל שכנראה יהיה שם לקראת סוף השנה. כנראה
שכן, אבל הרי אנחנו לא רוצים להסתפק במיליארד, אנחנו שמענו את ראש הממשלה
הקודם תוך כדי דיונים על מתווה הגז שהבטיח עשרות מיליארדים והנה אנחנו עשר
שנים באירוע הזה ולא מצליחים להגיע למיליארד.

<< דובר >> יעקב אשר (יהדות התורה): << דובר >>

כי גם הרגו את זה באמצע.

<< דובר >> אלכס קושניר (ישראל ביתנו): << דובר >>

לכן ההצעה הזו היא מאוד מאוד חשובה, ולמה היא דחופה? אני אגיד למה היא
דחופה, היא דחופה בגלל שאנחנו בעוד חודש ניכנס כולנו לחוק ההסדרים והמשמעות
של זה שכמובן אנחנו נתעדף את חוק ההסדרים על פני כל החוקים האחרים והמשמעות
של זה היא שאנחנו נוכל לחזור ולדון בהצעת החוק הזו או כל הצעת חוק אחרת רק
אחרי שנאשר את התקציב כי לפני זה פשוט לא נוכל, מכאן הדחיפות.

אני חייב לומר שמבחינת האיזונים שעשינו בחוק עשינו כמה דברים מאוד מאוד
חשובים, האחד, קיצרנו את התקופה שרשות המסים יכולה להוציא שומות, כדי שהכסף
יגיע מהר יותר, וגם שמרנו על ההגינות בזה שהורדנו את גובה המס המוצע שהיה
בחוק עבור שומות שהוגשו ברשלנות לפקודת המס, בעצם לגובה שהוא שווה לכולם
וגם את אחוז המס שאמור לשלם, אותו מס במחלוקת, הורדנו ל-75% מ-100% מתוקף
הבנה שבסוף צריך להשאיר איזה שהוא תמריץ לרשות המסים להיכנס לתוך משא ומתן
מול אותם נישומים כדי להגיע למס אמת, אבל להגיע למס אמת מהר.

לכן אני מבקש מהוועדה לדחות את הטענות לנושא חדש כדי שנוכל לחזור לוועדת
הכספים ולסיים דיון בחוק הזה. תודה רבה.

<< יור >> היו"ר ניר אורבך: << יור >>

תודה רבה, חבר הכנסת אלכס קושניר, יושב ראש ועדת הכספים. לפני שניתן
לשלומית, היועצת המשפטית, מישהו עוד רוצה להוסיף משהו בנושא? שלומית,
בבקשה.

<< דובר >> שלומית ארליך: << דובר >>

לעמדתנו התיקונים לא חורגים מגדר הנושא, מדובר בנושאים שקשורים ונובעים
מההצעה שאושרה בקריאה הראשונה, מסוג התיקונים שמקובל שוועדה מתקנת, כך
לעניין פרקי הזמן, שינוי שיעור ההיטל השנוי במחלוקת, ההבהרות בנוסח לעניין
התשלום וניהול הכספים בקרן הביניים וגם סעיף הדיווח לוועדת הכספים.

<< יור >> היו"ר ניר אורבך: << יור >>

תודה רבה. כעת נעבור להצבעה על כל סעיף בנפרד. על הסעיף הראשון, נושא חדש,
סעיפים 1 ו-7 להצעת החוק, שיעור ההיטל השנוי במחלוקת שיש לשלם, 75% במקום
100%.

<< דובר >> נועה בירן - דדון: << דובר >>

שניים.

<< יור >> היו"ר ניר אורבך: << יור >>

מי בעד זה שזה נושא חדש? ירים את ידו. מי נגד? שירים את ידו.

<< דובר >> נועה בירן - דדון: << דובר >>

שישה נגד.

<< יור >> היו"ר ניר אורבך: << יור >>

הנושא החדש הזה נדחה.

הצבעה

בעד – 2

נגד – 6

לא אושר.

<< יור >> היו"ר ניר אורבך: << יור >>

סעיף 2. סעיפים 3 ו-4 להצעת החוק, זה סעיף שהתווסף אחרי 4, הארכת התקופה
לבדוק שומה, שנתיים במקום שנה, וליתן החלטה בהשגה, שנה במקום חצי שנה, וכן
מתן סמכות למנהל לעיין בשומה ולתקנה. מי בעד נושא חדש? ירים את ידוע.

<< דובר >> נועה בירן - דדון: << דובר >>

שניים.

<< יור >> היו"ר ניר אורבך: << יור >>

מי נגד? ירים את ידו.

<< דובר >> נועה בירן - דדון: << דובר >>

חמישה.

<< יור >> היו"ר ניר אורבך: << יור >>

מי נמנע? סעיף 2 נדחה כנושא חדש.

הצבעה

בעד – 2

נגד – 5

לא אושר.

<< יור >> היו"ר ניר אורבך: << יור >>

סעיף 3. סעיף 13 להצעת החוק, קרן לתקופת ביניים, העברות נוסח לעניין התשלום
וניהול הכספים בקרן. מי בעד הצגת הנושא כנושא חדש?

<< דובר >> נועה בירן - דדון: << דובר >>

שניים בעד.

<< יור >> היו"ר ניר אורבך: << יור >>

מי נגד?

<< דובר >> נועה בירן - דדון: << דובר >>

שישה.

<< יור >> היו"ר ניר אורבך: << יור >>

מי נמנע?

<< דובר >> נועה בירן - דדון: << דובר >>

אין.

<< יור >> היו"ר ניר אורבך: << יור >>

הסעיף הזה גם נדחה כנושא חדש.

הצבעה

בעד – 2

נגד – 6

נמנעים - אין

לא אושר.

<< יור >> היו"ר ניר אורבך: << יור >>

עכשיו עוברים להצעה של חבר הכנסת אזולאי, נושא חדש. אחת, סעיף 13 להצעת
החוק, הוספת סעיף דיווח לוועדת הכספים. מי בעד הנושא כנושא חדש? מי נגד? מי
נמנע? הנושא הזה גם הוא נדחה.

הצבעה

בעד – 2

נגד – 6

נמנעים - אין

לא אושר.

<< יור >> היו"ר ניר אורבך: << יור >>

אנחנו קובעים שאנחנו מחזירים את הדיון לוועדת הכספים, הנושאים החדשים נדחו.

<< דובר >> אורי מקלב (יהדות התורה): << דובר >>

רביזיה.

<< יור >> היו"ר ניר אורבך: << יור >>

אני מכריז על רביזיה, נתכנס פה בשעה 18:35, תודה רבה לכם.

<< הפסקה >> (הישיבה נפסקה בשעה 18:02 ונתחדשה בשעה 18:35.) << הפסקה >>

<< יור >> היו"ר ניר אורבך: << יור >>

אני מחדש את ישיבת הוועדה. חבר הכנסת מקלב ינמק את הרביזיה, בבקשה.

<< דובר >> אורי מקלב (יהדות התורה): << דובר >>

תודה רבה, אדוני היושב ראש. יש לי צ'אנס אחרון לנסות לשכנע אתכם לגבי החוק
הזה ואני אעשה את זה בדקות שאתה נותן לי, היושב ראש. אני שמעתי אחריי, אחרי
שדיברתי אני שמעתי אתכם ואני כן רוצה להתייחס לכך שהכספים האלה לא הולכים
לקרן העושר, וגם יושב ראש ועדת הכספים יודע שאנחנו לא מדברים שזה הולך לקרן
העושר, הכספים האלה הולכים לאיזה קרן של החשבות - - -

<< דובר >> אלכס קושניר (ישראל ביתנו): << דובר >>

עד שהכסף יהיה חלוט ואז מגיע לקרן העושר.

<< דובר >> אורי מקלב (יהדות התורה): << דובר >>

בסדר, אבל זה לא כסף שאתה אומר תיתנו, כמו שאת אומרת שלא מימשו את זה עד
עכשיו.

<< דובר >> נירה שפק (יש עתיד): << דובר >>

אבל זה בדיוק זה.

<< דובר >> אורי מקלב (יהדות התורה): << דובר >>

אנחנו מדברים על כספים שלא הולכים - - -

<< דובר >> ינון אזולאי (ש"ס): << דובר >>

הרב מקלב, יותר מזה, זה לא הולך ויש כסף שעד סוף 2021, ואמרנו את זה, הוא
יגיע לקרן העושר בלי כל קשר לחוק הזה, למעלה ממיליארד.

<< דובר >> נירה שפק (יש עתיד): << דובר >>

וכמה היה צריך להיות, ינון? כמה על פי התחזיות היה? כמה צריך היה להיות
בתחזיות המעודכנות, שבעה מיליארד?

<< דובר >> ינון אזולאי (ש"ס): << דובר >>

אם היו רוצים והיו מחילים את זה על ששינסקי 1 גם תאמיני לי מזמן זה היה. אז
לא החילו את זה.

<< דובר >> נירה שפק (יש עתיד): << דובר >>

טוב, לא היינו אז, אז בשלטון היה מישהו אחר.

<< דובר >> ינון אזולאי (ש"ס): << דובר >>

אבל אמרתם שבאתם לשנות. אם לא שיניתם אז בואו, תחזרו למקום שלכם.

<< דובר >> אלכס קושניר (ישראל ביתנו): << דובר >>

כן, אבל היום זה גם 1 וגם 2, ינון.

<< דובר >> ינון אזולאי (ש"ס): << דובר >>

אתה יודע, יש מפלגות שאמרו שהם באו לשנות, יש כאלה שבאו לעבוד, בסופו של
דבר מי שמשנה זה אנחנו ומי שעובד זה גם אנחנו.

<< דובר >> אלכס קושניר (ישראל ביתנו): << דובר >>

כל הכבוד לכם.

<< דובר >> אורי מקלב (יהדות התורה): << דובר >>

אני אשמח מאוד שאתה בתקופה שלך, גם אם אני אופוזיציה, שתיקח את כל הדברים
האלה שיש להם הגבלה של זמן לבדוק אותם. ועדת הכספים לא מצליחה לפקח באופן
אמיתי על עבודת הממשלה ואם היה פיקוח – כמה דיונים, התקיימו דיונים? אני
חושב שלא קיימו דיונים. וזה נכון, זה לא הדבר היחיד, יש הרבה תקנות, הרבה
חוקים שאנחנו מטילים על הכנסת לפקח מפעם לפעם, או בתוך שנה, או בתוך חצי
שנה, חלק קטן מגיע כי אתה כותב בתוך החוק שצריך להגיע דיווח, ובחלק גדול של
החוקים זה לא מגיע ואנחנו לא מצליחים להגיע לשלב הזה. אני, לא משנה, אני גם
מאשים את הקואליציה הקודמת ואני גם מאוד אתמוך אם אתם תעשו את זה אחרת.

מתוך השטף הזה לקחת את הדברים. הם גם לא מרגישים אחרי זה מחויבים. אתה יודע
כמה ביקשנו עכשיו להחיל דין רציפות או לדחות תאריכים של דברים שעוד לא
מימשו אותם, לא הצליחו לעשות את זה כבר כמה? שש שנים, שבע שנים, שמונה שנים
לא הצליחו לעשות אותם ומבקשים מאיתנו עוד הארכה לתת לזה. הייתה עכשיו סדרה
של דברים שהגיעו לכנסת בגלל שהיו צריכים לעשות אותם ולא עשו אותם, יש את
הדברים האלה, אבל אני מדבר עכשיו לגופם של דברים בנושא הזה.

בסופו של דבר, אני לא יודע למה אתם לא חשים, אתם נחושים להעביר את החוק,
אבל איפה החלק הזה שאתה לוקח כסף שעדיין לא נקבע עליו שום דבר, זה כאילו
שאתה אומר שאדם חשוד יישב במעצר בינתיים. אתה שם אותו בינתיים במאסר ואתה
אומר, אתה לא בבית כלא כזה, יהיה בית כלא מיוחד לנושאים האלה שעד שאתה
מואשם, עד שנבדוק את זה, וזה דבר שהוא פוגעני מאוד.

ואני אומר את זה גם מרחוק. אני לא יכול להסתכל, כשצריך להיות יושר זה לא
משנה אם זה טייקון, לא טייקון, יש יושר וביושר צריך להתהלך עם כולם. אני
זוכר בוויכוחים האלה על ששינסקי, אם לשנות את זה או לא לשנות, החלק המרכזי
שהיה לנו בעניין הזה, ואנחנו נדרשנו בעניין הזה גם מבחינה מצפונית וערכית,
אנחנו שאלנו גם את האנשים שאנחנו נוהגים להתייעץ: האם אתה יכול לשנות את
האחוזים ואת ההסכמים באמצע? חלק מהסיבה שאמרו לנו, הרי יש הסכם, איך אתה
משנה הסכם? אנחנו גם שאלנו שאלה של הלכה בעניין הזה, איך אני יכול להצביע
על דבר שהיה הסכם גם אם אני חושב שהיה טעות? נתנו להם מאוד נמוך, אבל היה
הסכם, זה קודם כל, מילה לא משנים.

באו ואמרו לנו שהרווחים בגז זה לא נושא של הסכם ממוני רגיל, חוזה בין
דברים, אלא זה משהו יותר של מיסוי. במיסוי כולם יודעים שהממשלה יכולה לשנות
תהליך של מיסוי גם באמצע. במיסוי, גם אם קובעים 20% כולם יודעים שיכול
להיות שבעוד שנה מישהו יחליט אחרת. מס ערך מוסף, אף אחד לא יגיד שזה הסכם
בין מישהו למישהו שיש מס ערך של 17%, 18%, זו התפיסה שלנו, עד כדי כך אנחנו
מרגישים. גם כאן, צריך להיות יושר, זה לא משנה אם להוא יש כסף, אין כסף,
במיוחד כשאנחנו יודעים שזה יגיע רחוק מאוד.

אני לא מוצא כאן, מבחינה מצפונית וערכית, איך אתה לוקח ואתה אומר ואתה נותן
כוח, בעצם יש לזה השלכות מעשיות על להתפשר. אדם שיודע שהכסף שלו יהיה עכשיו
הרבה שנים לא בשימוש והוא צריך לשים באיזה מקום, הוא יגיע ומה שהוא לא צריך
לשלם הוא ישלם, הוא יאמר שעדיף לתת ככה.

ותדע לך, די בהתחלה כשנכנסתי לכנסת הייתי בוועדה לפניות הציבור, הצפנו את
הנושא שיש ליגה של פקידי השומה. יש ליגה שאומרת שכל פקיד שומה בכל מחוז,
כשהוא משיג יותר כסף הוא מקבל דירוג ומקבל כל מיני דברים כאלה, כמו
שהיום - - -

<< יור >> היו"ר ניר אורבך: << יור >>

מירי סביון אמרה לנו שזה לא נכון, אני חייב להגיד את זה.

<< דובר >> אורי מקלב (יהדות התורה): << דובר >>

זה לא נכון? יש ליגה ויש מקומות, אנחנו הוכחנו את זה והבאנו עובדים לשעבר
שעבדו.

<< דובר >> נירה שפק (יש עתיד): << דובר >>

תביא אותם עוד פעם, אנחנו נדע לטפל בזה.

<< דובר >> אורי מקלב (יהדות התורה): << דובר >>

ומי שחשף לפנינו זה עובד לשעבר. עכשיו, יש אנשים שגמרו את חייהם בתוך זה
והרבה יותר מזה ולכן הם הפסיקו לעבוד שם כפקיד שומה. אתה מטיל עליו, הוא לא
יכול להתעסק עם זה והוא אומר זהו - - - הוא לא יכול להתעסק. כמה אנחנו
יודעים, כמה אנחנו בחיי היום יום, אנחנו כחברי כנסת, יש לך דוח אתה אפילו
אומר, אני לא מקבל את הזכויות שיש לי ואני בסופו של דבר נכנע.

באותה מידה היום היה כאן בוועדת חוקה דיון גם בנושא של קנסות והפיקוח עכשיו
ואמרנו שאנחנו עושים נזק ציבורי בזה שאנחנו מעודדים את המשטרה לדווח כמה
קנסות הם נתנו, כאילו זה מראה, זה מאפיין, זה משקף את עבודת המשטרה. ממתי
מספר הקנסות זה מה שמשקף? מספר הפעולות, מספר הביקורים שעשית. לא עשית
קנסות סימן שלא היית? זו מוטיבציה שלילית.

לכן אני מנסה לשכנע אתכם בעניין הזה, במיוחד כשאנחנו יודעים שזה לא נגמר
פה, זה נגמר הרבה יותר מהחוק הזה, זה הולך להיות בסופו של דבר שגם אנשים
שהם תעשיינים לא גדולים, או בעל צרכנייה, בסופו של דבר הכסף שלו יילקח, גם
אם זה למשמרת זה נזק ומשמעות מאוד גדולה שאין לנו את המצפון ואת הזכות
הערכית לעשות את זה.

<< יור >> היו"ר ניר אורבך: << יור >>

חבר הכנסת מקלב, תודה רבה. חברת הכנסת נירה שפק.

<< דובר >> נירה שפק (יש עתיד): << דובר >>

אני אגיד רק שני דברים כדי לאזן את הדברים.

<< דובר >> ינון אזולאי (ש"ס): << דובר >>

נירה, את יודעת שכשאת מאזנת אני גם אחר כך מאזן, חבל. הנכד שלך מחכה לך.

<< דובר >> נירה שפק (יש עתיד): << דובר >>

אבל אי אפשר, אנחנו - - -

<< דובר >> ינון אזולאי (ש"ס): << דובר >>

אבל הבטחת לנכד שלך.

<< דובר >> נירה שפק (יש עתיד): << דובר >>

הנכד שלי כבר הלך לישון, נראה לי. אני אומרת שני דברים, בואו נזכור שמדובר
בחברות עם סוללה של אנשים שמטפלים בהם והם לא בדיוק הקוזק הנגזל. ואני
אחזור, אין כאן קוזקים ואין כאן נגזלים, נמנע את הערת הביניים. בסוף זה גוף
שיודע להתנהל עם הדברים ולעמוד על שלו ומחזיק סוללות, אנחנו לא בדיוק
מדברים על העסק הקטן.

שתיים, בואו נסתכל על המצב הקיים, מדברים על 100%, 75%, בוא נראה מה היה עד
עכשיו. בגלל פרצה בחוק או בתהליך, 100% מהם היו צריכים להכניס כספים מ-2010
ולא הכניסו, למה? כי הם יכלו להגיד שעד שלא מגיע לפסק בית משפט אני לא צריך
להפקיד את הכסף, עכשיו מה אכפת לי? הכסף עומד, עושים איתו, משקיעים איתו,
לא מגיע לאזרח כמו שהבטחנו, ואני מזכירה לכם שזה מדרג שלישי, לא ראשון ולא
שני, ורק כשהיחס בין מונה למכנה, הסבירו לנו עשר פעמים, זה אחת וחצי, יש
חלק שגם הגיעו לשתיים, זאת אומרת אנחנו לא מדברים על הבן אדם המסכן בתוך זה
ולא על החברה המסכנה.

לכן אני אומרת בואו נראה, הייתה לנו תמונת ראי מקודם שבה הקופה נשארה ריקה
שנים כי ניצלו את הסעיף הזה ואמרו אוקיי, עד שלא יהיה בית משפט לא ניכנס.
כדי להקדים וכדי לזרז וכדי ש הם יבינו שכל דקה שעוברת יש לה משמעות כשהכסף
אצלנו, אצלנו זה אצל האזרחים, לא אצלם, לכל השקעה שהם ירצו, אז זה תפקידנו.

<< דובר >> אורי מקלב (יהדות התורה): << דובר >>

את בעד חוק שאדם שהחזיר צ'ק בעקבות תלונה, שהוא אומר שהספה לא הייתה באותו
צבע - -

<< דובר >> נירה שפק (יש עתיד): << דובר >>

זה לא המקרה.

<< דובר >> אורי מקלב (יהדות התורה): << דובר >>

- - יצטרך להפקיד את הכסף ושהוא לא ירוויח מהדבר הזה?

<< דובר >> נירה שפק (יש עתיד): << דובר >>

זה לא המקרה. שאלנו, התדיינו בנושא, החזרנו אותם.

<< דובר >> אורי מקלב (יהדות התורה): << דובר >>

למה לא?

<< דובר >> נירה שפק (יש עתיד): << דובר >>

כי כל הטענות האלה כבר עלו בדיונים במהלך השבועיים האלה והצגנו ואני רוצה
להגיד שגם היושב ראש פיזר - - -

<< דובר >> ינון אזולאי (ש"ס): << דובר >>

את מדברת על שבועיים של דיונים, כאילו שבועיים לא עזבנו את הכיסא. לא, זה
היה יום אחד של דיונים ועוד יום - - -

<< דובר >> נירה שפק (יש עתיד): << דובר >>

אני הרגשתי שלא עזבתי את הכיסא. אתה יודע מה? יש גם דיונים של אחרי ולפני
ולמידה, וינון, שנינו לומדים את הדברים.

<< דובר >> ינון אזולאי (ש"ס): << דובר >>

אז זה העניין, שאני לא הייתי בדיונים האלה שדיברתם שם, אולי היינו מצליחים
להשיג עוד איזה משהו.

<< דובר >> נירה שפק (יש עתיד): << דובר >>

ינון, אני גם לא הייתי שותפה למשא ומתן הזה, בסוף לא כולנו יכולים, אתה
יודע, אנחנו לא ביוון, לא יודעת, גם מזה אפשר ללמוד, בסדר? בסוף אני באה
ואומרת, כולל זה שלא רצו לחשוף נתונים, קושניר עצר דיון ואמר: עד שאין
שקיפות, ואתה היית בזה ואנחנו פיזרנו ולא נתנו לדבר ואנחנו נסביר שמספיק
להעלים מאיתנו מידע, שהתפקיד שלנו זה לעשות בקרה ואנחנו נעמוד על זה,
וואלק, בואו תנו צ'אנס, בואו תסתכלו, בסוף כולנו, כמו שאמרת מראש, ינון,
אמרת שבסוף אתה תצביע בעד, כולנו הולכים לאותו חוק.

<< דובר >> ינון אזולאי (ש"ס): << דובר >>

אז אני אתקן פה, החוק הזה טוב, יש בו - - -

<< יור >> היו"ר ניר אורבך: << יור >>

שנייה אחת, חבר הכנסת ינון אזולאי. סיימת?

<< דובר >> נירה שפק (יש עתיד): << דובר >>

כן, תודה.

<< יור >> היו"ר ניר אורבך: << יור >>

מאה אחוז, תודה רבה.

<< דובר >> ינון אזולאי (ש"ס): << דובר >>

בגלל שהיא אמרה את זה אז אני רוצה לתקן את העניין הזה. אמרתי שאני אצביע
בעד, אני התכוונתי להגיד יותר שבחוק יש דברים שהם טובים ואם היו הולכים לפי
מה שאנחנו מבקשים באמת שהיה ראוי להצביע בעד. יש תיקון אחד שעשו שהוא טוב,
אני חושב ששאר התיקונים היו צריכים להגיע ליותר, ואמרתי את זה, ולצערי לא
הגענו למצב הזה.

אני אתן לך דוגמה, שלא נוגעים למשל, כשהביאו את ששינסקי 2 אמרו שיהיה את
קרן הנגב. אגב, קרן הנגב, ייקחו ממנה כסף ויחזירו לקרן הנגב, אנחנו לא
רואים שום אזכור בחוק הזה על קרן הנגב, מה שהיה הבטחות בכל הדיונים שהיו
בששינסקי 2, שום הבטחה לחזרה לדבר הזה של קרן הנגב לא נמצאת בכלל.

ודיברתי קודם גם עם הרב גפני, שהרב גפני, אני חושב, יודע טוב ממני ומהרבה
אחרים פה והוא מכיר את זה טוב מאוד, ואני יודע ואני אמרתי שיש פה דברים שהם
לא מוצאים חן בעיניי והם רעים בחוק הזה והוא אמר לי: ינון, אני לא חושב
שצריך להצביע בעד החוק הזה, צריך להתנגד לחוק הזה, כי זה מביא לנו גם מצב
תקדימי. וזה העיקר אצלי, תקדים לחוק ההסדרים עם כל ההסברים שהיו, ואלכס
הסביר לי את זה בצורה, אני לא מסכים איתו, הכול בסדר, אבל הוא הסביר לי את
זה בצורה שהוא יודע ומכיר את זה ואני מבין את זה בצורה שאני יודע ואני מכיר
את זה ולכן אני אומר, הדבר הזה לא נכון ולא ראוי.

לכן אני אומר, אם הובן, לא הובן, גם אמרתי, אבל זה לא נכון מה שאמרתי
בעצמי, אני אומר שאני אצביע בעניין הזה, בסופו של דבר אני אתנגד לחוק כי אם
לא יהיו השינויים שביקשנו אותם, שהם מהותיים מבחינתי, אז אני אצטרך להתנגד
לחוק הזה.

<< דובר >> נירה שפק (יש עתיד): << דובר >>

זכותך.

<< יור >> היו"ר ניר אורבך: << יור >>

תודה רבה, חבר הכנסת ינון אזולאי.

<< דובר >> אורי מקלב (יהדות התורה): << דובר >>

אני רק רוצה להעיר שבהודעה של ועדת הכספים עצמה, שאני קורא אותה, כתוב
שבמהלך הדיון עלה כי כוונת הרשות לקדם בחוק ההסדרים הקרוב חוק דומה
בשיעורים מצומצמים יותר לעניין חברות גדולות במשק.

<< דובר >> אלכס קושניר (ישראל ביתנו): << דובר >>

זה לא בוועדת הכספים, זה בהסדרים.

<< דובר >> אורי מקלב (יהדות התורה): << דובר >>

אז זה לא הולך להיגמר בטייקונים, זה הולך להיגמר בעוד חברות, אני חושב שאתה
גם אמרת את זה מקודם.

<< דובר >> נירה שפק (יש עתיד): << דובר >>

לא, זה לא מה שהוא אמר.

<< דובר >> אלכס קושניר (ישראל ביתנו): << דובר >>

בואו נסכם את העניין הזה, יש שני חוקים נפרדים, החוק הזה מטפל בחברות הגז,
הנפט ומשאבי הטבע ומטפל אך ורק ברווחי היתר, הוא לא מדבר על מס החברות ולא
מדבר על כל שאר המסים. מה שנמצא בחוק ההסדרים כהצעה זה משהו שהולך לטפל במס
הכנסה באחוזים נמוכים יותר ובמחזורים גבוהים מאוד. גם לי, ואני אומר את זה
פה ואמרתי את זה גם לינון, יש הרבה מאוד שאלות על ההצעה הזאת ואנחנו נדון
בה במהלך חוק ההסדרים.

בכנסת לפני שבועות עברו שני חוקים שהגיעו לוועדת כספים שקיבלו דין רציפות,
אחד היה אמור לטפל בנושא של הבנקים והשני היה אמור לטפל בנושא הזה. אני
בחרתי בין שני החוקים, בגלל קוצר הזמן שהיה עד הפגרה, הייתי צריך לבחור
אחד, בחרתי בחוק הזה מתוקף ההבנה שיש בו עניין מאוד מאוד גדולה לציבור כי
מדובר כאן במשאבי טבע לא רק שלנו, אלא בעיקר בעיקר של הדורות הבאים. לכן
נכון אמר ינון, שככל הנראה אנחנו נוכל להקים את קרן העושר עד סוף השנה או
בתחילת שנת 22', אבל אני לא מסתפק במיליארד, היו צריכים להיות שם הרבה יותר
כספים.

<< דובר >> ינון אזולאי (ש"ס): << דובר >>

נכון.

<< דובר >> אלכס קושניר (ישראל ביתנו): << דובר >>

החוק הזה, אחת המטרות שלו זה לשנות את התנהגות הנישום, כדי להגיע לשני
הצדדים, להגיע לפשרות מהר יותר ולא להחזיק את הכסף אצלם, כי כולנו מבינים
שמדובר פה בשומות של מאות מיליונים של שקלים שכמובן לכל נישום, וזה בסדר,
זו זכותו, לכל נישום יש אינטרס כלכלי לנהל על זה דיון ארוך ככל שניתן כי
בזמן הזה הכסף נשאר בחברה ועובד עבור החברה. אז אני מעדיף שהכסף הזה יהיה
אצל הציבור ויעבוד אצל הציבור כי אותה קרן זמנית שמקימים גם היא הולכת
להשקיע ולצבור ריבית וברגע שהכסף יהפוך חלוט הוא יעבור יחד עם הרווחים לתוך
קרן העושר.

<< דובר >> אורי מקלב (יהדות התורה): << דובר >>

אבל אין איזון בפגיעה. אם היית אומר שאם זה מתברר כלא נכון - -

<< דובר >> אלכס קושניר (ישראל ביתנו): << דובר >>

יש איזון בפגיעה מצוין.

<< דובר >> אורי מקלב (יהדות התורה): << דובר >>

- - הממשלה הייתה צריכה לתת לא רק את הריבית אלא הרבה יותר מזה, אז היה
נקרא שיש איזון שגם שני הצדדים יכולים להפסיד - - -

<< יור >> היו"ר ניר אורבך: << יור >>

חבר הכנסת קושניר, תודה רבה. חבר הכנסת מקלב, תודה רבה. תהיו חזקים, אנחנו
כעת עוברים לארבע הצבעות כי הוגשה רביזיה למעשה על כל הנושאים, אז אנחנו
נעשה עוד פעם סעיף סעיף, רביזיה רביזיה, הצבעה הצבעה. נעבור לסעיף הראשון,
רביזיה על הסעיף הראשון. מי בעד הרביזיה? ירים את ידו.

<< דובר >> נועה בירן - דדון: << דובר >>

שניים בעד.

<< יור >> היו"ר ניר אורבך: << יור >>

מי נגד?

<< דובר >> נועה בירן - דדון: << דובר >>

שישה מתנגדים.

<< יור >> היו"ר ניר אורבך: << יור >>

מי נמנע?

<< דובר >> נועה בירן - דדון: << דובר >>

אין.

<< דובר >> אורי מקלב (יהדות התורה): << דובר >>

על חודו של קול.

<< יור >> היו"ר ניר אורבך: << יור >>

הרביזיה נדחתה.

הצבעה

בעד – 2

נגד – 6

נמנעים - אין

לא אושר.

<< יור >> היו"ר ניר אורבך: << יור >>

לגבי הסעיף השני. מי בעד הרביזיה? ירים את ידו. מי נגד? מי נמנע?

הצבעה

בעד – 2

נגד – 6

נמנעים - אין

לא אושר.

<< דובר >> ינון אזולאי (ש"ס): << דובר >>

אלכס, רק תדע שיצאתי לקראתך ואתה לא יוצא לקראתי.

<< דובר >> אלכס קושניר (ישראל ביתנו): << דובר >>

למה?

<< דובר >> ינון אזולאי (ש"ס): << דובר >>

תצביע יחד איתי.

<< דובר >> אלכס קושניר (ישראל ביתנו): << דובר >>

את סופרת אותי?

<< דובר >> ינון אזולאי (ש"ס): << דובר >>

נראה לך מישהו פה לא סופר אותך? אתה יושב ראש ועדת הכספים.

<< יור >> היו"ר ניר אורבך: << יור >>

סעיף 3, מי בעד הרביזיה? ירים את ידו. מי נגד? מי נמנע? אם אלכס יאשר לי
להימנע פעם אחת אני אעשה לך מחווה.

<< דובר >> ינון אזולאי (ש"ס): << דובר >>

לא, אני לא רוצה, אני לא רוצה שתעבור על הכללים של הקואליציה. אני אגיד לך
במה, עזוב, יש לי דברים יותר חשובים.

הצבעה

בעד – 2

נגד – 6

נמנעים - אין

לא אושר.

<< יור >> היו"ר ניר אורבך: << יור >>

אנחנו עוברים לרביזיה על הנושא של חבר הכנסת אזולאי, מי בעד הרביזיה? ירים
את ידו. מי נגד? מי נמנע?

הצבעה

בעד – 2

נגד – 6

נמנעים - אין

לא אושר.

<< יור >> היו"ר ניר אורבך: << יור >>

הרביזיות נדחו וחוזרים לדיון בוועדת הכספים. אני נועל את ישיבת ועדת הכנסת,
תודה רבה.

<< סיום >> הישיבה ננעלה בשעה 18:50. << סיום >>
