הכנסת השש-עשרה נוסח לא מתוקן

מושב רביעי

פרוטוקול מס' 278

מישיבת ועדת הכנסת 

יום שני, י"א בכסלו התשס"ו (12 בדצמבר 2005), שעה 13:00

סדר היום: בקשה להקדמת הדיון בהצעות החוק הבאות, בכל הקריאות:

1.  הצעת חוק הכניסה לישראל (תיקון מס' 17)(כניסה למקום המשמש למגורים),

  התשס"ו-2005.

2.  הצעת חוק סדר הדין הפלילי (חקירת חשודים)(תיקון מס' 3), התשס"ו-2005.

3.  הצעת חוק מועצת הצמחים (ייצור ושיווק)(תיקון מס' 9), התשס"ו-2005.

נכחו:

חברי הוועדה:

רוני בר-און – היו"ר

רוני בריזון

מיכאל גורולובסקי

נסים דהן

אפרים סנה

מאיר פרוש

יאיר פרץ

עמרי שרון

מוזמנים:

מזכיר הכנסת אריה האן

סגן מזכיר הכנסת דוד לב

סגנית מזכיר הכנסת ירדנה מלר-הורביץ

אורי נוסבאום – משרד החקלאות

יועצת משפטית: ארבל אסטרחן

מנהלת הוועדה: אתי בן-יוסף

קצרנית: חנה כהן

בקשת הממשלה להקדמת הדיון בהצעות חוק

היו"ר רוני בר-און:

שלום לכולם, קראתי לכם בדחיפות, כי יש כאן שלוש הצעות חוק של הממשלה לקריאה
ראשונה אשר בשבוע הקודם נפלו בגלל חוסר תשומת לב. הן לא קונטרוברסליות, שאם
לא כן הכנסת לא היתה מעלה אותן. הצעות החוק הן: הצעת חוק הכניסה לישראל
(תיקון מס' 17)(כניסה למקום המשמש למגורים), התשס"ו-2005; הצעת חוק סדר
הדין הפלילי (חקירת חשודים)(תיקון מס' 3), התשס"ו-2005; הצעת חוק מועצת
הצמחים (ייצור ושיווק)(תיקון מס' 9), התשס"ו-2005. מבוקש פטור מחובת הנחה
בכל שלוש הקריאות. נצביע על כל הצעה בנפרד, כי יכול להיות שיש כאלה שחושבים
כך וחושבים אחרת.

נסים דהן:

האם אפשר להסביר מדוע צריך פטור מחובת הנחה?

היו"ר רוני בר-און:

הצעת חוק הכניסה לישראל (תיקון מס' 17)(כניסה למקום המשמש למגורים) –
עניינה של הצעת החוק הזאת הוא סמכויות אכיפה. הצעת החוק קובעת ששופט של בית
המשפט השלום רשאי, לבקשת פקח או שוטר, ליתן צו המתיר לפקח או לשוטר להיכנס
למקום המשמש למגורים, כדי לערוך בדיקה לעניין קיום הוראות חוק זה, אם יש
יסוד סביר להניח כי מקום המשמש למגורים נמצא אדם השוהה שלא כדין בישראל.
הסעיף האמור פורש במקרים שונים ככולל שני תנאים מצטברים - גם יסוד סביר וגם
ששוטר או פקח ביקשו את זה. פרשנות כזאת מסכלת את האפשרות להיכנס לצורך
בירור של חשד להימצאותו של שוהה בלי שהפקח או השוטר ביקשו להיכנס. באופן
אוטומטי, מרגע שהוא מבקש רשות להיכנס, יברחו לו השוהים הבלתי חוקיים ומטרת
החוק ומטרת האכיפה תסוכל מיניה וביה.

האם ההסבר הזה מספק אותך, חבר הכנסת דהן?

נסים דהן:

הבנתי את מטרת החוק, אני רק שואל – ועל זה עדיין לא קיבלתי תשובה – למה
צריך פטור מחובת הנחה. מה יקרה אם הצעת החוק תעלה כסדרה ביום רביעי?

היו"ר רוני בר-און:

משום שאי אפשר לזמן את הכנסת בימים האלה. לכל אחד יש דברים אחרים, היום יש
לכאלה מרכז ליכוד, בעוד שבוע יש מרכז עבודה. אנחנו חיים על זמן שאול בששת
ימי העבודה האופרטיביים. זאת הבעיה ולכן אנחנו רוצים להיות עם פטור מחובת
הנחה, כך שאם אפשר יהיה להביא את זה היום או מחר, לפני 48 שעות, כך זה
ייעשה.

מי בעד מתן פטור מחובת הנחה?

הצבעה

בעד – 7

נגד – 1

הנושא הבא הוא חוק שעניינו חוק סדר הדין הפלילי (חקירת חשודים) – מדובר
בהארכת מועדים לצורך תיעוד חזותי או תיעוד קולי של חקירות חשודים בעבירות
שהעונש שנקבע להן בדין הוא עשר שנים. מי בעד מתן הפטור מחובת הנחה לכל שלוש
הקריאות? מי נגד? מי נמנע?

הצבעה

בעד – הרוב

הבקשה התקבלה פה אחד.

הנושא הבא הוא חוק מועצת הצמחים (ייצור ושיווק)(תיקון מס' 9). אנחנו מבקשים
פטור מחובת הנחה לכל שלוש הקריאות. מי בעד? מי נגד? מי נמנע?

מיכאל גורולובסקי:

יש לי בעיה עם הצעת החוק הזאת.

היו"ר רוני בר-און:

אני מעלה את זה להצבעה.

הצבעה

בעד – 4

נגד – 2

גם בקשה זו התקבלה.

תודה רבה לכם, הישיבה נעולה.

- - - - -

הישיבה ננעלה בשעה 13:10
