הכנסת השבע-עשרה נוסח לא מתוקן

מושב שלישי

פרוטוקול מס' 170

מישיבת ועדת הכנסת

שהתקיימה ביום רביעי, י"א בכסלו התשס"ח – 21 בנובמבר 2007 – בשעה 09:30

סדר היום: א. בקשות חברי הכנסת להקדמת הדיון בהצעות החוק הבאות, לפני
הקריאה הטרומית:

1) הצעת חוק איסור אלימות בכדורגל, התשס"ח-2007 (פ/3072/17), הצעת חברי
הכנסת אבשלום וילן ורונית תירוש.

2) הצעת חוק הרשויות המקומיות (ביטול איחוד המועצות עוספיה ודלית אל כרמל),
התשס"ח-2007 (פ/3093/17), הצעת חבר הכנסת אחמד טיבי.

ב. קביעת ועדות לדיון בהצעות החוק הבאות, לשם הכנתן לקריאה ראשונה:

1) הצעת חוק ניכוי כספי הרשות הפלסטינית בגין ירי רקטות מאזור חבל עזה לעבר
מדינת ישראל, התשס"ז-2007 – של חבר הכנסת ישראל חסון וקבוצת חברי כנסת
(פ/2686/17)

2) הצעת חוק לתיקון פקודת המשטרה (הגברת האכיפה), התשס"ז-2007 – של חבר
הכנסת שי חרמש (פ/2301/17)

3) הצעת חוק התכנון והבנייה (תיקון – הכרעה שיפוטית סופית לגבי צו זמני),
התשס"ז-2007 – של חבר הכנסת אפי איתם (פ/2531/17)

4) הצעת חוק לקידום יישוב מפוני גוש קטיף, חבל עזה וצפון השומרון (הוראת
שעה), התשס"ח-2007 – של חבר הכנסת זאב אלקין וקבוצת חברי כנסת (פ/3015/17)

5) הצעת חוק קליטת חיילים משוחררים (תיקון – הטבות במוסדות אקדמיים,
במכינות קדם אקדמיות ובמוסדות להכשרה מקצועית), התשס"ז-2007 – של חבר הכנסת
זבולון אורלב (פ/2901/17)

נכחו:

חברי הוועדה:

דוד טל – היו"ר

קולט אביטל

אפי איתם

זאב אלקין

אלי אפללו

אורי אריאל

אליהו גבאי

אבשלום וילן

נאדיה חילו

יואל חסון

שי חרמש

אחמד טיבי

אסתרינה טרטמן

איתן כבל

אלכס מילר

גדעון סער

יוחנן פלסנר

ראובן ריבלין

מוזמנים:

אייל ינון, מזכיר הכנסת

נאזם בדר, סגן מזכיר הכנסת

ייעוץ משפטי: ארבל אסטרחן

מנהלת הוועדה: אתי בן-יוסף

רשמת פרלמנטרית: הדס צנוירט

 

ב. קביעת ועדות לדיון בהצעות החוק הבאות, לשם הכנתן לקריאה ראשונה:

1) הצעת חוק ניכוי כספי הרשות הפלסטינית בגין ירי רקטות מאזור חבל עזה לעבר
מדינת ישראל, התשס"ז-2007 – של חבר הכנסת ישראל חסון וקבוצת חברי כנסת
(פ/2686/17)

היו"ר דוד טל:

בוקר טוב, אני מתכבד לפתוח את הישיבה.

קביעת ועדות לדיון בהצעות החוק הבאות, לשם הכנתן לקריאה ראשונה: הצעת חוק
ניכוי כספי הרשות הפלסטינית בגין ירי רקטות מאזור חבל עזה לעבר מדינת
ישראל, התשס"ז-2007 – של חבר הכנסת ישראל חסון וקבוצת חברי כנסת
(פ/2686/17). נשמעה הצעה לוועדת החוץ והביטחון או לוועדת הכספים.

אסתרינה טרטמן:

כספים.

אלי אפללו:

אני מציע שנשאיר את זה בינתיים בוועדת הכנסת.

היו"ר דוד טל:

נשמעה הצעה, או לכספים או לחוץ וביטחון.

אלי אפללו:

אז חוץ וביטחון.

גדעון סער:

הנושא הזה יכול ללכת או לכספים או לכלכלה.

היו"ר דוד טל:

אני מביא את זה להצבעה – חוץ וביטחון או כלכלה.

קריאה:

מוותרים על כלכלה.

היו"ר דוד טל:

אז נצביע בין חוץ וביטחון לבין כספים. מי בעד העברת הצעת החוק לוועדת חוץ
וביטחון? 8. מי בעד כספים? 5. אם כן אני קובע שהנושא יועבר לוועדת החוץ.

גדעון סער:

 אני מבקש רביזיה. 

היו"ר דוד טל:

מי בעד הרביזיה? 5. מי נגד הרביזיה? 8. תודה. הנושא עובר לוועדת החוץ
והביטחון.

א. בקשות חברי הכנסת להקדמת הדיון בהצעות החוק הבאות, לפני הקריאה הטרומית:

1) הצעת חוק איסור אלימות בכדורגל, התשס"ח-2007 (פ/3072/17), הצעת חברי
הכנסת אבשלום וילן ורונית תירוש.

היו"ר דוד טל:

בקשות חברי הכנסת להקדמת הדיון בהצעות החוק הבאות, לפני הקריאה הטרומית:
הצעת חוק איסור אלימות בכדורגל, התשס"ח-2007, של חברי הכנסת אבשלום וילן
ורונית תירוש. אבשלום, בקצרה, למה דחוף?

אבשלום וילן:

כולם שמעו וראו את האלימות במגרשי הספורט בכלל והכדורגל בפרט בחודש האחרון.
ההצעה הזו, התפקיד שלה לעגן את החוקים הקיימים בחוק אחד כדי שיתאפשר לעבור
בדיונים מסודרים מהר ככל האפשר ושבתי המשפט יתחילו לפסוק על פיהם ושתהיה
התמודדות ראשונית עם כל האלימות במגרשי הכדורגל.

ביום ראשון תהיה ועדת שרים. אם תאשר, בשבוע הבא נביא את זה למליאה.

היו"ר דוד טל:

מי בעד? מי נגד? מי נמנע? פטרנו מחובת הנחה את הצעתו של חבר הכנסת אבשלום
וילן ורונית תירוש מקדימה.

א. בקשות חברי הכנסת להקדמת הדיון בהצעות החוק הבאות, לפני הקריאה הטרומית:

2) הצעת חוק הרשויות המקומיות (ביטול איחוד המועצות עוספיה ודלית אל כרמל),
התשס"ח-2007 (פ/3093/17), הצעת חבר הכנסת אחמד טיבי.

היו"ר דוד טל:

הצעת חוק הרשויות המקומיות (ביטול איחוד המועצות עוספיה ודלית אל כרמל),
התשס"ח-2007.

הבקשה לפטור הגיעה אליי רק אתמול וסברתי שיהיה נכון וראוי, שלצורך העניין
הזה קיים המנגנון הזה כאן של ועדת הכנסת, היות וכרגע על סדר יומה של הכנסת
מונחת הצעת חוק זהה, על פי דבריו של חבר הכנסת טיבי – אני מסייג את דבריי,
עוד לא בחנתי וראיתי, שאלתי אותו, כך הוא אמר לי. אשר על כן אני חושב שנכון
יהיה לפטור אותו מחובת הנחה ולהצמיד את הצעתו היום, שתעלה הצעה אחרת. יש
הסתייגויות בנושא? לא.

אחמד טיבי:

מטרת הפטור היא הצמדה להצעות שעולות היום.

ראובן ריבלין:

אתה רוצה פטור מהתקנון. ההצמדה היתה צריכה להיות- -

אחמד טיבי:

אם כבר, אחזיר אותך להיסטוריה. הצעת החוק שלי היתה צריכה לעלות בפברואר.
משום מה, לא הגיעה ללשכה המשפטית. לא תהיה הצבעה אלא תהיה הצבעה ותשובה
במועד אחר. מה שחל עליהם, יחול עליי.

היו"ר דוד טל:

מי בעד פטור מחובת הנחה להצעתו של חבר הכנסת טיבי? מי נגד? מי נמנע? הצעתו
של חבר הכנסת טיבי קיבלה פטור מחובת הנחה והיא תוצמד להצעות החוק שעלו היום
לסדר היום.

ב. קביעת ועדות לדיון בהצעות החוק הבאות, לשם הכנתן לקריאה ראשונה:

2) הצעת חוק לתיקון פקודת המשטרה (הגברת האכיפה), התשס"ז-2007 – של חבר
הכנסת שי חרמש (פ/2301/17)

היו"ר דוד טל:

הצעת חוק לתיקון פקודת המשטרה (הגברת האכיפה), התשס"ז-2007. עלתה הצעה
להעביר את הצעת החוק לוועדת הפנים והגנת הסביבה או לוועדת החוקה, חוק
ומשפט.

ארבל אסטרחן:

זה עניין של ועדת הפנים.

היו"ר דוד טל:

מ בעד ועדת הפנים? מי נגד? מי נמנע? הנושא יועבר לוועדת הפנים של הכנסת.

ב. קביעת ועדות לדיון בהצעות החוק הבאות, לשם הכנתן לקריאה ראשונה:

3) הצעת חוק התכנון והבנייה (תיקון – הכרעה שיפוטית סופית לגבי צו זמני),
התשס"ז-2007 – של חבר הכנסת אפי איתם (פ/2531/17)

היו"ר דוד טל:

הצעת חוק התכנון והבנייה (תיקון – הכרעה שיפוטית סופית לגבי צו זמני),
התשס"ז-2007. מי בעד להעביר את הצעת החוק לוועדת החוץ והביטחון? זה שייך
לוועדת הפנים- -

קריאה:

זה שייך לוועדת הפנים.

היו"ר דוד טל:

מי בעד ועדת הפנים? מי נגד? מי נמנע? הנושא יועבר לוועדת הפנים.

ב. קביעת ועדות לדיון בהצעות החוק הבאות, לשם הכנתן לקריאה ראשונה:

4) הצעת חוק לקידום יישוב מפוני גוש קטיף, חבל עזה וצפון השומרון (הוראת
שעה), התשס"ח-2007 – של חבר הכנסת זאב אלקין וקבוצת חברי כנסת (פ/3015/17)

היו"ר דוד טל:

הצעת חוק לקידום יישוב מפוני גוש קטיף, חבל עזה וצפון השומרון (הוראת שעה),
התשס"ח-2007. נשמעה הצעה להעביר את הצעת החוק לוועדת הכספים או לוועדת
הפנים והגנת הסביבה.

מי בעד לוועדת הכספים? מי נגד? מי נמנע? הנושא יועבר לוועדת הכספים של
הכנסת.

ב. קביעת ועדות לדיון בהצעות החוק הבאות, לשם הכנתן לקריאה ראשונה:

5) הצעת חוק קליטת חיילים משוחררים (תיקון – הטבות במוסדות אקדמיים,
במכינות קדם אקדמיות ובמוסדות להכשרה מקצועית), התשס"ז-2007 – של חבר הכנסת
זבולון אורלב (פ/2901/17)

היו"ר דוד טל:

הצעת חוק קליטת חיילים משוחררים (תיקון – הטבות במוסדות אקדמיים, במכינות
קדם אקדמיות ובמוסדות להכשרה מקצועית), התשס"ז-2007 – של חבר הכנסת זבולון
אורלב. נשמעה הצעה להעביר את הצעת החוק לוועדת החינוך, התרבות והספורט.
הלשכה המשפטית שלנו מציעה לוועדת העבודה, הרווחה והבריאות של הכנסת. אי לכך
מי בעד ועדת החינוך של הכנסת? מי בעד ועדת העבודה? הנושא יועבר לוועדת
העבודה.

תודה רבה, הישיבה נעולה.

הישיבה ננעלה בשעה 09:45.
