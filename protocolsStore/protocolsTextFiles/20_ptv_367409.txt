הכנסת העשרים

מושב שלישי

פרוטוקול מס' 207

מישיבת ועדת הכנסת

יום רביעי, כ' בטבת התשע"ז (18 בינואר 2017), שעה 16:00

סדר היום:

א. בקשת יושב ראש ועדת העבודה, הרווחה והבריאות למיזוג הצעות החוק הבאות:

1. הצעת חוק הביטוח הלאומי (תיקון מס' 185) (הארכת משך הזכאות לגמלת סיעוד
בתקופת אשפוז), התשע"ז-2016

2. הצעת חוק הביטוח הלאומי (תיקון – הארכת משך הזכאות לגמלת סיעוד בעת
אשפוז), התשע"ה–2015

ב. בקשה לפטור מחובת הנחה מוקדמת על שולחן הכנסת להצעות חוק אלו לפני
הקריאה השנייה והשלישית

נכחו:

חברי הוועדה:

יואב קיש – היו"ר

אברהם נגוסה

חברי הכנסת:

בצלאל סמוטריץ'

מנהל/ת הוועדה:

אתי בן יוסף

רישום פרלמנטרי:

לאה קיקיון

בקשה למיזוג הצעות חוק

היו"ר יואב קיש:

שלום לכולם, אני פותח את ישיבת ועדת הכנסת. יש לנו בקשה של יושב ראש ועדת
העבודה, הרווחה והבריאות למיזוג של הצעות החוק הבאות :

1. הצעת חוק הביטוח הלאומי (תיקון מס' 185) (הארכת משך הזכאות לגמלת סיעוד
בתקופת אשפוז), התשע"ז-2016, מ/1099

2. והצעת חוק הביטוח הלאומי (תיקון – הארכת משך הזכאות לגמלת סיעוד בעת
אשפוז), התשע"ה–2015, פ/1968/20

הוועדה החליטה למזג אותן ולדון בהן כהצעת חוק אחת לקריאה שנייה ושלישית.
אני בסך הכל בעד החלטת יושב ראש הוועדה.

מי בעד? ירים את ידו.

הצבעה

בעד המיזוג– 3

נגד – אין

נמנעים – אין

ההחלטה למזג את הצעות החוק אושרה.

היו"ר יואב קיש:

תודה, התקבל.

בקשה לפטור מחובת הנחה מוקדמת על שולחן הכנסת להצעות חוק אלו לפני הקריאה
השנייה והשלישית:

2. הצעת חוק הביטוח הלאומי (תיקון מס' 185) (הארכת משך הזכאות לגמלת סיעוד
בתקופת אשפוז), התשע"ז-2016

3. הצעת חוק הביטוח הלאומי (תיקון – הארכת משך הזכאות לגמלת סיעוד בעת
אשפוז), התשע"ה–2015

היו"ר יואב קיש:

אני עובר לנושא הבא: בקשה לפטור מחובת הנחה מוקדמת על שולחן הכנסת לאותן
הצעות חוק שבהן דנו, לפני הקריאה השנייה והשלישית. הבקשה לפטור – כיוון
שהצעת חוק זו מטיבה עם מקבלי גמלת סיעוד שמתאשפזים החל מ-1 לחודש ועד לאחר
יום הפרסום, לכן אנחנו עושים מאמץ בכנסת שהחוק ייכנס לתוקפו כבר ב-1
לפברואר, 2017, ולכן מבקשים להקדים קריאה שנייה ושלישית ליום ההנחה. בדרך
כלל אנחנו לא נוהגים לעשות את זה אלא אם יש סיבה מוצדקת, אבל יש פה סיבה
מוצדקת שאנחנו רוצים להטיב עם מקבלי גמלת סיעוד שמאושפזים, ולכן אני בעד
לאשר את הבקשה.

הצבעה

בעד הבקשה– 3

נגד – אין

נמנעים – אין

הבקשה לפטור מחובת הנחה נתקבלה.

היו"ר יואב קיש:

תודה, פה אחד, הבקשה אושרה.

תודה רבה חברים. ישיבה זו נעולה.

הישיבה ננעלה בשעה 16:05
