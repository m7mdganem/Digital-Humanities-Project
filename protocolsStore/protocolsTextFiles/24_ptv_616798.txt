הכנסת העשרים-וארבע

מושב שני

פרוטוקול מס' 51

מישיבת ועדת הכנסת

יום שלישי, י"ז בטבת התשפ"ב (21 בדצמבר 2021), שעה 9:00

סדר היום:

א. ערעורים על החלטת הנשיאות שלא לאשר דחיפות הצעות לסדר-היום בנושאים
הבאים:

1.  "הגבלת הורות לבעלי מוגבלויות", של חה״כ עופר כסיף.

2.  ״סירוב נציב קבילות השופטים אורי שהם להופיע בכנסת וסירוב יו״ר ועדת
    החוקה לכפות את התייצבותו לדיון", של חברי הכנסת אורי מקלב ואבי מעוז.

ב. בקשת יושב ראש ועדת הכספים למיזוג הצעות החוק הבאות:

1.  הצעת חוק לתיקון פקודת מס הכנסה (מסי 259) (פטור ממס על מענק לזוכה
    בתחרות במסגרת המשחקים האולימפיים או הפאראלימפיים), התשפ״ב–2021
    (מ/1468).

2.  הצעת חוק לתיקון פקודת מס הכנסה (פטור ממס למענק כספי בשל הישג בתחרות
    ספורט), התשפ׳׳א–2021 (פ/1888/24), של חה״כ יריב לוין.

3.  הצעת חוק לתיקון פקודת מס הכנסה (פטור ממס על מענק זכייה אולימפי),
    התשפ״א–2021 (פ/2094/24), של חה״כ אופיר כץ.

4.  הצעת חוק לתיקון פקודת מס הכנסה (פטור ממס על מענק ששולם לספורטאי עקב
    זכייה במדליה במשחקים האולימפיים או באליפויות העולם בספורט),
    התשפ׳׳א–2021 (פ/2138/24), של חה״כ יוסי שיין וקבוצת חברי הכנסת.

5.  הצעת חוק לתיקון פקודת מס הכנסה (פטור ממס למענק כספי בשל הישג בתחרות
    ספורט), התשפ״ב–2102 (פ/2265/24), של חה״כ סימון דוידסון.

ג. קביעת ועדה לדיון בהצעת חוק סמכויות מיוחדות להתמודדות עם נגיף הקורונה
החדש (הוראת שעה) (תיקון מס׳ 11) (מימון מקום לבידוד מטעם המדינה),
התשפ"ב–2021 (מ/1486).

נכחו:

חברי הוועדה:

ניר אורבך – היו"ר

איתן גינזבורג

יצחק פינדרוס

חברי הכנסת:

זאב בנימין בגין

עופר כסיף

אורי מקלב

שמחה רוטמן

נירה שפק

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אלון דמלה

<< נושא >> ערעורים על החלטת הנשיאות שלא לאשר דחיפות הצעות לסדר-היום
בנושאים הבאים: 1. "הגבלת הורות לבעלי מוגבלויות", של חה״כ עופר כסיף; 2.
״סירוב נציב קבילות השופטים אורי שהם להופיע בכנסת וסירוב יו״ר ועדת החוקה
לכפות את התייצבותו לדיון", של חברי הכנסת אורי מקלב ואבי מעוז. << נושא >>

<< יור >> היו"ר ניר אורבך: << יור >>

בוקר טוב. אני מתכבד לפתוח את ישיבת ועדת הכנסת. היום יום שלישי י"ז בטבת
התשפ"ב, 21 בדצמבר 2021. הנושא הראשון על סדר-היום: ערעורים על החלטת
הנשיאות שלא לאשר דחיפות הצעות לסדר-היום בנושאים הבאים: 1. הגבלת הורות
לבעלי מוגבלויות, של חבר הכנסת עופר כסיף; 2. סירוב נציב קבילות השופטים
אורי שהם להופיע בכנסת וסירוב יושב-ראש ועדת החוקה לכפות את התייצבותו
לדיון, של חברי הכנסת אורי מקלב ואבי מעוז.

חבר הכנסת מקלב, נתחיל בנושא שלך, בבקשה. אה, הינה, חבר הכנסת כסיף. בסדר.

<< דובר >> ארבל אסטרחן: << דובר >>

רגע, חבר הכנסת מעוז לא מגיע?

<< דובר >> עופר כסיף (הרשימה המשותפת): << דובר >>

אם אפשר להתחיל, כי יש לי ועדה אחרת.

<< יור >> היו"ר ניר אורבך: << יור >>

אז חבר הכנסת כסיף, בבקשה.

<< דובר >> עופר כסיף (הרשימה המשותפת): << דובר >>

תודה רבה. בוקר טוב לכולם. תודה. ההצעה שביקשתי ונדחתה – רק שנייה – הצעה
שביקשתי ונדחתה נוגעת להגבלת הורות לאנשים עם מוגבלויות. וכפי שפורסם בכתבה
שהתפרסמה, ובעטיה בעצם ביקשתי את ההצעה הזאת, נאמר בה שהמדינה מגבילה הייתה
הזכות להורות לאנשים בעלי מוגבלויות, ושיצא דוח ממשלתי שמכיר בבעיה הזאת.
וכפי שכתוב, אני רוצה להתייחס לכותרות, כי אין לנו את הזמן כמובן לעבור על
הכול. אבל תשימו לב מה כתוב בכתבה, שמבטאת את רוח הדוח: "רוצה סיוע בדיור?
אל תעשי ילדים. מעוניינת להתחתן? תעברי קודם עיקור, טיפולי פוריות
שהפסיכיאטרית תאשר, בין אם זו מוגבלות פיזית, קוגניטיבית או נפשית,
סטיגמות, מכשולים" וכן הלאה וכן הלאה. והדוח הממשלתי הזה בעצם מפרט את
החסמים.

אני חושב שזה דבר מביש, שזה דבר שמזכיר אפילו מקומות וימים אפלים. ולדעתי,
הכנסת חייבת לדון בנושא הזה. ואני חייב להגיד שדי נדהמתי מזה שהבקשה שלי לא
התקבלה, למרות שזה קורה הרבה. אבל אני חושב שבמקרה הזה, גם אני בדרך כלל לא
מערער, אבל אני חושב שהמקרה הזה זה באמת נושא שלא ייתכן שנעבור הלאה
בסדר-היום. זהו. תודה.

<< יור >> היו"ר ניר אורבך: << יור >>

תודה, חבר הכנסת כסיף. יציג את עמדת הנשיאות חבר הכנסת איתן גינזבורג,
בבקשה.

<< דובר >> איתן גינזבורג (כחול לבן): << דובר >>

תודה רבה, אדוני היושב-ראש. ראשית, אני מסכים.

<< דובר >> יצחק פינדרוס (יהדות התורה): << דובר >>

אני מבקש אחר כך את זכות ההתייחסות.

<< יור >> היו"ר ניר אורבך: << יור >>

סליחה?

<< דובר_המשך >> יצחק פינדרוס (יהדות התורה): << דובר_המשך >>

אני מבקש אחר כך להתייחס.

<< יור >> היו"ר ניר אורבך: << יור >>

מאה אחוז.

<< דובר >> איתן גינזבורג (כחול לבן): << דובר >>

אני מסכים עם עופר כסיף. הדברים שהוא הקריא הם דברים מזעזעים וראוי שיקבלו
התייחסות. בטח שהדברים האלה לא צריכים למצוא את מקומם בחברה מתוקנת או בכל
חברה שהיא. אלה דברים נוראיים.

יחד עם זאת, הנשיאות דנה – ראשית, היא מוגבלת במספר הצעות לסדר – אבל היא
גם דנה ברשימה ארוכה מאוד של הצעות לסדר חשובות ונכונות גם כן. בסוף אנחנו
צריכים לבחור במספר מצומצם של הצעות לסדר מכל מיני שיקולים.

נוסיף לכך את הרצון שלנו לצמצם ככל הניתן את – מכיוון שיש לנו, מה שנקרא,
עומס רב על המליאה, מצאנו לנכון לאשר שלוש הצעות לסדר. בשאר הנושאים, חשבנו
שנכון שחברי הכנסת יבואו בהידברות עם ראשי הוועדות השונות, כדי לקיים
דיונים כאלה ואחרים בוועדות. ולכן מכל הצעות לסדר שהוגשו, והוגשו רבות
אתמול, החלטנו להתמקד בשלוש, ודחינו את כל השאר לא בשל תוכנן או אי
חשיבותן, אלא בסוף צריך להכריע. ולכן אבקש לכבד את הצעת הנשיאות.

<< יור >> היו"ר ניר אורבך: << יור >>

חבר הכנסת פינדרוס.

<< דובר >> שמחה רוטמן (הציונות הדתית): << דובר >>

אפשר להגיד אילו הצעות אושרו, לפני?

<< יור >> היו"ר ניר אורבך: << יור >>

כן. הצעות שאושרו הן: 1. הצעה לסדר-היום בנושא: התפטרויות במשטרת ישראל,
ובפרט במחוז הדרום, של חברות הכנסת רות וסרמן לנדה, אורית מלכה סטרוק
ולימור מגן תלם; 2. הצעה לסדר-היום בנושא: עדויות מטלטלות על המשלוחים
החיים, של חברי הכנסת יסמין פרידמן, מוסי רז ואלון טל; 3. הצעה לסדר-היום
בנושא: ההדרה והאפליה בקבלת מלש"בים ובשליחת זימונים מיחידות המודיעין
והטכנולוגיה בצה"ל, של חבר הכנסת יעקב מרגי.

<< דובר >> יצחק פינדרוס (יהדות התורה): << דובר >>

תראה, יש שני סוגי הצעות לסדר. יש הצעות לסדר שבאמת יש נושא שהוא כרגע
בכותרות ואנשים רוצים להתבטא בעניין הזה. זה בסדר גמור.

יש נושאים עקרוניים שאני חושב שכולנו צריכים ככנסת להתמודד איתם. זה בכלל
לא משנה מה זה, אבל צריך להתמודד איתו. סוג סיפור כזה זה סיפור משמעותי.
זאת אומרת, אם הוא קורה ב-backyard שלנו, זאת אומרת, במסגרת של פקידים,
ואפילו לא במסגרת של החלטות ממשלה, לצורך העניין, אלא הוא במסגרת פקידותית,
נושא כזה אמור למצוא את הדרך, גם בנשיאות הכנסת, איפה ידונו עליו. מישהו
צריך לדון על הדבר הזה. זה לא יכול להיות מצב. יש כבר את ההתפטרות של
שוטרים. כן. הוא נושא שנמצא כרגע בכותרת. הוא בסדר. הוא לא איזושהי מדיניות
ממשלתית שקורית מאחורי הגב. תקלה שאנחנו אומרים אנחנו רוצים להעלות אותה
לסדר-היום.

פה אתה מדבר על מדיניות שקורית. כך פורסם. אבל כנראה שיש בזה משהו, קורה.
מישהו צריך לדון על זה. עכשיו, איך אתם חושבים לנפשכם, תשוו בנפשכם, מי
אמור לדון על זה, מי אמור לטפל בזה. אנחנו אומרים לפנות למבקר המדינה
שיבדוק ויביא לנו דוחות שנתיים אולי. ואז בוועדה לביקורת המדינה – הרי אני
חושב שבשביל זה קיימת כנסת. אם יש נושאים מהותיים שקורים בדלת האחורית שלנו
כמדינה, מישהו צריך לטפל בזה. זאת אומרת, לא תגידו: רבותיי, הבנו; אולי
שבוע הבא; יש כרגע שבוע לחוץ; אנשים זה, נעשה את זה בשבוע הבא. אבל מישהו
שצריך לתת את הדעת על הדבר הזה.

<< דובר >> איתן גינזבורג (כחול לבן): << דובר >>

אבל התשובה היא כזאת.

<< דובר >> יצחק פינדרוס (יהדות התורה): << דובר >>

אני באמת אומר. חבר הכנסת כסיף העלה פה נושא. אני לא הכרתי אותו. לא ידעתי
שהוא קיים.

<< דובר >> איתן גינזבורג (כחול לבן): << דובר >>

אז התשובה היא כזאת, חבר הכנסת פינדרוס.

<< דובר >> יצחק פינדרוס (יהדות התורה): << דובר >>

אני חושב שכל אחד שקורא את זה, גם אתה ברגע מסוים אמרת: רגע, מה? זה באמת
קיים? משהו פה לא מסתדר לי. אני חושב שכל חבר כנסת, דרך אגב. זה משהו,
איזשהו אקט פוליטי של להעלות משהו לסדר-היום. צריך למצוא לזה פתרון. אני לא
יודע אם הפתרון הוא כרגע, איך קוראים לזה. אנחנו צריכים למצוא לדבר כזה
פתרון איך ידונו עליו. לא פתרון לדבר, אלא איך ידונו עליו.

<< דובר >> איתן גינזבורג (כחול לבן): << דובר >>

בסדר. אבל שנייה, רגע. זה לא תפקיד הנשיאות. אנחנו לא מאשרים כל הצעה לסדר.
אנחנו מאשרים הצעות דחופות לסדר. זה אומר שהכנסת תעצור, במירכאות, כן? תפנה
את הכול ותדון בנושא הזה השבוע. אוקיי?

עכשיו אני לא אומר שהנושא לא חשוב. אמרתי שהוא נושא חשוב. אבל גם יש פה
הרבה נושאים חשובים אחרים שהוגשו אתמול. רשימה ארוכה של נושאים שהוגשו, של
120 חברי הכנסת. אבל בסוף צריך לבחור.

<< דובר >> יצחק פינדרוס (יהדות התורה): << דובר >>

- - -

<< דובר >> איתן גינזבורג (כחול לבן): << דובר >>

שנייה, חבר הכנסת פינדרוס. זה לא אומר שזה שהצעה לא התקבלה מוריד מחשיבותה.
זה אומר שאפשר למצוא לה מסגרת דיון אחרת, ויש מסגרות דיון אחרות: בדיון
מהיר, בהצעה רגילה לסדר, בשאילתות, בהרבה מאוד דרכים, בסדר? לאו דווקא
בהצעה דחופה לסדר.

עכשיו, יכול להיות שביום אחר, בשעה אחרת, היה נבחר. יכול להיות.

<< דובר >> יצחק פינדרוס (יהדות התורה): << דובר >>

אני - - -

<< דובר >> איתן גינזבורג (כחול לבן): << דובר >>

עוד מילה. אנחנו לא מעבירים נושא משבוע לשבוע. מדוע? כי בשבוע הבא יהיו עוד
בקשות חדשות, ואנחנו גדלים כל פעם בבקשות שהוגשו לאותו שבוע. הכלי של הצעה
דחופה לסדר, זה אומר שביום שני דנים על מה שיידון ביום רביעי. ולכן דחינו
את הבקשה, לא כי היא של עופר כסיף, לא כי היא זה הנושא, כי היו הרבה מאוד
נושאים. ובסוף היינו צריכים לבחור.

<< דובר >> יצחק פינדרוס (יהדות התורה): << דובר >>

איתן, בוא, ברשותך, אני רוצה אולי להציע הצעה לסדר פה, הצעת ייעול. יכול
להיות שהנשיאות צריכה לחשוב על רעיון עקרוני. לשריין מתוך שלושת הצעות,
הצעות ציבוריות, לדיון ציבורי, פומבי, של דברים שהם כרגע קורים באיזושהי
תקלה באיזשהו מקום. הצעות לנושאים מהותיים שאנחנו מרגישים שהכנסת לא מפקחת
עליהם. זאת אומרת, יכול להיות שהיה צריך לשבת במקום אחד. אני לא יודע. וכל
שבוע בנושא אחד. אני אומר, עם כל הכבוד לשלושת הנושאים שדנים עליהם, הם לא
סוג נושאים – יש הבדל בין נושא פוליטי לנושא ציבורי כרגע ונושא שאני רוצה
לעלות ולעשות ממנו כותרות, וזה בסדר. וזה תפקידה של הכנסת. אני לא מזלזל
בזה. אבל יכול להיות שצריך לשריין איזושהי חלוקה, מעבר לחלוקה הפוליטית של
זה, לנושאים, כי אני מרגיש בסוף – זה נכון. אתה יודע, נושא כזה, אני לא
יודע אם אני אכתוב מחר לעופר כסיף על הנושא הזה, ואצטרף להצעה לסדר, כי,
כמו שאמרת, יש לי נושאים כרגע. הישיבה בחומש, הכלים החד-פעמיים שלקחו לנו,
והשתייה המתוקה. ואני ארצה להעלות נושאים.

אבל בסוף, יש גם נושאים אחרים. אתה יודע, יש אנשים שסובלים עכשיו. צריך
למצוא, אני לא יודע, את המנגנון. אולי הנשיאות מראש תחליט שהיא שמה נושא
אחד. אז לא כל שבוע כל הנושאים, אבל נושא אחד שהוא נושא באמת מהותי, שהוא
לא במערכת הפוליטית עכשיו בשביל ליצור כותרות, אלא באמת לדון עליו. כי אני
מרגיש לא בנוח. אני אומר לך עוד הפעם. המחשבה הראשונה: חברי הכנסת, איך אתם
בשבוע הבא? רגע, אולי משהו עם חד-פעמי או משהו שאורית סטרוק תגיד על
התיישבות צעירה, ואז זה יהיה יותר מעניין.

<< יור >> היו"ר ניר אורבך: << יור >>

חבר הכנסת פינדרוס, תודה רבה. חבר הכנסת רוטמן, אתה רוצה להתייחס?

<< דובר >> שמחה רוטמן (הציונות הדתית): << דובר >>

כן. יכול להיות שפספסתי, כי נכנסתי כבר באיחור. הבנתי שהשבוע הוחלט לאשר רק
שלושה, ולא חמישה נושאים.

אני, דווקא בגלל צמצום עבודת הכנסת הכללית שנעשה, שעליו דיברתי אתמול
במליאה, ואני חושב שהוא בעייתי, הייתי מצפה שלפחות המליאה לא תגרע את זמנה.
אבל לצמצום עבודת הוועדות כאשר אנחנו צריכים בעצם – כאופוזיציה, אין לנו את
היכולת לפעול כמעט בשום דרך מלבד יצירת הדיונים האלה, בעיניי, מדובר בפגיעה
בעבודת הכנסת. ולכן עצם ההחלטה לאשר רק שלושה במקום חמישה, בעיניי, היא
בעייתית. זה דבר ראשון. ואני חושב שוועדת הכנסת, כמובן, יש לה את היכולת
להוסיף נושאים ואולי לתקן במשהו את המעוות, ולעשות שהשבוע יהיה כמו שבועות
אחרים ויאושרו בהם חמישה נושאים. זה לגבי זה, לגבי בעצם המספר, עוד לפני
שאנחנו עוסקים בנושאים לגופם.

בנושאים לגופם, אני רוצה לספר לך, אדוני היושב-ראש, שבדיוק קיבלתי עכשיו
הודעה ממישהו שאמר: איך יכול להיות שאתה לא מגיע לדיון? אתה לא רשום בלוח
הנוכחות של הכנסת. עכשיו, הסיבה שאני לא רשום בלוח הנוכחות של הכנסת היא
שנשארתי לישון בכנסת כדי להספיק לדבר על הנושא הזה מרוב שהוא חשוב. אז לכן
גרעו אותי בלילה ועוד לא הוסיפו אותי בבוקר. כי באתי מהחדר ולא עברתי דרך
האישור של הכניסה. עד כדי כך הנושא הזה בעיניי הוא קריטי. אפשר לספר על
התכתובת שהייתה לנו בשעות הקטנות של הלילה?

<< דובר >> אורי מקלב (יהדות התורה): << דובר >>

הוא מדבר על הנושא שאני העליתי אותו.

<< יור >> היו"ר ניר אורבך: << יור >>

אז רגע. חבר הכנסת רוטמן, עוד לא הגענו אליו.

<< דובר >> אורי מקלב (יהדות התורה): << דובר >>

כן.

<< דובר >> שמחה רוטמן (הציונות הדתית): << דובר >>

מאחר שאני מבקש כללית על שניהם - - -

<< יור >> היו"ר ניר אורבך: << יור >>

לא. אני אגיד לך מה. חבר הכנסת כסיף ביקש שנעלה את הנושא שלו ראשון כי הוא
ממהר לוועדה.

<< דובר >> שמחה רוטמן (הציונות הדתית): << דובר >>

אה, אוקיי.

<< דובר >> איתן גינזבורג (כחול לבן): << דובר >>

גם אני צריך ללכת.

<< דובר >> אורי מקלב (יהדות התורה): << דובר >>

הוא מצטרף לדברים שלי שאני אומר.

<< יור >> היו"ר ניר אורבך: << יור >>

אז מייד נתחיל עם חבר הכנסת מקלב.

<< דובר >> שמחה רוטמן (הציונות הדתית): << דובר >>

אבל ההערה הכללית שלי לגבי שלושת הנושאים נוגעת כמובן לשני הערעורים.

<< יור >> היו"ר ניר אורבך: << יור >>

חבר הכנסת מקלב, בוא תעשה את זה. אני רוצה שחבר הכנסת גינזבורג יתייחס גם
לדברים שלך. אז תתחיל.

<< דובר >> אורי מקלב (יהדות התורה): << דובר >>

אציג?

<< יור >> היו"ר ניר אורבך: << יור >>

כן, כן, כן. תדבר. אחר כך אנחנו ניתן לחבר הכנסת רוטמן.

<< דובר_המשך >> אורי מקלב (יהדות התורה): << דובר_המשך >>

בסדר. אבל הוא ממהר.

<< יור >> היו"ר ניר אורבך: << יור >>

לא. בסדר. אנחנו נעשה את זה מהר עכשיו. נצמיד את שתי ההצבעות.

<< דובר_המשך >> אורי מקלב (יהדות התורה): << דובר_המשך >>

לא. לי יש מה להגיד בעניין הזה. טוב. אתה רוצה, אני אדבר איתך למה זה שתי
הצבעות? אני לא כל כך מבין את זה. עכשיו הצבעות באות בנפרד, אבל - - -

<< יור >> היו"ר ניר אורבך: << יור >>

אתה יודע מה, בסדר.

<< דובר >> אורי מקלב (יהדות התורה): << דובר >>

אבל אין בעיה. בסדר.

<< יור >> היו"ר ניר אורבך: << יור >>

אני מקבל, אני מקבל.

<< דובר_המשך >> אורי מקלב (יהדות התורה): << דובר_המשך >>

למה אני שואל? זה שנראה שאתם כבר תכננתם את ההצבעה מראש.

<< יור >> היו"ר ניר אורבך: << יור >>

הפוך. הפוך. בגלל זה אני – טוב. חבר הכנסת מקלב, בבקשה.

<< דובר_המשך >> אורי מקלב (יהדות התורה): << דובר_המשך >>

תודה רבה. תודה רבה לחבריי שהגיעו. דיבר על התכתבות, אז באמת ההתכתבות
הייתה באיזו שעה?

<< דובר >> שמחה רוטמן (הציונות הדתית): << דובר >>

בשעה 02:00.

<< דובר >> אורי מקלב (יהדות התורה): << דובר >>

02:00. יכול להיות כן. אצלך נראה לי יותר מאוחר שלחת הודעה בעניין הזה.
ראשית, חבריי הציעו לי לפני זה, לפני שאני ביקשתי להגיש ערער על החלטת
הנשיאות, אמרו לי: בין כך ובין כך לא מאשרים כאן שום ערערים.

<< יור >> היו"ר ניר אורבך: << יור >>

אישרנו ערערים.

<< דובר >> אורי מקלב (יהדות התורה): << דובר >>

אחת שמעתי אולי.

<< יור >> היו"ר ניר אורבך: << יור >>

יותר מאחת.

<< דובר >> איתן גינזבורג (כחול לבן): << דובר >>

לא, לא. יותר מאחת.

<< יור >> היו"ר ניר אורבך: << יור >>

יותר מאחת.

<< דובר >> אורי מקלב (יהדות התורה): << דובר >>

- - -

<< יור >> היו"ר ניר אורבך: << יור >>

יותר מאחת. אני בדקתי. נו, מה אתה - - -

<< דובר_המשך >> אורי מקלב (יהדות התורה): << דובר_המשך >>

אולי אחת להתרשמות הזאת. שאני גם שמשתי כמה וכמה שנים כסגן יושב-ראש הכנסת
ואני באתי להציג את הנשיאות בכנסת על ערערים. הצגתי את עמדת הכנסת. אבל גם
לא הייתי מתאבד על זה, לא התאבדתי על זה. והבנתי מפעם לפעם יש דבר כזה. הרי
יש הליך של ערער. אם יש הליך של ערער, אז סימן שיש, זה בנוי בסדר-יום של
הכנסת שיכול להיות שיש ערער שהתקבל. אני זוכר שאנחנו ישבנו לא פעם, במיוחד
שמדבר עכשיו על שלוש הצעות שבסך הכול התקבלו. אנחנו רגילים גם לחמש הצעות
לסדר. ועורך דין שמחה רוטמן גם אמר ודיבר על כך שהכנסת הזאת הייתה כנסת
אולי לא מתוקנן, אבל כנסת מאוד – לא ישנו כאן בלילה, אנשים לא היו, רובם,
רוב הכנסת לא הייתה כאן יומיים. ולכן היום אם הכנסת ביום רביעי תיארך עוד
קצת, בעוד רבע שעה של הצעה לסדר נוספת - -

<< דובר >> איתן גינזבורג (כחול לבן): << דובר >>

הצעות לסדר לא זה רבע שעה.

<< דובר_המשך >> אורי מקלב (יהדות התורה): << דובר_המשך >>

- - לא זה מה שישנה כאן את סדר-היום. זה לא מה שיגרום לאנשים לאיזו עייפות.
אתה יודע, אנשים השבוע היו אנשים - - -

<< דובר >> איתן גינזבורג (כחול לבן): << דובר >>

מכיוון שהיית סגן יושב-ראש, אתה יודע שזה לא רבע שעה גם.

<< דובר >> אורי מקלב (יהדות התורה): << דובר >>

מה?

<< דובר >> איתן גינזבורג (כחול לבן): << דובר >>

הצעות לסדר זה לא דבר של רבע שעה.

<< דובר >> אורי מקלב (יהדות התורה): << דובר >>

אני יודע. הצעת לסדר שיש זה יכול עוד חצי שעה.

<< דובר >> איתן גינזבורג (כחול לבן): << דובר >>

אתה רואה גם הצעות לסדר שאורכות שעה.

<< דובר >> אורי מקלב (יהדות התורה): << דובר >>

בשעות המאוחרות זה לא מה שנשאר, וגם לא מעכבים את כל הכנסת. לא מדובר כאן
עד 24:00. הצעות לסדר, אנחנו מדברים בתקופה האחרונה ב-19:00. אז נשארים עוד
קצת. ואני חושב שהפוך, צריך לעשות את זה.

אני גם רוצה גם להתייחס לגופם של דברים. אני חושב שזאת הצעה – אני הרי
מערער על כך שאני הגשתי הצעה לסדר על כך שגורם בכיר בגוף ממשלתי שנדרש או
שהתבקש או ועדת החוקה במקרה הזה דנה בדברים שלו שהוא אמר, והוא התבטא כלפי
הרב הראשון לציון, מסרב להופיע בכנסת. זה דבר שאני זוכר לאורך שנים, תמיד
זה העסיק את הכנסת. תמיד זה היה הדבר החשוב. לא זו אף זו, דברים כאלה
נידונו בעבר כהצעות לסדר דחופות. במיוחד כשאנחנו מדברים עכשיו על הצעה לסדר
שאמורה להיות נידונה ביום שני הקרוב. היא נדחתה בגלל הבידוד של היושב-ראש.
יכול להיות שאם לא הייתה נדחית, יכול להיות שלא הייתה לי ברירה, לא היה לי
מספיק סיפק, זמן. אבל עכשיו שבאמת יש הזדמנות לדון בזה, בדבר שמעניין, שזה
חשוב לכנסת, זה חשוב מאוד למעמד של הכנסת. אתה כוועדת הכנסת, הוועדה
הראשונה, החשובה, צריכה לדאוג למעמד הכנסת כשגורם בכיר מסרב להגיע להופיע
בפני הכנסת. אני לא רוצה להרחיב שבמקרה הזה של נציבות קבילות הציבור, על
שופטים, הנציב אורי שהם, אין שם איזו היררכיה מאוד מאוד ארוכה גדולה של
נציגה, ממלא ממקום. מדובר על נציב שאמר את הדברים. וגם אין שם גם פקידות
בכירה.

כך שיש חשיבות מאוד גדולה להופעה שלו. אני חושב שזה גם תפקידה של הכנסת.
אני חושב שזה שומר על המעמד, הצעה לסדר דחופה על דבר שגורם לפולמוס.
העיתונות כבר מדברת על זה. יש איזה כתבות, איזה כותרות. זה לא דבר שנעשה
עכשיו בהסדר בין הוועדה ולבין הגורם הזה. זה כבר קיבל כותרות. עכשיו זה דבר
ציבורי. חשוב מאוד שהדבר הציבורי הזה יבוא ויידון כאן בכנסת בהצעה. ואין
ברירה, לא יכול להידחות בשבוע. ככל שהדבר הזה יקבל ביטוי ציבורי וביטוי של
הכנסת, כך אני חושב שזה יחייב יותר גם את יושב-ראש הוועדה, שנמנע משום מה,
ואני לא רוצה להיכנס, אני גם לא רוצה להיכנס לתוכן דבריו. אני נכנס רק
לנושא העיקרי.

אני רוצה להגיד עוד משהו. אם הדברים הערכיים, התוכן הזה שאני אומר עכשיו גם
לא מקובל עליכם, אני בכל אופן רוצה להשתמש בשני טיעונים טכניים. קודם כול,
לנושא הזה שאני דיברתי עליו היו שלושה מצטרפים.

<< יור >> היו"ר ניר אורבך: << יור >>

סליחה. חבר הכנסת מקלב, סליחה. סליחה, חבר הכנסת מקלב. חבר הכנסת מקלב,
תמשיך.

<< דובר_המשך >> אורי מקלב (יהדות התורה): << דובר_המשך >>

אז אני אומר, זה נושא שנידון בעבר. זה נושא חשוב. זה נושא גם היום על
סדר-היום. זה דבר גם, זה - - -

ואני רוצה להגיד עוד דבר, רק שני טעונים טכניים. ראשית, להצעה הזאת הצטרפו
עוד שני חברי כנסת. והיו עוד חברי כנסת שמשום מה לא הצלחנו להביא אותם.
העוזר שלי בעניין הזה, בתפקיד חדש שיש לו הוא יודע להסתכל על נוהלי הכנסת.
הוא הסתכל בתקנות של הכנסת. הוא ראה עד השעה עשר וחצי. ולכן הוא הגיע בעשר
וכמה דקות להציג את זה. וסירבו לקבל ממנו עוד מצטרפים להצעה.

אני מניח שהצעה שמצטרפים אליה יותר חברי כנסת היא מתקבלת יותר. ולא קיבלו
את זה. אני לא יודע, זה כנראה נוהל שאתם קיבלתם. אבל בנוהל הכנסת כתוב שעד
עשר וחצי אפשר להגיש הצעות לסדר. ולא כך מתנהגים. ואני לא יודע למה זה כך.
אבל יכול להיות שקיבלתם. ואני אומר את זה באופן כן, זה תפקיד שהוא קיבל ממש
לאחרונה והוא לא היה.

שנית, ישיבת הנשיאות, חצי מהנשיאות לא השתתפה. שזה בעצם נציגי האופוזיציה,
שהסגנים לא השתתפו. אני מניח שלא מי שיציג את זה. הסתבר גם שאם היו כל
הסגנים, אני חושב שזה היה גם מקבל היבט אחר.

<< יור >> היו"ר ניר אורבך: << יור >>

חבר הכנסת מקלב, זה לא טיעון.

<< דובר >> איתן גינזבורג (כחול לבן): << דובר >>

באותו טיעון, אני יכול להגיד לך, חבר הכנסת מקלב, שבגלל - - -

<< דובר >> אורי מקלב (יהדות התורה): << דובר >>

- - -

<< דובר >> איתן גינזבורג (כחול לבן): << דובר >>

מכיוון רוב הסגנים החליטו להחרים את הנשיאות, אז גם נטל ניהול המליאות מוטל
על שני סגנים. בסדר? אז באותה מידה אני יכול להגיד לך שהם לא היו ולא שקלו.
אז אני לא חושב ששני הסגנים שנותרו וצריכים לנהל את המליאה כל השבוע,
צריכים להישאר עוד כמה שעות בשביל הצעות לסדר הנוספות.

<< דובר >> יצחק פינדרוס (יהדות התורה): << דובר >>

תנו לכם אתמול 10 שעות חופשי.

<< דובר >> אורי מקלב (יהדות התורה): << דובר >>

אני מבין שאלה דברים חמורים שאתה אומר. אתה אומר דברים ממש - - -

<< דובר >> איתן גינזבורג (כחול לבן): << דובר >>

רגע, אני לא. אני לא סיפרתי על זה - - -

<< דובר >> אורי מקלב (יהדות התורה): << דובר >>

אתה גם עורך דין, אתה גם חבר הכנסת. אז אני מבין שהצעה שלי נדחתה בגלל
שהסגנים לא היו מוכנים לבוא.

<< דובר >> איתן גינזבורג (כחול לבן): << דובר >>

ממש לא. ממש לא.

<< דובר >> אורי מקלב (יהדות התורה): << דובר >>

היה לכם – זה מה שאמרת עכשיו.

<< דובר >> איתן גינזבורג (כחול לבן): << דובר >>

ממש לא. היא גם לא נדחתה בגלל שהסגנים אתמול לא היו בנשיאות.

<< יור >> היו"ר ניר אורבך: << יור >>

חבר הכנסת גינזבורג, רגע אחד.

<< דובר >> אורי מקלב (יהדות התורה): << דובר >>

לא. אלה הדברים שאמרת.

<< דובר >> איתן גינזבורג (כחול לבן): << דובר >>

- - -

<< דובר >> אורי מקלב (יהדות התורה): << דובר >>

אתה אמרת שהעבודה מתחלקת לשלושה סגנים.

<< דובר >> איתן גינזבורג (כחול לבן): << דובר >>

אדוני, אתה אמרת עכשיו, הרגע, שבנשיאות לא היו נציגי האופוזיציה, ולכן זה
לא אושר. אז תסכל טוב על הצעות לסדר שאושרו. כי שתיים מהן, שתיים מהשלוש,
יש נציגות אופוזיציה. אז אני מבקש ממך לא להטיל דופי בעבודה שלנו, בשיקול
הדעת שלנו בנשיאות.

<< דובר >> אורי מקלב (יהדות התורה): << דובר >>

לא. לא אמרתי. אמרתי שלא היה מי ייצג ויעמוד על הדברים האלה בחשיבות.

<< דובר >> איתן גינזבורג (כחול לבן): << דובר >>

לא. בסדר.

<< דובר >> אורי מקלב (יהדות התורה): << דובר >>

אני חושב שחלק גדול חסר. אני גם מבין שמוטלת עליכם עבודה רבה. ואני מסביר
שגם אתמול וגם היום לא נשב עד מאוחר. היו כנסות, מליאה קצרה, ישיבות מליאה
מאוד קצרות. כך שלא הייתם צריכים אתמול הצבעות עד 01:00 על שלושה סגנים
שרוב הנטל או הנטל עכשיו מונח עליהם. גם היום לא תהיה מליאה ארוכה, המליאה
מאוד קצרה.

<< דובר >> איתן גינזבורג (כחול לבן): << דובר >>

זו לא הסיבה שלא אישרנו.

<< דובר >> שמחה רוטמן (הציונות הדתית): << דובר >>

למה אישרתם רק שלושה?

<< דובר >> אורי מקלב (יהדות התורה): << דובר >>

אתה אמרת את זה. אתה אמרת את זה.

<< יור >> היו"ר ניר אורבך: << יור >>

חבר הכנסת גינזבורג, רגע. חבר הכנסת מקלב, בואו נתכנס לסיום הדברים. בסדר?

<< דובר_המשך >> אורי מקלב (יהדות התורה): << דובר_המשך >>

אז מילת הסיום. אני חושב שזה המקרה הקלאסי של הצעה לסדר דחופה. אני גם חושב
שזה המקרה, אחד המקרים שוועדת הכנסת צריכה לאשר ערערים. בשביל זה קיימת
ועדת הכנסת. לקיים הליך כזה, מסלול כזה. ואתם מקמצים באישורים. אתה אומר
יותר מאחת במשך חצי שנה. אני חושב שזה לא. אני זוכר שכמעט כל ועדת הכנסת
היו מאשרים מינימום הצעה אחת לסדר, אם לא יותר. בוודאי שהפעם עשיתם רק
שלוש, אישרתם רק שלוש הצעות. הסיבה שיש רק שלושה סגנים שמשמשים לא צריכה
להיות סיבה שלא תאשרו.

<< דובר >> איתן גינזבורג (כחול לבן): << דובר >>

זו לא הייתה הסיבה.

<< יור >> היו"ר ניר אורבך: << יור >>

חבר הכנסת גינזבורג, תתייחס, בבקשה.

<< דובר_המשך >> איתן גינזבורג (כחול לבן): << דובר_המשך >>

אני אתייחס. ראשית, זו לא הייתה הסיבה. זו הייתה תגובה לאמירה שלך, שבגלל
שלא היו נציגי האופוזיציה בנשיאות נראה כאילו שהדברים לא נשקלו. ולא כך
היא. אבל זו הייתה תגובה על האמירה הזאת.

<< דובר >> אורי מקלב (יהדות התורה): << דובר >>

טוב.

<< דובר >> איתן גינזבורג (כחול לבן): << דובר >>

שנית, האמירה כאילו ועדת הכנסת הזאת לא מאשר ערעורים איננה נכונה. היא
אישרה לא מעט ערעורים.

<< דובר >> אורי מקלב (יהדות התורה): << דובר >>

אתה יכול להגיד כמה?

<< דובר >> איתן גינזבורג (כחול לבן): << דובר >>

לא. אני לא יושב-ראש הוועדה ולא ספרתי. אבל הייתי נוכח כשאושרו, כי אני זה
שמנמק את הערעורים.

<< דובר >> אורי מקלב (יהדות התורה): << דובר >>

- - -

<< דובר >> איתן גינזבורג (כחול לבן): << דובר >>

רק שנייה, רק שנייה. לא סיימתי.

<< דובר >> אורי מקלב (יהדות התורה): << דובר >>

כמה ערערים אושרו.

<< דובר >> איתן גינזבורג (כחול לבן): << דובר >>

ואני חייב ללכת, חבר הכנסת מקלב, כי אני מנהל מליאת פנים שהייתה אמורה
להתחיל לפני 22 דקות, ולא נפתחה כי אני כאן. אז תאפשרו לי.

שלוש, יושב-ראש הכנסת יריב לוין לשעבר, כשהוא היה יושב-ראש הכנסת ואני
הייתי יושב-ראש ועדת הכנסת, אני זוכר איך, מה שנקרא, נאמר לי שבחריג
שבחריגים מאשרים ערעורים על החלטות נשיאות. זו הייתה ממש מדיניות הבקשה. אז
לומר שבכנסות קודמות אשרו פה ערעורים כי יש את המנגנון הזה, המנגנון זה
קיים.

<< דובר >> אורי מקלב (יהדות התורה): << דובר >>

חבר הכנסת יריב לוין חתום על הבקשה. הוא אחד מהחתומים על הבקשה.

<< דובר >> איתן גינזבורג (כחול לבן): << דובר >>

אדוני.

<< יור >> היו"ר ניר אורבך: << יור >>

חבר הכנסת מקלב, תן לו, בבקשה, לסיים.

<< דובר >> איתן גינזבורג (כחול לבן): << דובר >>

חתום על ההצעה לסדר. הוא לא חתום על הערעור.

<< דובר >> אורי מקלב (יהדות התורה): << דובר >>

לא. על ההצעה לסדר.

<< דובר >> איתן גינזבורג (כחול לבן): << דובר >>

ולכן אני אומר – אגב, מותר גם לערער. אני מדבר על האמירה הכללית כאילו
הוועדה הזאת לא מאשרת ערעורים. אז אני אומר שהוועדה הזאת ככלל, אם היא
הייתה עכשיו צריכה לקבל כל ערעור שהגישו חברי הכנסת על כך שהנשיאות לא אשרה
את ההצעה לסדר שלהם, אז למה יש נשיאות? בסוף הערעורים הם על מקרים חריגים.
בסוף צריך לתת לגוף שמחליט את הסמכות להחליט. במקרים חריגים, לא סבירים,
קיצוניים, מיוחדים לבוא לכאן ולערער עליהם.

<< דובר >> אורי מקלב (יהדות התורה): << דובר >>

זה לא כתוב בנוהל.

<< דובר >> איתן גינזבורג (כחול לבן): << דובר >>

שנייה. זה לא כתוב. כך אני מפרש את זה.

<< דובר >> אורי מקלב (יהדות התורה): << דובר >>

לא. הפרשנות היא אחרת.

<< דובר >> איתן גינזבורג (כחול לבן): << דובר >>

שנייה.

<< יור >> היו"ר ניר אורבך: << יור >>

חבר הכנסת מקלב.

<< דובר >> אורי מקלב (יהדות התורה): << דובר >>

בסדר.

<< דובר_המשך >> איתן גינזבורג (כחול לבן): << דובר_המשך >>

ולכן אני מבקש מוועדת הכנסת לקבל את עמדת הנשיאות ביחס להצעות לסדר שאושרו.
שניים מתוך השלושה הם נציגי האופוזיציה. אי-אפשר לטעון שבגלל שלא הייתה
אופוזיציה לא אושרו הצעות לסדר של האופוזיציה. אני מבין את חשיבות הנושא
זה. הנושא של אי התייצבות נושא משרה או בעל תפקיד ציבורי בוועדת הכנסת ראוי
לה להידון. היא בהחלט נושא חשוב. מי כמוני מקפיד על מעמד הכנסת, זה אולי
אפילו נושא שיידון פה בוועדת הכנסת, אינני יודע. זה המקום שראוי לדון
בדברים האלה. לא כל דבר צריך למשוך למליאה. לא על כל דבר צריך לדון בדחיפות
השבוע. אנחנו נמצאים בתקופה מסוימת שהנשיאות חשבה שבעת הזאת ראוי לאשר שלוש
הצעות דחופות לסדר.

<< דובר >> עופר כסיף (הרשימה המשותפת): << דובר >>

ניר.

<< דובר >> איתן גינזבורג (כחול לבן): << דובר >>

יש עוד הצעות אחרות שאושרו. יש גם דיונים מהירים שאושרו אתמול. והכנסת
ממשיכה לתפקד. אני מציע בהקשר הזה לחברי הוועדה לקבל את עמדת הנשיאות.

<< יור >> היו"ר ניר אורבך: << יור >>

תודה רבה.

<< דובר >> אורי מקלב (יהדות התורה): << דובר >>

התייחסות.

<< יור >> היו"ר ניר אורבך: << יור >>

עוד רגע אחד. תודה. אנחנו נמשיך.

<< דובר >> שמחה רוטמן (הציונות הדתית): << דובר >>

אני יכול?

<< יור >> היו"ר ניר אורבך: << יור >>

רגע אחד. אתה רוצה להתייחס לנושא?

<< דובר >> עופר כסיף (הרשימה המשותפת): << דובר >>

כן. אני רוצה רק במשפט אחד. לא חולק ברמה המהותית על מה שאמר חבר הכנסת
גינזבורג. אני חולק על ההחלטה הקונקרטית. ואני חוזר ואומר, לעניות דעתי,
ואני שמח שחבר כנסת פינדרוס הסכים איתי, לא יכול להיות, לא יכול להיות
שהכנסת לא תדון במצב שבו אומרים לאנשים עם מוגבלויות לעבור עיקור. איך יכול
להיות שאנחנו לא נדון בזה בכנסת?

<< דובר >> איתן גינזבורג (כחול לבן): << דובר >>

מי אמר שלא תדון? שתדון.

<< דובר >> עופר כסיף (הרשימה המשותפת): << דובר >>

אז לא. אני רוצה לדון בזה השבוע דחוף.

<< דובר >> איתן גינזבורג (כחול לבן): << דובר >>

אתה רוצה. אתה רוצה. אבל שאפשר לדון.

<< דובר >> עופר כסיף (הרשימה המשותפת): << דובר >>

ברור שאני רוצה. בגלל זה אני מגיש ערעור.

<< דובר >> איתן גינזבורג (כחול לבן): << דובר >>

בסדר. אבל אתה יכול לדון בזה בוועדת הרווחה. פנית לוועדת הרווחה?

<< דובר >> עופר כסיף (הרשימה המשותפת): << דובר >>

בגלל זה אני מגיש ערעור.

<< דובר >> איתן גינזבורג (כחול לבן): << דובר >>

פנית לוועדת הרווחה, למשל, לדון בזה השבוע?

<< דובר >> עופר כסיף (הרשימה המשותפת): << דובר >>

אני רוצה לדון בזה במליאה משום שזה עניין שחשוב שיגיע לציבור. הוא יגיע
לציבור דרך המליאה.

<< יור >> היו"ר ניר אורבך: << יור >>

חבר הכנסת כסיף, העמדה הובהרה. תודה רבה.

<< דובר >> אורי מקלב (יהדות התורה): << דובר >>

אני יכול להתייחס?

<< יור >> היו"ר ניר אורבך: << יור >>

עוד רגע. חבר הכנסת רוטמן, בבקשה.

<< דובר >> שמחה רוטמן (הציונות הדתית): << דובר >>

טוב. אדוני היושב-ראש, אדוני סגן יושב-ראש הכנסת, כמו שאמרתי, הנושא הזה של
התייצבות נציב קבילות השופטים בכנסת הוא עד כדי כך חשוב שניהלנו עליו
תכתובות ב-02:00 אתמול בעוד יושב כאן וממתין לדיון. הנושא הזה, בעיניי, אם
הנושא הזה לא מקבל דיון דחוף, במקרה, אתה יודע, אומרים לא במקרה, אלא
בהשגחה פרטית, הדיון נידחה בגלל הבידוד, הדיון שהיה אמור להיות בוועדה
בהיעדרו של נציב הקבילות נידחה. ולכן הדחיפות כאן עוד יותר גדולה, כי אני
הייתי רוצה שהמליאה תקרא ליושב-ראש ועדת החוקה ולנציב קבילות השופטים, שלא
ננהל בעצם את הדיון פעמיים. אם הכול היה מתנהל כמתוכנן, היה מתנהל דיון
בוועדת חוקה. לא היה מגיע נציב הקבילות, מבזה את הכנסת באי הגעתו. אחר כך
היינו באים ואומרים: בואו נדון במליאה למה הוא לא הגיע, למה זה לא בסדר.
והקריאה הייתה: בואו נקיים דיון נוסף בוועדת החוקה בהתייצבותו. קרה מקרה,
קרתה תקלה בסייעתא דשמיא, שנוכל לדון במליאה. אם תאשרו את ההצעה הדחופה
הזאת קודם לכן, נוכל לדון בזה במליאה. להוציא קריאה ברורה גם ליושב-ראש
הוועדה וגם לנציב שלא לבזות את החוק ואת הכנסת. ואז אנחנו נחסוך גם מזמנה
של הכנסת גם מזמנה של הוועדה וגם מזמנם של כל המוזמנים שיצטרכו להגיע
פעמיים בדיון כפול.

לגוף ההצעה, אתה בדרך כלל מבקש שלא להתייחס, אז אני לא מתייחס לגוף הצעה,
אלא לעניין הדחיפות. אני חושב שגם העניין שצומצם המספר, גם העניין שהיה
בגלל הדחייה שהתרחשה לאחר הגשת הבקשה, הפך הנושא הזה לעוד יותר דחוף. אני
מבקש שבנושא הזה תאשרו את הדחיפות. אני חושב שכל מי שחשוב לו מעמדה וכבודה
של הכנסת צריך לדרוש בכל פה את ההתייצבות של נציב קבילות השופטים אורי שהם.
אני חושב שזה שהוא עשה דין לעצמו זה חמור מאוד. ואני חושב שהכנסת, ועדת
הכנסת והמליאה, ואחר כך גם ועדת החוקה, צריכות להגיד את דברן בצורה ברורה
בנושא הזה. אני לא חושב שיכול להיות נושא יותר חשוב או דחוף ממנו.

<< יור >> היו"ר ניר אורבך: << יור >>

תודה רבה. אנחנו נצא.

<< דובר >> אורי מקלב (יהדות התורה): << דובר >>

אני רוצה להתייחס גם.

<< יור >> היו"ר ניר אורבך: << יור >>

אני מציע - - -

<< דובר >> אורי מקלב (יהדות התורה): << דובר >>

רק להתייחס דקה על מה שאמר גינזבורג. זה ממש לא זה.

<< יור >> היו"ר ניר אורבך: << יור >>

אבל באמת קצר.

<< דובר_המשך >> אורי מקלב (יהדות התורה): << דובר_המשך >>

ראשית, אני לא רואה שמשלושת הצעות שהציעו הן הצעות של האופוזיציה. אני
רואה, עד כמה שאני יודע, אני מסתכל על היזמים. בכל אופן, יוזמה של רות
וסרמן לנדה שהיא לא מהקואליציה.

<< יור >> היו"ר ניר אורבך: << יור >>

הוא אמר בשתיים מתוך השלוש יש מעורבות. זו ההגדרה.

<< דובר >> אורי מקלב (יהדות התורה): << דובר >>

- - -

<< יור >> היו"ר ניר אורבך: << יור >>

לא. חבר הכנסת מרגי, מה לעשות, אני הייתי שמח אם הוא היה בקואליציה, אבל
הוא באופוזיציה, מה לעשות.

<< דובר_המשך >> אורי מקלב (יהדות התורה): << דובר_המשך >>

כן.

<< יור >> היו"ר ניר אורבך: << יור >>

ובהצעה הראשונה חברת הכנסת סטרוק.

<< דובר_המשך >> אורי מקלב (יהדות התורה): << דובר_המשך >>

כן. היא הצטרפה לזה. בסדר.

<< דובר >> ארבל אסטרחן: << דובר >>

לא הצטרפה. לא. היא לא הצטרפה.

<< יור >> היו"ר ניר אורבך: << יור >>

חבר הכנסת מקלב, אני רוצה לבדוק כמה אפשרויות, ברשותך. אנחנו יוצאים
להתייעצות סיעתית. נחזור ב-09:34.

<< דובר >> אורי מקלב (יהדות התורה): << דובר >>

על הדבר הזה?

<< דובר >> עופר כסיף (הרשימה המשותפת): << דובר >>

אני חייב ללכת.

<< יור >> היו"ר ניר אורבך: << יור >>

הבנתי. בסדר.

<< דובר >> אורי מקלב (יהדות התורה): << דובר >>

אני רוצה להוסיף, אולי להוסיף לך, אדוני היושב-ראש, עוד סיבה.

<< דובר_המשך >> ארבל אסטרחן: << דובר_המשך >>

עופר, אתה לא יכול להצביע.

<< דובר >> עופר כסיף (הרשימה המשותפת): << דובר >>

מה?

<< דובר >> ארבל אסטרחן: << דובר >>

אתה לא יכול להצביע ממילא כמערער.

<< דובר >> עופר כסיף (הרשימה המשותפת): << דובר >>

לא, לא, לא. אני יודע.

<< דובר >> אורי מקלב (יהדות התורה): << דובר >>

יש בעיה של רוב?

<< יור >> היו"ר ניר אורבך: << יור >>

לא בגלל זה אני עושה התייעצות הסיעתית.

<< דובר_המשך >> אורי מקלב (יהדות התורה): << דובר_המשך >>

לא?

<< יור >> היו"ר ניר אורבך: << יור >>

אתה רוצה שנעלה להצבעה עכשיו, נעלה להצבעה עכשיו. אבל אני לא ממליץ.

<< דובר >> שמחה רוטמן (הציונות הדתית): << דובר >>

לא, לא. הוא רוצה לבדוק אפשרות.

<< דובר_המשך >> אורי מקלב (יהדות התורה): << דובר_המשך >>

כן. אז אני רוצה להוסיף לך. אני גם רוצה להוסיף לך על זה שהוועדה לא יכולה.

<< הפסקה >> (הישיבה נפסקה בשעה 09:30 ונתחדשה בשעה 09:34.) << הפסקה >>

<< יור >> היו"ר ניר אורבך: << יור >>

טוב. אנחנו מחדשים את הישיבה. אנחנו נעבור כרגע להצבעות. אנחנו נעבור.
ההצבעה הראשונה היא על - -

<< דובר >> נועה בירן - דדון: << דובר >>

תגיד לפני זה.

<< יור >> היו"ר ניר אורבך: << יור >>

לא, לא. בסדר. כשנגיע רק להצבעה על ההצעה שלו.

- - הערעור הראשון: הגבלת הורות לבעלי מוגבלויות, של חבר הכנסת עופר כסיף.
איפה חברת הכנסת שפק? היא פה?

<< קריאה >> קריאה: << קריאה >>

היא הלכה לכספים.

<< יור >> היו"ר ניר אורבך: << יור >>

אה, היא הלכה כבר לכספים. טוב. מי בעד? ירים את ידו.

<< דובר >> אורי מקלב (יהדות התורה): << דובר >>

אני יכול להצטרף?

<< דובר >> נועה בירן - דדון: << דובר >>

אתה יכול להצביע. שניים.

<< דובר >> אורי מקלב (יהדות התורה): << דובר >>

במקרה הזה אני יכול להצטרף?

<< יור >> היו"ר ניר אורבך: << יור >>

כן, כן.

<< דובר >> ארבל אסטרחן: << דובר >>

לזה כן אפשר.

<< יור >> היו"ר ניר אורבך: << יור >>

מי נגד?

הצבעה

נתקבל.

<< יור >> היו"ר ניר אורבך: << יור >>

הערעור התקבל. אנחנו עוברים לסעיף השני: סירוב נציב קבילות השופטים אורי
שהם להופיע בכנסת וסירוב יושב-ראש ועדת החוקה לכפות את התייצבותו לדיון.
אני מדגיש שהערעור הוא רק של חבר הכנסת מקלב, כי חבר הכנסת אבי מעוז לא
התייצב לדיון. אז, מבחינתנו, הערעור הוא של חבר הכנסת אורי מקלב.

<< דובר >> אורי מקלב (יהדות התורה): << דובר >>

גם חבר הכנסת יריב לוין בתוך הרשימה. לא כתוב פה, אבל זה.

<< יור >> היו"ר ניר אורבך: << יור >>

לא, לא. אין בעיה. אני מדבר פורמלית.

<< דובר >> ארבל אסטרחן: << דובר >>

הוא לא ערער.

<< דובר_המשך >> אורי מקלב (יהדות התורה): << דובר_המשך >>

מה?

<< דובר >> ארבל אסטרחן: << דובר >>

הוא לא ערער.

<< דובר >> אורי מקלב (יהדות התורה): << דובר >>

אה, לא ערער. כן.

<< יור >> היו"ר ניר אורבך: << יור >>

פורמלית, הערעור הוא רק של חבר הכנסת אורי מקלב. ואם הערעור יתקבל, אז יהיו
לזה השלכות גם לגבי ההצעה לסדר-היום במליאה.

<< דובר_המשך >> אורי מקלב (יהדות התורה): << דובר_המשך >>

לא. זה כתוב שיריב לוין הצטרף לבקשה? זה כתוב פה?

<< דובר >> ארבל אסטרחן: << דובר >>

הוא לא ביקש. יריב לוין לא ביקש.

<< דובר >> אורי מקלב (יהדות התורה): << דובר >>

לא. להצעה לסדר.

<< דובר >> נועה בירן - דדון: << דובר >>

לא, לא.

<< דובר >> יצחק פינדרוס (יהדות התורה): << דובר >>

בהצעה כן.

<< דובר >> ארבל אסטרחן: << דובר >>

הוא הגיש הצעה לסדר לנשיאות.

<< דובר >> שמחה רוטמן (הציונות הדתית): << דובר >>

לא. הכוונה היא שהצעה לסדר - - -

<< דובר >> יצחק פינדרוס (יהדות התורה): << דובר >>

בערעור.

<< יור >> היו"ר ניר אורבך: << יור >>

נכון, נכון. במידה שהערעור יתקבל.

<< דובר >> שמחה רוטמן (הציונות הדתית): << דובר >>

זה שאני נימקתי ואני מסיעתו זה לא נחשב?

<< דובר >> ארבל אסטרחן: << דובר >>

לא. כתוב שרק אם הוועדה צריכה להצביע כשהוא נעדר מסיבה רפואית, סיבה
מוצדקת.

<< דובר >> אורי מקלב (יהדות התורה): << דובר >>

לא. אני רק שאלתי אם בהצעה לסדר הוא רשום בכלל, לא לערער.

<< דובר >> ארבל אסטרחן: << דובר >>

חבר הכנסת יריב לוין הגיש בקשה באותו נושא. לא ערער.

<< דובר >> אורי מקלב (יהדות התורה): << דובר >>

אוקיי. לא משנה. במזכירות, בשעה עשר, לא היה רשום שהוא בכלל הגיש.

<< דובר >> ארבל אסטרחן: << דובר >>

אה. כן, כן. הוא מופיע.

<< דובר >> אורי מקלב (יהדות התורה): << דובר >>

אה, בסדר. אני פשוט לא רואה מי.

<< יור >> היו"ר ניר אורבך: << יור >>

בסדר.

<< דובר >> ארבל אסטרחן: << דובר >>

חבר הכנסת אבי מעוז כתב מכתב ערעור ולא הגיע. ולכן מצביעים על ההצעה של חבר
הכנסת מקלב.

<< יור >> היו"ר ניר אורבך: << יור >>

טוב. מי בעד? ירים את ידו. מי נגד?

הצבעה

נתקבל.

<< יור >> היו"ר ניר אורבך: << יור >>

הערעור התקבל. תודה רבה. חבר הכנסת רוטמן, יש לנו גם איזושהי הבנה
ג'נטלמנית בינינו לבין חבר הכנסת מקלב. אז הוא יעדכן אותך, בסדר?

<< דובר >> יצחק פינדרוס (יהדות התורה): << דובר >>

על הערעור של עופר כסיף הייתה הצבעה כבר?

<< יור >> היו"ר ניר אורבך: << יור >>

הייתה הצבעה.

<< דובר >> נועה בירן - דדון: << דובר >>

אושר.

<< דובר >> ארבל אסטרחן: << דובר >>

- - -

<< דובר >> אורי מקלב (יהדות התורה): << דובר >>

אתה רשמת לעצמך שהיית.

<< דובר_המשך >> יצחק פינדרוס (יהדות התורה): << דובר_המשך >>

איך פספסתי?

<< דובר >> אורי מקלב (יהדות התורה): << דובר >>

לא, אני הצטרפתי. אני הייתי במקומך. אני מילאתי את מקומך.

<< יור >> היו"ר ניר אורבך: << יור >>

אני אומר רק לפרוטוקול, הוועדה גם ראתה לנכון לקבל את הערעורים גם, בין
היתר, בגלל העובדה שבדרך כלל אנחנו מקבלים פה חמש הצעות לסדר שהתקבלו
מהנשיאות. הפעם קיבלנו מהנשיאות רק שלוש. אז אנחנו, מבחינתנו, ממלאים את
המכסה. זה בין יתר השיקולים שלנו.

<< דובר >> אורי מקלב (יהדות התורה): << דובר >>

אז אני רוצה באמת להפנות אותך. שאלתי בהפסקה את ארבל, מה המטרה? וזו הייתה
ועדת הכנסת, וחשיבות לוועדה שאתה עומד בראשה, על מעמד הכנסת, חוץ מהנשיאות.
המסלול הזה קיים כדי לתת גם לכנסת, חוץ מהנשיאות, ובוודאי אם תרצה לשמוע את
זה מארבל, היא תסביר לך. וזה גם היה, זכור לי פעם. זה לא סתם. מעל הנשיאות
או במקביל לנשיאות יש גם לכנסת דעה.

<< יור >> היו"ר ניר אורבך: << יור >>

חבר הכנסת מקלב, זה נכון. אבל אני מזכיר שהערעור פה הוא לא ערעור מהותי.

<< דובר_המשך >> אורי מקלב (יהדות התורה): << דובר_המשך >>

לא על זה.

<< יור >> היו"ר ניר אורבך: << יור >>

לא, לא. חשוב להגיד. ועדת הכנסת לא דנה אם הנושא שעלה לסדר-היום כבקשה
ונידחה. נידחה, מה השיקולים המהותיים. אנחנו לא נכנסים לזה, כי באמת לא
יהיה לזה סוף, כי גם, לצערי, רוב הבקשות נדחות. הרבה פעמים זה פרוצדורלי.

<< דובר_המשך >> אורי מקלב (יהדות התורה): << דובר_המשך >>

היושב-ראש, אתה לא צריך לדון למה זה נידחה, אם זה נידחה או לא. יש לך את
הזכות כיושב-ראש ועדת הכנסת לעלות דבר דחוף כשאתה רואה שזה חשוב.

<< יור >> היו"ר ניר אורבך: << יור >>

חבר הכנסת מקלב, אנחנו הפעלנו שיקול דעת בעבר. ולא פעם אחת, אגב.

<< דובר_המשך >> אורי מקלב (יהדות התורה): << דובר_המשך >>

כן.

<< יור >> היו"ר ניר אורבך: << יור >>

ואגב, שיקול דעת שמפעילים ואומרים לא זה גם שיקול דעת. לא תמיד צריך לקבל.
הרבה פעמים עשינו איזשהו דיון מחשבתי וכן הלכנו עם שיקול הדעת של הנשיאות.

<< דובר >> אורי מקלב (יהדות התורה): << דובר >>

אני רוצה להגיד לך. זה לא שאתה בא לבחון אם הנשיאות שסירבה הייתה בסדר או
לא.

<< דובר >> שמחה רוטמן (הציונות הדתית): << דובר >>

אתה לוקח לו את הזמן, ולכן הוא לא מעלה את ההצבעה לעניין ההצעה של חומש.

<< יור >> היו"ר ניר אורבך: << יור >>

כן. אני לא מצליח. כל פעם, כל שבוע זה, כל ישיבה - - -

<< דובר >> אורי מקלב (יהדות התורה): << דובר >>

רק שנייה. תנו לי לסיים, רגע. אני חושב שזה דבר מהותי.

<< יור >> היו"ר ניר אורבך: << יור >>

חבר הכנסת מקלב, הדברים ברורים. הדברים ברורים.

<< דובר_המשך >> אורי מקלב (יהדות התורה): << דובר_המשך >>

אתה מביא את זה בגלל - - - ואני רוצה להגיד לך על פי רוב, כשהייתי סגן,
הייתי מערער שיש עומס בסדר-היום וכבר מצינו את הצעות לסדר. לא מעבר לזה.

<< יור >> היו"ר ניר אורבך: << יור >>

הדברים ברורים.

<< דובר_המשך >> אורי מקלב (יהדות התורה): << דובר_המשך >>

אני רוצה שתבדוק את זה בנשיאות.

<< יור >> היו"ר ניר אורבך: << יור >>

אני אומר שוב במידה רבה של צער גם, שוב, אני חבר כנסת חדש. אני לא יודע מה
היה לפני. אבל שומע מהסיפורים שלכם, הוותיקים, שזו לא התנהלות רגילה. בסדר?
אנחנו לא בהתנהלות רגילה, לצערי, אני אומר את זה. בלי להאשים כרגע. אנחנו
לא בהתנהלות רגילה של קואליציה-אופוזיציה. לא בהתנהלות רגילה של הוועדות.
אני אומר את זה בצער.

<< דובר >> יצחק פינדרוס (יהדות התורה): << דובר >>

גם לא במליאה.

<< יור >> היו"ר ניר אורבך: << יור >>

אני שוב אומר כרגע עובדתית. ולכן הבסיס להשוואה הוא לצערי - - -

<< דובר >> אורי מקלב (יהדות התורה): << דובר >>

אני מצדיק אותך. אתה יודע שגם העמדה שלנו וגם של הרב פינדרוס, הסיעה שלנו,
אנחנו כן בעלי זכות הצבעה בכל הוועדות שאנחנו נתנו את האפשרות. אני חושב
שאופוזיציה מפסידה בזה שהיא לא משתתפת. אבל יש דעות. ואני מקבל את דעת הרוב
בעניין הזה. אבל הנושא של עשר וחצי ועשר אני חושב שהוא גם שווה - - -

<< יור >> היו"ר ניר אורבך: << יור >>

בסדר גמור. אנחנו אחרי זה נהיה מול ארבל.

<< דובר >> ארבל אסטרחן: << דובר >>

את השעה תבדוק מול המזכירות.

<< דובר >> אורי מקלב (יהדות התורה): << דובר >>

מה?

<< דובר >> ארבל אסטרחן: << דובר >>

את השעה תבדוק מול המזכירות.

<< דובר >> שמחה רוטמן (הציונות הדתית): << דובר >>

בכל מקורה, אדוני היושב-ראש, מאחר שסעיף ג' בסדר-היום שלך נובע מהצעתי
במליאה - - -

<< דובר >> יצחק פינדרוס (יהדות התורה): << דובר >>

תעלה את זה להצבעה.

<< יור >> היו"ר ניר אורבך: << יור >>

אז שהוא ישחרר אותנו.

<< דובר_המשך >> יצחק פינדרוס (יהדות התורה): << דובר_המשך >>

תעלה את זה להצבעה כשאני פה.

<< דובר >> שמחה רוטמן (הציונות הדתית): << דובר >>

אדוני היושב-ראש, מאחר שנושא ג' בסדר-היום שלך נובע מהצעתי במליאה, אני רק
אומר שאני מוכן לוותר עליו ברצון בתנאי שתקבע ועדה לחוק של חומש.

<< יור >> היו"ר ניר אורבך: << יור >>

שאני אעלה סעיף אחר. הבנתי. הבנתי. הבנתי.

<< דובר_המשך >> שמחה רוטמן (הציונות הדתית): << דובר_המשך >>

שמחכה כבר שבעה חודשים לקביעת ועדה.

<< יור >> היו"ר ניר אורבך: << יור >>

שבעה וחצי. שבעה וחצי.

<< דובר_המשך >> שמחה רוטמן (הציונות הדתית): << דובר_המשך >>

שבעה וחצי חודשים.

<< דובר >> ארבל אסטרחן: << דובר >>

אבל מי סופר?

<< נושא >> 1.הצעת חוק לתיקון פקודת מס הכנסה (מסי 259) (פטור ממס על מענק
לזוכה בתחרות במסגרת המשחקים האולימפיים או הפאראלימפיים), התשפ״ב–2021
(מ/1468) << נושא >>

<< נושא >> 2.הצעת חוק לתיקון פקודת מס הכנסה (פטור ממס למענק כספי בשל
הישג בתחרות ספורט), התשפ׳׳א–2021 (פ/1888/24), של חבר הכנסת יריב לוין <<
נושא >>

<< נושא >> 3.הצעת חוק לתיקון פקודת מס הכנסה (פטור ממס על מענק זכייה
אולימפי), התשפ״א–2021 (פ/2094/24), של חבר הכנסת אופיר כץ << נושא >>

<< נושא >> 4.הצעת חוק לתיקון פקודת מס הכנסה (פטור ממס על מענק ששולם
לספורטאי עקב זכייה במדליה במשחקים האולימפיים או באליפויות העולם בספורט),
התשפ׳׳א–2021 (פ/2138/24), של חבר הכנסת יוסי שיין וקבוצת חברי הכנסת <<
נושא >>

<< נושא >> 5.הצעת חוק לתיקון פקודת מס הכנסה (פטור ממס למענק כספי בשל
הישג בתחרות ספורט), התשפ״ב–2021 (פ/2265/24), של חבר הכנסת סימון דוידסון
<< נושא >>

<< יור >> היו"ר ניר אורבך: << יור >>

אנחנו נעבור לסעיף הבא: בקשת יושב-ראש ועדת הכספים למיזוג הצעות החוק
הבאות:

1.  הצעת חוק לתיקון פקודת מס הכנסה (מסי 259) (פטור ממס על מענק לזוכה
    בתחרות במסגרת המשחקים האולימפיים או הפאראלימפיים), התשפ״ב–2021
    (מ/1468).

2.  הצעת חוק לתיקון פקודת מס הכנסה (פטור ממס למענק כספי בשל הישג בתחרות
    ספורט), התשפ׳׳א–2021 (פ/1888/24), של חבר הכנסת יריב לוין.

3.  הצעת חוק לתיקון פקודת מס הכנסה (פטור ממס על מענק זכייה אולימפי),
    התשפ״א–2021 (פ/2094/24), של חבר הכנסת אופיר כץ.

4.  הצעת חוק לתיקון פקודת מס הכנסה (פטור ממס על מענק ששולם לספורטאי עקב
    זכייה במדליה במשחקים האולימפיים או באליפויות העולם בספורט),
    התשפ׳׳א–2021 (פ/2138/24), של חבר הכנסת יוסי שיין וקבוצת חברי הכנסת.

5.  הצעת חוק לתיקון פקודת מס הכנסה (פטור ממס למענק כספי בשל הישג בתחרות
    ספורט), התשפ״ב–2021 (פ/2265/24), של חבר הכנסת סימון דוידסון.

מי בעד הצעת המיזוג? ירים את ידו.

<< דובר >> נועה בירן - דדון: << דובר >>

שניים.

הצבעה

נתקבל.

<< יור >> היו"ר ניר אורבך: << יור >>

פה אחד למעשה. תודה.

<< דובר_המשך >> נועה בירן - דדון: << דובר_המשך >>

כן.

<< נושא >> קביעת ועדה לדיון בהצעת חוק סמכויות מיוחדות להתמודדות עם נגיף
הקורונה החדש (הוראת שעה)(תיקון מס' 11)(מימון מקום לבידוד מטעם המדינה),
התשפ"ב –2021 (מ/1486). << נושא >>

<< יור >> היו"ר ניר אורבך: << יור >>

אנחנו עוברים לסעיף הבא: קביעת ועדה לדיון בהצעת חוק סמכויות מיוחדות
להתמודדות עם נגיף הקורונה החדש (הוראת שעה) (תיקון מס' 11) (מימון מקום
לבידוד מטעם המדינה), התשפ"ב –2021 (מ/1486).

המלצת הלשכה המשפטית היא ועדת החוקה, חוק ומשפט. נשמעו המלצות במליאה
להעביר את הצעת החוק לוועדה לקידום מעמד האישה.

מי בעד להעביר לוועדת החוקה, חוק ומשפט? ירים את ידו.

<< דובר >> נועה בירן - דדון: << דובר >>

אחד.

<< יור >> היו"ר ניר אורבך: << יור >>

מי נגד?

<< דובר_המשך >> נועה בירן - דדון: << דובר_המשך >>

אחד.

<< יור >> היו"ר ניר אורבך: << יור >>

שמה זה אומר?

<< דובר >> ארבל אסטרחן: << דובר >>

זה לא עבר. צריך פשוט להביא את זה שוב.

הצבעה

לא נתקבל.

<< דובר >> נועה בירן - דדון: << דובר >>

רוויזיה.

<< יור >> היו"ר ניר אורבך: << יור >>

טוב. רוויזיה.

<< דובר >> ארבל אסטרחן: << דובר >>

לא. אין לנו החלטה. זה לא רוויזיה אפילו.

<< יור >> היו"ר ניר אורבך: << יור >>

טוב.

<< דובר >> ארבל אסטרחן: << דובר >>

אין החלטה אחרת.

<< דובר >> יצחק פינדרוס (יהדות התורה): << דובר >>

אז מה הפרוצדורה?

<< דובר >> ארבל אסטרחן: << דובר >>

יהיה צריך להביא את זה שוב לסדר-היום. נשאר פה לדיון.

<< יור >> היו"ר ניר אורבך: << יור >>

נעשה את זה. שוב, לסדר-היום. בסדר. נעביר את זה בהמשך.

<< דובר >> נועה בירן - דדון: << דובר >>

אז מתי אתה רוצה שנתכנס עוד פעם? נעשה אולי הפסקה?

<< יור >> היו"ר ניר אורבך: << יור >>

יש לנו עוד סעיפים?

<< דובר >> ארבל אסטרחן: << דובר >>

אי-אפשר לא להעביר את זה בוועדה. המליאה - - -

<< דובר >> נועה בירן - דדון: << דובר >>

רגע, אנחנו נעשה הפסקה? ניר, מתי אתה רוצה שנחזור כדי להעלות את זה שוב?

<< יור >> היו"ר ניר אורבך: << יור >>

שנייה, רגע אחד. תכף נראה מה לעשות. אני אסיים את הפגישה עם פינדרוס.
ב-10:00.

<< דובר >> ארבל אסטרחן: << דובר >>

לא. צריך להגיד שהישיבה תתחדש, אבל הוועדה יצאה להפסקה.

<< קריאה >> קריאה: << קריאה >>

אבל זה לא לפי הנוהל.

<< יור >> היו"ר ניר אורבך: << יור >>

אני אצא להפסקה. ואני חוזר ב-10:00. אין בעיה.

<< קריאה >> קריאה: << קריאה >>

אוקיי. בסדר. לא נורא.

<< יור >> היו"ר ניר אורבך: << יור >>

הישיבה יוצאת להפסקה. נחזור בשעה 10:00

<< הפסקה >> (הישיבה נפסקה בשעה 09:43 ונתחדשה בשעה 10:00.) << הפסקה >>

<< יור >> היו"ר ניר אורבך: << יור >>

אנחנו מחדשים את ישיבת ועדת הכנסת. אנחנו חוזרים חזרה לסעיף ג': קביעת ועדה
לדיון בהצעת חוק סמכויות מיוחדות להתמודדות עם נגיף הקורונה החדש (הוראת
שעה)(תיקון מס' 11)(מימון מקום לבידוד מטעם המדינה), התשפ"ב –2021
(מ/1486).

המלצת הלשכה המשפטית היא להעביר את זה לאן?

<< דובר >> נועה בירן - דדון: << דובר >>

לוועדת החוקה.

<< יור >> היו"ר ניר אורבך: << יור >>

לוועדת החוקה. נשמעו הצעות במליאה גם להעביר את זה לוועדה לזכויות הילד,
נכון?

<< דובר >> נועה בירן - דדון: << דובר >>

למעמד האישה.

<< יור >> היו"ר ניר אורבך: << יור >>

למעמד האישה, כמעט.

מי בעד להעביר את זה לוועדת החוקה? ירים את ידו.

<< דובר >> נועה בירן - דדון: << דובר >>

שניים.

הצבעה

אושר.

<< יור >> היו"ר ניר אורבך: << יור >>

פה אחד.

<< דובר_המשך >> נועה בירן - דדון: << דובר_המשך >>

נכון.

<< יור >> היו"ר ניר אורבך: << יור >>

תודה רבה, חבר הכנסת בגין.

<< דובר >> זאב בנימין בגין (תקווה חדשה): << דובר >>

יכולת לעשות את זה בעצמך ולשלוח שליח. הכול בסדר.

<< יור >> היו"ר ניר אורבך: << יור >>

תודה.

<< דובר >> זאב בנימין בגין (תקווה חדשה): << דובר >>

אני מצטער על מה שקרה.

<< יור >> היו"ר ניר אורבך: << יור >>

לא, לא. הכול בסדר.

<< דובר_המשך >> זאב בנימין בגין (תקווה חדשה): << דובר_המשך >>

אבל ממש תוך כדי.

<< יור >> היו"ר ניר אורבך: << יור >>

הכול בסדר. תודה רבה, חבר הכנסת בגין.

אני נועל את הישיבה. תודה רבה.

<< דובר_המשך >> זאב בנימין בגין (תקווה חדשה): << דובר_המשך >>

תודה, אדוני היושב-ראש.

<< סיום >> הישיבה ננעלה בשעה 10:01. << סיום >>
