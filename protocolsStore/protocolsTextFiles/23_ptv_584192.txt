הכנסת העשרים-ושלוש

מושב ראשון

פרוטוקול מס' 58

מישיבת ועדת הכנסת

יום שני, כ"ה באלול התש"ף (14 בספטמבר 2020), שעה 12:40

סדר היום:

<< נושא >> 1. בקשת שר הכלכלה לקביעת ועדה לפי חוק הארכת תקופות (הוראת שעה
– נגיף קורונה החדש) (אישורים רגולטוריים), התש"ף-2020 << נושא >>

<< נושא >> 2. רביזיה על החלטת ועדת הכנסת בדבר טענת נושא חדש על הצעת
התיקון של חה"כ שלמה קרעי << נושא >>

<< הצח >> 3. המשך הדיון בהצעת חוק הכנסת (תיקון מס' 48) (יושב ראש הוועדה
הציבורית לעניין שכר חברי הכנסת), התש"ף-2020 << הצח >> - הכנה לקריאה
שנייה ושלישית

נכחו:

חברי הוועדה:

איתן גינזבורג – היו"ר

עמית הלוי

בועז טופורובסקי

אוסנת הילה מארק

חמד עמאר

יצחק פינדרוס

תהלה פרידמן

אלעזר שטרן

הילה שי וזאן

חברי הכנסת:

שלמה קרעי

אוריאל בוסו

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

תמר פוליבוי

<< נושא >> רביזיה על החלטת ועדת הכנסת בדבר טענת נושא חדש על הצעת התיקון
של חה"כ שלמה קרעי << נושא >>

<< נושא >> בקשת שר הכלכלה לקביעת ועדה לפי חוק הארכת תקופות (הוראת שעה –
נגיף קורונה החדש) (אישורים רגולטוריים), התש"ף-2020 << נושא >>

<< יור >> היו"ר איתן גינזבורג: << יור >>

חברי הכנסת, אני מתכבד - -

<< דובר >> שלמה קרעי (הליכוד): << דובר >>

איתן, אני מושך את הרביזיה, נמשיך בהסתייגויות.

<< יור >> היו"ר איתן גינזבורג: << יור >>

אני מודה לך על כך.

- - אז אנחנו נחדש את הדיון בהסתייגויות. בטרם נעבור להסתייגויות, שלחנו
לכם טיוטת צו הארכת תקופות של אישורים רגולטוריים של משרד הכלכלה. בשבוע
שעבר אישרנו אישורים רגולטוריים, אתם זוכרים רישיונות נהיגה? זה היה רק על
חלק מהצווים, ועכשיו הגיע הצו המשלים. הם רוצים לקיים דיון על שני הצווים
ביחד בוועדת החוקה, חוק ומשפט, כי זה אותו נושא. ארבל, אנחנו צריכים לקבוע
איזו ועדה תדון בזה?

<< דובר >> ארבל אסטרחן: << דובר >>

אולי נכון להגיד שוועדת החוקה תדון בכל הצווים לפי החוק, כי כזכור, זה חוק
שנחקק בוועדת הקורונה, לכן לא כתבו שם ועדה, אלא אמרו: ועדה שתקבע ועדת
הכנסת.

יש פה שני עניינים: הארכת תקופה כללית, ויש סמכויות לשרים לתקן את התוספות
שמחריגות נושאים.

<< יור >> היו"ר איתן גינזבורג: << יור >>

שזה הכול? גם נושאים שונים בתחומים שונים?

<< דובר_המשך >> ארבל אסטרחן: << דובר_המשך >>

שלל נושאים, אלה יכולים להיות שרים שונים.

<< דובר >> בועז טופורובסקי (יש עתיד-תל"ם): << דובר >>

אבל אם זה בקשות שר הכלכלה, אני לא יודע במסגרת איזה נושא זה, בנושא שבתחום
סמכותה של ועדת הכלכלה, לא ראוי שוועדת הכלכלה תדון בזה בצורה מקצועית?

<< דובר >> ארבל אסטרחן: << דובר >>

מצד שני אולי אפשר להגיד שרוצים שגוף אחד יראה את כל הדברים שמחריגים או
שמאריכים, אז אפשר לראות את זה כך או כך.

<< דובר >> בועז טופורובסקי (יש עתיד-תל"ם): << דובר >>

אני לא יודע על מה מדובר, על אילו תקופות. לא נשלחו לנו התקופות, רק הבקשה.

<< דובר >> חמד עמאר (ישראל ביתנו): << דובר >>

מדובר על רישיונות נהיגה?

<< דובר >> ארבל אסטרחן: << דובר >>

התקופה זה שלושה חודשים.

<< יור >> היו"ר איתן גינזבורג: << יור >>

זה שלל נושאים של רישיונות ואישורים רגולטוריים. פה מדובר ספציפית בשר
הכלכלה בייבוא בפטור ממכס לטובין מסוגים שונים.

<< דובר >> חמד עמאר (ישראל ביתנו): << דובר >>

ועדת הכספים לא אמורה לדון בנושא של מכס?

<< דובר >> בועז טופורובסקי (יש עתיד-תל"ם): << דובר >>

ועדת הכלכלה.

<< יור >> היו"ר איתן גינזבורג: << יור >>

הוא לא דן בצווים עצמם, הוא דן בהארכת תקופות – בזה הוא דן, רק בתקופות.

<< דובר >> ארבל אסטרחן: << דובר >>

באיזה אישורים רגולטוריים לא יחולו בתקופת ההארכה. התוספת השלישית שאותה
מציעים כרגע לתקן היא איזה אישורים רגולטוריים לא יחולו בתקופה.

<< יור >> היו"ר איתן גינזבורג: << יור >>

כלומר, זה לא בתוכן הצווים עצמם, זה רק בתקופת הקורונה.

<< דובר_המשך >> ארבל אסטרחן: << דובר_המשך >>

האם הם יוארכו או לא יוארכו בתקופת הקורונה.

<< יור >> היו"ר איתן גינזבורג: << יור >>

או שכל צו יבוא ונצטרך להתחיל לנווט את זה, או שתהיה ועדה אחת. בגלל שמדובר
בשלל רחב של צווים ונושאים, עדיף שוועדה אחת תראה את כל העסק הזה.

<< דובר >> בועז טופורובסקי (יש עתיד-תל"ם): << דובר >>

מה שאתה מחליט.

<< יור >> היו"ר איתן גינזבורג: << יור >>

הצענו בפעם שעברה את ועדת החוקה, כי זה עסק ברישיונות נהיגה וכו'.

<< דובר >> בועז טופורובסקי (יש עתיד-תל"ם): << דובר >>

אני אומר ועדת קורונה, נראה לי מעניין שם...

<< דובר >> ארבל אסטרחן: << דובר >>

משהו מתכלל - - -

<< יור >> היו"ר איתן גינזבורג: << יור >>

יש לך הצעה אחרת?

<< דובר >> שלמה קרעי (הליכוד): << דובר >>

ביקורת המדינה...

<< דובר >> בועז טופורובסקי (יש עתיד-תל"ם): << דובר >>

קרעי, אתה לא בעד ועדת קורונה?

<< יור >> היו"ר איתן גינזבורג: << יור >>

אני הולך עם חמד עמאר, מי בעד להעביר את זה לוועדת החוקה? ירים את ידו.

הצבעה

אושר.

<< יור >> היו"ר איתן גינזבורג: << יור >>

פה אחד.

<< דובר >> ארבל אסטרחן: << דובר >>

זאת תהיה הוועדה לכל עניין - -

<< יור >> היו"ר איתן גינזבורג: << יור >>

- - לכל עניין הארכת תקופות.

<< דובר_המשך >> ארבל אסטרחן: << דובר_המשך >>

לא, לא רק הארכת תקופות - -

<< יור >> היו"ר איתן גינזבורג: << יור >>

אישורים רגולטוריים.

<< דובר_המשך >> ארבל אסטרחן: << דובר_המשך >>

- - גם מה נכלל בתוספות. יש גם הארכת תקופות, כל החוק נועד לקבוע הארכת
תקופות. התוספות מסבירות על מה זה לא יחול, לאיזה סוגי אישורים לא תהיה
הארכה אוטומטית.

<< יור >> היו"ר איתן גינזבורג: << יור >>

מה הנושאים? יש שם שלל נושאים?

<< דובר_המשך >> ארבל אסטרחן: << דובר_המשך >>

זה יכול להיות כל דבר, למשל עכשיו אישורים – כל דבר לעניין הזה הוועדה תהיה
ועדת החוקה.

<< יור >> היו"ר איתן גינזבורג: << יור >>

נחזור להסתייגויות של חבר הכנסת קרעי.

<< דובר >> בועז טופורובסקי (יש עתיד-תל"ם): << דובר >>

אין יותר נושא חדש?

<< יור >> היו"ר איתן גינזבורג: << יור >>

לא, הוא מחק.

<< דובר >> חמד עמאר (ישראל ביתנו): << דובר >>

הוא הוריד את זה.

<< דובר >> שלמה קרעי (הליכוד): << דובר >>

אפשר לקרוא ולהצביע.

<< יור >> היו"ר איתן גינזבורג: << יור >>

אתה רוצה לנמק אותם?

<< דובר >> שלמה קרעי (הליכוד): << דובר >>

יש כאן הרבה הצעות חוק חשובות מאוד, ששר המשפטים תוקע לנו אותן כבר
חודשיים.

<< יור >> היו"ר איתן גינזבורג: << יור >>

גם שלי ברשימה שם? או שלקחת רק את - - -?

<< דובר_המשך >> שלמה קרעי (הליכוד): << דובר_המשך >>

גם בפנים, הכול בפנים.

<< דובר >> הילה שי וזאן (כחול לבן): << דובר >>

ושלי? הזוגות שם?

<< דובר >> שלמה קרעי (הליכוד): << דובר >>

הכול בפנים, את הזוגות אני משאיר לך לטפל, כמו שהתחייבת.

<< דובר >> הילה שי וזאן (כחול לבן): << דובר >>

לא, אם אני כבר מטפלת בכולם, תדאג שאמסלם יעביר - - -

<< יור >> היו"ר איתן גינזבורג: << יור >>

גברתי היועצת המשפטית, צריך לקרוא את זה פיסית?

<< דובר >> ארבל אסטרחן: << דובר >>

בוודאי, צריך להצביע גם על כל הסתייגות.

<< דובר >> יצחק פינדרוס (יהדות התורה): << דובר >>

אני הייתי מציע לעשות הצרחה ולפתור את כל הבעיות של המדינה: ניסנקורן שר
האוצר, ישראל כץ שר המשפטים - - -

<< יור >> היו"ר איתן גינזבורג: << יור >>

אני לא בטוח ששלמה קרעי יסכים.

<< דובר >> שלמה קרעי (הליכוד): << דובר >>

כל עוד ניסנקורן יורד משר המשפטים - - -

<< יור >> היו"ר איתן גינזבורג: << יור >>

ואם הוא שר האוצר, אתה מסכים?

<< דובר >> שלמה קרעי (הליכוד): << דובר >>

שר האוצר זאת בעיה קשה, אבל משפטים זה עוד יותר קשה מאוצר. משפטים זה רומס
את הדמוקרטיה, אוצר זה רק כלכלי...

אתה רוצה שאני אקרא את ההסתייגויות?

<< יור >> היו"ר איתן גינזבורג: << יור >>

כן.

<< דובר >> שלמה קרעי (הליכוד): << דובר >>

1.  אחרי סעיף 2 יבוא: (3) הצעת חוק זו תיכנס לתוקף כאשר הצעת חוק הדחת
    נציג ציבור התומך במאבק מזוין נגד מדינת ישראל, תתקבל בקריאה שניה
    ושלישית.

<< יור >> היו"ר איתן גינזבורג: << יור >>

תקרא הכול ברצף ונצביע על הכול במקשה כאחת, אם זה מקובל עליך.

<< דובר_המשך >> שלמה קרעי (הליכוד): << דובר_המשך >>

אוקי:

2.  אחרי סעיף 2 יבוא: הצעת חוק זו תיכנס לתוקף לאחר פרסום ברשומות של הצעת
    חוק הכנסת (תיקון - ועדה לפיקוח על רשויות פיקוח פיננסיות),
    התש"ף-2020;

3.  אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
    הצעת חוק להגברת השקיפות בפעילותם של גופים פיננסיים (תיקוני חקיקה),
    התש"ף-2020.

תראה כמה הצעות חוק חשובות ניסנקורן תוקע לנו.

4.  אחרי סעיף 2 יבוא: הצעת חוק זו תיכנס לתוקף לאחר פרסום ברשומות של הצעת
    חוק הבנקאות (שירות ללקוח) (תיקון - הפחתת יוקר תשלומי הלוואה לדיור);

5.  אחרי סעיף 2 יבוא: הצעת חוק זו תיכנס לתוקף לאחר פרסום ברשומות של הצעת
    חוק העונשין - - -

<< דובר >> יצחק פינדרוס (יהדות התורה): << דובר >>

שלמה, רק תסביר לי האם היא לא מתכנסת בגלל שניסנקורן לא מסכים או בגלל
שדודי אמסלם לא מסכים?

<< דובר >> שלמה קרעי (הליכוד): << דובר >>

בוודאי שניסנקורן.

<< דובר >> יצחק פינדרוס (יהדות התורה): << דובר >>

דודי אמסלם מסכים? כי בתקשורת קראתי שהוא לא מסכים.

<< יור >> היו"ר איתן גינזבורג: << יור >>

לא, לא נכון, חבר הכנסת קרעי, למה אתה אומר את זה?

<< דובר >> אלעזר שטרן (יש עתיד-תל"ם): << דובר >>

איתן, אנחנו לא מוכרחים להישאר...

<< יור >> היו"ר איתן גינזבורג: << יור >>

לא מוכרחים. אגב, מי שביטל את הוועדה האחרונה היה דודי אמסלם. גם את הוועדה
הקודמת דודי אמסלם ביטל.

<< דובר >> שלמה קרעי (הליכוד): << דובר >>

ניסנקורן הוא זה שתוקע את כל הצעות החוק. איתן, אתה יודע, יש לנו ניסיון,
ביטול עמלת פירעון מוקדם ארבעה חודשים תקועה אצלו, כי הוא רוצה להבין את
החוק עד לפרטי פרטים.

<< יור >> היו"ר איתן גינזבורג: << יור >>

יש עובדות – יש עובדות.

<< דובר >> הילה שי וזאן (כחול לבן): << דובר >>

אפשר ללכת? יש לי דברים יותר חשובים לעשות מהשטויות האלה.

<< דובר >> אלעזר שטרן (יש עתיד-תל"ם): << דובר >>

אחמד טיבי על זה אומר: איחלתי בהצלחה לשני הצדדים...

<< דובר >> שלמה קרעי (הליכוד): << דובר >>

5. אחרי סעיף 2 יבוא: הצעת חוק זו תיכנס לתוקף לאחר פרסום ברשומות של הצעת
חוק העונשין

(תיקון - גזר דין עונש מוות למורשע ברצח בנסיבות טרור);

6. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק לתיקון

פקודת הבנקאות (תקופת צינון למפקח על הבנקים);

7. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק התכנון והבנייה (תיקון - שימוש חורג בקרקע חקלאית);

8. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק דחיית תשלומי הלוואה (נגיף קורונה החדש) (הוראת שעה), התש"ף-2020;

9. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק-יסוד: הממשלה (תיקון - בחירה ישירה לראש הממשלה וחלוקת מנדטים
לסיעות הקואליציה);

10. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק לתיקון פקודת הבנקאות (הגבלת עמלת פירעון מוקדם של הלוואה לדיור),
התש"ף-2020;

  11. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות
  של הצעת חוק החלת הריבונות של מדינת ישראל בחבלי יהודה והשומרון,
  התש"ף-2020;

12. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק החלת ריבונות ישראל בשטח בקעת הירדן וצפון ים המלח;

13. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק-יסוד: שכר נושאי משרה ברשויות השלטון – שאתה חתום עליה, אדוני
יושב-הראש.

14. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק שכר נושאי משרה ברשויות השלטון, התש"ף-2020;

15. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק זכויות הסטודנט (תיקון – ביטול ארגון סטודנטים יציג), התש"ף–2020;

16. אחרי סעיף 2 יבוא: (3) הצעת חוק זו תיכנס לתוקף לאחר פרסום ברשומות של
הצעת חוק הגנת הצרכן (תיקון – סימון מוצרים מהאיחוד האירופי), התש"ף–2020;

17. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק הפרטת גלי צה"ל;

18. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק הפרטת תאגיד השידור הציבורי הישראלי והסדרת שידורי הרדיו הציבורי;

19. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק-יסוד: ההתגברות (תיקוני חקיקה);

20. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק הוועדה למינוי בכירים;

21. אחרי סעיף 1 יבוא הצעת חוק זו תיכנס לתוקף לאחר פרסום ברשומות של הצעת
חוק הביטוח הלאומי, (תיקון – תוספות למי שמתחת לגיל 28 עם ילד אחד לפחות).

זה עבר בהוראת שעה, ואנחנו רוצים את זה מלא-מלא.

22. אחרי סעיף 1 יבוא הצעת חוק זו תיכנס לתוקף לאחר פרסום ברשומות של הצעת
חוק הביטוח הלאומי (תיקון – חישוב דמי אבטלה מהיום הראשון – הוראת שעה);

23. אחרי סעיף 1 יבוא הצעת חוק זו תיכנס לתוקף לאחר פרסום ברשומות של הצעת
חוק עידוד שירות צבאי, לאומי או לאומי-אזרחי, התש"ף–2020;

24. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק-יסוד: בית המשפט לחוקה;

25. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק לתיקון פקודת הראיות;

26. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק הרשויות המקומיות (תיקון - חזרת עובד רשות לעבודתו לאחר שהתמודד
לראשות המועצה), התש"ף-2020;

27. אחרי סעיף 1 יבוא הצעת חוק זו תיכנס לתוקף לאחר פרסום ברשומות של הצעת
חוק עדכון שכר נושאי משרה ברשויות השלטון (הכללת דמי האבטלה בחישוב השכר
הממוצע);

28. אחרי סעיף 1 יבוא הצעת חוק זו תיכנס לתוקף לאחר פרסום ברשומות של הצעת
חוק הכנסת (תיקון – גיל סיום כהונת היועץ המשפטי לכנסת).

העלאה מ-65 ל-67, כמו כולם. זה דווקא נושא מתאים.

29. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק בתי המשפט (תיקון – תקופת צינון לפני מינוי);

30. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק-יסוד: הכנסת (תיקון – סמכויות ועדת חקירה פרלמנטרית);

31. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק הכניסה לישראל (תיקון - רישיון מיוחד לישיבת ביקור).

<< יור >> היו"ר איתן גינזבורג: << יור >>

עד 42.

<< דובר >> יצחק פינדרוס (יהדות התורה): << דובר >>

הוא בסוף, נשארו לו עוד שלושה.

<< דובר >> שלמה קרעי (הליכוד): << דובר >>

לא, יש עוד עמוד בהמשך.

<< דובר >> הילה שי וזאן (כחול לבן): << דובר >>

- - - כלים פרלמנטריים.

<< דובר >> שלמה קרעי (הליכוד): << דובר >>

תתפלאי, יש דמוקרטיה ויש כלים פרלמנטריים...

<< דובר >> הילה שי וזאן (כחול לבן): << דובר >>

- - - אתה בקואליציה, אתה לא באופוזיציה - - -

<< דובר >> שלמה קרעי (הליכוד): << דובר >>

כשאתם תתנהגו כמו קואליציה, גם אנחנו נתנהג.

32. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק נציב תלונות הציבור על שופטים (תיקון – מינוי הנציב);

33. אחרי סעיף 1 יבוא (2) הצעת חוק זו תיכנס לתוקף לאחר פרסום ברשומות של
הצעת חוק סדר הדין הפלילי (תיקון - החרגת עובד מערכת אכיפת החוק מתקופת
ההתיישנות);

34. בסעיף (1), במקום בסופו יבוא בתחילתו.

<< דובר >> ארבל אסטרחן: << דובר >>

אין לזה משמעות, זה לא עברית גם 34 וגם 35.

<< דובר >> שלמה קרעי (הליכוד): << דובר >>

אוקי, אז אני מסיר את 34 ו-35.

36. בסעיף (1), במקום ותמנה, יבוא ותבחר;

37. בסעיף (1), אחרי מקרב חברי הוועדה יבוא שקיבלו - - -

<< דובר >> ארבל אסטרחן: << דובר >>

זה גם לא ברור.

<< דובר >> שלמה קרעי (הליכוד): << דובר >>

אז גם את זה תורידי.

38. אחרי סעיף 2 יבוא:

39. לחברי הכנסת סמכות מלאה לקבל או לא לקבל כל החלטה של הוועדה הציבורית;

40. במקום סעיף 1 יבוא סעיף א יבוטל.

<< דובר >> ארבל אסטרחן: << דובר >>

זה מבטל את כל החוק. זה בעצם מבטל את הוועדה הציבורית, ולכן זה שולל את כל
החוק וצריך להוריד גם את - - -

<< דובר >> שלמה קרעי (הליכוד): << דובר >>

41. אחרי סעיף 2 יבוא, סעיף 52(ג) מבוטל.

<< דובר >> ארבל אסטרחן: << דובר >>

זה אפשרי.

<< דובר >> שלמה קרעי (הליכוד): << דובר >>

  42. אחרי סעיף 1 יבוא: (2) הכנסת היא הרשות העליונה ולבית המשפט העליון
  או כל ערכאה אחרת אין שום סמכות לפסוק חוק, חלק מחוק או החלטה או חלק
  מהחלטה של הכנסת.

<< יור >> היו"ר איתן גינזבורג: << יור >>

- - - ישמור.

<< דובר >> ארבל אסטרחן: << דובר >>

צריך רק לומר שחברת הכנסת אוסנת מארק וחבר הכנסת עמית הלוי ביקשו להצטרף
לכל ההסתייגויות האלה.

<< דובר >> שלמה קרעי (הליכוד): << דובר >>

הסתייגויות בעמוד האחרון:

לאחר סעיף 1 לחוק יבוא:

2.  הצעת חוק זו תיכנס לתוקף ביום שבו תוקם ועדת חקירה פרלמנטרית לבחינת
    ניגודי העניינים של שופטי העליון.

לאחר סעיף 1 לחוק יבוא:

2.  הצעת חוק זו תיכנס לתוקף ביום שבו תוקם ועדת חקירה פרלמנטרית לבדיקת
    השחיתות במערכת אכיפת החוק בעשור האחרון.

לאחר סעיף 1 לחוק יבוא:

2.  הצעת חוק זו תיכנס לתוקף ביום שבו יתקיימו פריימריז ביש עתיד.

לאחר סעיף 1 לחוק יבוא:

2.  עם ההצבעה בקריאה שלישית במליאה, יוגבל החוק הנורבגי לחבר כנסת אחד
    מתפטר מכל סיעה. ח"כים שהתפטרו קודם לכן בחריגה מהנ"ל, יחזרו לכהן
    כחברי כנסת.

<< דובר >> הילה שי וזאן (כחול לבן): << דובר >>

ההצגה נגמרה?

<< דובר >> יצחק פינדרוס (יהדות התורה): << דובר >>

עמית הלוי בעד זה?

<< יור >> היו"ר איתן גינזבורג: << יור >>

אנחנו באמצע ההקראה.

<< דובר >> שלמה קרעי (הליכוד): << דובר >>

לאחר סעיף 1 לחוק יבוא:

2.  חודש לאחר תחולתו של חוק זה, תבוטל ממשלת החילופים.

<< דובר >> ארבל אסטרחן: << דובר >>

הכול סתירות לחוקי יסוד.

<< דובר >> שלמה קרעי (הליכוד): << דובר >>

לאחר סעיף 1 לחוק יבוא:

2.  שבוע לאחר תחולתו של חוק זה, תינתן לראש הממשלה ולשר הבריאות הסמכות
    להחיל את הנחיות משרד הבריאות בנוגע לשמירה על בריאות הציבור בכל המרחב
    הציבורי, כולל הפגנות.

לאחר סעיף 1 לחוק יבוא:

2.  עשרה ימים לאחר תחולתו של חוק זה, תינתן לראש הממשלה ולשר הבריאות
    הסמכות להחיל את הנחיות משרד הבריאות בנוגע לשמירה על בריאות הציבור
    בכל המרחב הציבורי, כולל הפגנות.

לאחר סעיף 1 לחוק יבוא:

2.  בחודש העוקב לאחר תחולתו של חוק זה, יעודכן שכר חברי הכנסת המקבלים
    פנסיה תקציבית מהמדינה ויעמוד על שיעור של 50% משכר חברי הכנסת.

לאחר סעיף 1 לחוק יבוא:

2.  בחודש העוקב לאחר תחולתו של חוק זה, תבוטל ממשלת החילופים.

<< דובר >> ארבל אסטרחן: << דובר >>

זה כבר היה.

<< דובר >> שלמה קרעי (הליכוד): << דובר >>

לא, זה חודש עוקב וזה חודש לאחר, זה שונה.

לאחר סעיף 1 לחוק יבוא:

2.  אישורו של חוק זה יהווה אישור תקציב 2020 בהתאם למתווה שיציג שר האוצר
    לממשלה.

<< דובר >> יצחק פינדרוס (יהדות התורה): << דובר >>

אתה מעלה את כולם להצבעה?

<< יור >> היו"ר איתן גינזבורג: << יור >>

שתי ההסתייגויות הנוגעות להפגנות - - -

<< דובר >> ארבל אסטרחן: << דובר >>

ההפגנות ירדו.

<< דובר >> יצחק פינדרוס (יהדות התורה): << דובר >>

נושא חדש, ההוא היה נושא חדש.

<< דובר >> שלמה קרעי (הליכוד): << דובר >>

זה לא זה, זה משהו אחר, אחר לגמרי. שם ביטלתי בחוק שהממשלה לא חייבת להחריג
הפגנות. פה אני נותן לראש הממשלה סמכות, זה אחר לגמרי. אתה רוצה לטעון נושא
חדש?

<< יור >> היו"ר איתן גינזבורג: << יור >>

זה נראה לי נושא חדש.

<< דובר >> יצחק פינדרוס (יהדות התורה): << דובר >>

אתה רוצה לטעון נושא חדש?

<< יור >> היו"ר איתן גינזבורג: << יור >>

אני חושב שזה צריך להיות נושא חדש.

<< דובר >> יצחק פינדרוס (יהדות התורה): << דובר >>

תעלה את זה להצבעה. עכשיו אתה עושה לעצמך גול עצמי.

<< יור >> היו"ר איתן גינזבורג: << יור >>

אני חושב שלא.

<< דובר >> ארבל אסטרחן: << דובר >>

זה הליך חקיקה - - -

<< דובר >> יצחק פינדרוס (יהדות התורה): << דובר >>

אין בעיה, תעשה מה שאתה רוצה.

<< יור >> היו"ר איתן גינזבורג: << יור >>

אני מציע שאת שתי ההסתייגויות האלה - - -

<< דובר >> שלמה קרעי (הליכוד): << דובר >>

אני לא רוצה, אתם רוצים? תציגו נושא חדש ואנחנו נצביע ונעבור את כל התהליך.

<< יור >> היו"ר איתן גינזבורג: << יור >>

לאור העובדה שהרגע הצבענו נושא חדש בדיוק על שני הנושאים האלה עם ניואנס,
אני חושב שראוי שגם שני אלה יוכרזו נושא חדש. אני מדבר רק על שני הנושאים
האלה.

<< דובר >> עמית הלוי (הליכוד): << דובר >>

אדוני היושב-ראש, למרות שאני חדש פה בפרוצדורות, חבר הכנסת קרעי מבקש ממך
את הזכות שאני חושב שמגיעה לו בצדק, להעלות בדיון במליאה – אפרופו החוק
הזה, ואתה יודע שזה קורה כל שבוע, הרי אני בשבוע הראשון ראיתי שמישהו עולה
ומגיב ומדבר על נושא אחר לגמרי, לקח לי זמן לאפס את האפשרות הפרוצדורלית
הזאת. אומר לך חבר הכנסת קרעי, שיש פה נושא שבאמת מטריד. באמת מטריד. קשה
מאוד שממשלה אחת תאכוף ביד נורא קשה את כל ההתקהלויות וביד שנייה תתיר. בא
היועץ המשפטי ואומר: תשנו בחקיקה, הוא אומר שזאת נשמת אפה של הדמוקרטיה.

הנשמה הראשונה שהדמוקרטיה צריכה לדאוג לה זה נשמת אפם של האזרחים. האם ביד
אחת הממשלה אומרת שחייבים לאכוף וביד שנייה היא מקילה, והיועץ המשפטי אומר
לנו: תשנו את זה בחקיקה, תעלו את זה לדיון. אומר חבר הכנסת קרעי, אנחנו לא
בעניין הפרוצדורלי לעייף פה את כולם. הוא אומר שאם תהיה הסתייגות, היא
תיפול, וזאת גם הסיבה שהצטרפתי להסתייגויות - - -

<< יור >> היו"ר איתן גינזבורג: << יור >>

חבר הכנסת הלוי, כל ההסתייגויות יידונו במליאה.

יש פה שני נושאים שלא סתם מועלים. הם לא סתם מועלים. מכיוון שאנחנו עדיין
רוצים גם בשלמותה של הקואליציה וגם של הממשלה הזאת, על אף הקשיים וחילוקי
הדעות, אנחנו לא רוצים לאתגר את הקואליציה במליאה, שחלילה בשם הדבר הזה - -
-

<< קריאה >> קריאה: << קריאה >>

- - שהקואליציה תיפול.

<< יור >> היו"ר איתן גינזבורג: << יור >>

- - או שהחוק או שההסתייגות הזאת במקרה תעבור.

מכיוון שמדובר פה בחוק ספציפי, הנושא חשוב וראוי להיות נידון. אפשר להעלות
את זה כהצעה דחופה לסדר. אפשר להעלות דיון מהיר בוועדה. יש כל כך הרבה
כלים. את כל צרות העולם להלביש על החוק הקטן הזה? אני מודה, לא נוח לי. אני
מודה שלא נוח לי.

<< דובר >> תהלה פרידמן (כחול לבן): << דובר >>

תגישו הצעה לסדר, מה הבעיה?

<< דובר >> שלמה קרעי (הליכוד): << דובר >>

הצעה לסדר לא עושה לנו כלום, אנחנו מדברים על זה כל הזמן. הצעה לסדר לא
נותנת כלום, צריך שזה יעלה לדיון מהותי, שאם יהיה רוב של 61 - - -

<< יור >> היו"ר איתן גינזבורג: << יור >>

לא בחקיקה בהסתייגות, תעלה הצעת חוק.

<< דובר >> שלמה קרעי (הליכוד): << דובר >>

אני חולק עליך, אדוני יושב-הראש. תעלה להצבעה.

<< דובר >> ארבל אסטרחן: << דובר >>

ממשלת חילופים - - -

<< יור >> היו"ר איתן גינזבורג: << יור >>

אז אני רוצה לראות בזה נושא חדש.

<< דובר >> שלמה קרעי (הליכוד): << דובר >>

יש עוד הרבה דברים - - -

<< יור >> היו"ר איתן גינזבורג: << יור >>

נכון, אבל בשאר הדברים אפשר גם הסתייגויות. בנושא הזה אתה מאיים על קיומה
של הקואליציה ושל הממשלה, זה מה שאתה עושה, ואני לא אתן לזה יד.

<< דובר >> ארבל אסטרחן: << דובר >>

גם מה המשמעות של ביטול ממשלת חילופים? עכשיו אנחנו מתקנים - - -

<< יור >> היו"ר איתן גינזבורג: << יור >>

שלמה קרעי, אני לא אתן לזה יד. יש לנו אחריות לגבי קיומה של הממשלה הזאת
ושל הקואליציה הזאת, על אף הקשיים שבה.

לכן אני בעד הנושא הזה כנושא חדש, ולכן ברשותך אדוני, אני מבין את הרצון -
 - -

<< דובר >> שלמה קרעי (הליכוד): << דובר >>

אתה תצטרך להעלות את זה כנושא חדש ולהצביע.

<< יור >> היו"ר איתן גינזבורג: << יור >>

אני מעלה את זה כנושא חדש.

<< דובר >> שלמה קרעי (הליכוד): << דובר >>

רק בזה אתה מתמקד? בוא תצביע על ההסתייגויות.

<< יור >> היו"ר איתן גינזבורג: << יור >>

רוב ההסתייגויות מדברות על זה שאתה דוחה את החוק, עד שכל החוקים ייכנסו
לתוקף. אני לא רוצה שידחו את החוק שלי, של הוועדה.

<< דובר >> תהלה פרידמן (כחול לבן): << דובר >>

איתן, אנחנו רוצים התייעצות סיעתית.

<< יור >> היו"ר איתן גינזבורג: << יור >>

אני מציע שנעלה את הנושא כנושא חדש לשתי ההסתייגויות האלה.

<< דובר >> ארבל אסטרחן: << דובר >>

איפה שכתוב "כולל הפגנות" בסוף.

<< יור >> היו"ר איתן גינזבורג: << יור >>

כן, כל מה שקשור להפגנות בסוף. מי בעד? ירים את ידו.

הצבעה

בעד – 6

נגד – 2

נמנע - 1

אושר.

<< יור >> היו"ר איתן גינזבורג: << יור >>

שישה בעד, שניים נגד, אחד נמנע. הנושאים האלה נקבעו כנושאים חדשים.

<< דובר >> שלמה קרעי (הליכוד): << דובר >>

רביזיה.

<< יור >> היו"ר איתן גינזבורג: << יור >>

אתה רוצה לצרף את זה לרביזיה הקודמת?

<< דובר >> שלמה קרעי (הליכוד): << דובר >>

לא, את הרביזיה הקודמת משכתי.

<< יור >> היו"ר איתן גינזבורג: << יור >>

גם את זה אתה רוצה למשוך?

<< דובר_המשך >> שלמה קרעי (הליכוד): << דובר_המשך >>

חכה.

<< יור >> היו"ר איתן גינזבורג: << יור >>

אני שואל.

<< דובר_המשך >> שלמה קרעי (הליכוד): << דובר_המשך >>

חכה, בוא נתקדם. בינתיים אני מגיש רביזיה.

<< דובר >> הילה שי וזאן (כחול לבן): << דובר >>

אמרת למיקי לוי שיש לו מחליף? רק הרבה פחות טוב - - -

<< יור >> היו"ר איתן גינזבורג: << יור >>

אני מצביע על ההסתייגויות.

<< דובר >> ארבל אסטרחן: << דובר >>

אפשר להצביע על ההסתייגויות.

<< יור >> היו"ר איתן גינזבורג: << יור >>

אנחנו נצביע עליהן כמקשה אחת?

<< דובר >> שלמה קרעי (הליכוד): << דובר >>

בסדר.

<< יור >> היו"ר איתן גינזבורג: << יור >>

אני מעלה את כל ההסתייגויות כמקשה אחת.

<< דובר >> ארבל אסטרחן: << דובר >>

אם הן לא יתקבלו, הן יהפכו להסתייגויות.

<< יור >> היו"ר איתן גינזבורג: << יור >>

כמובן, אם ההצעות האלה לא יתקבלו, הן יהפכו להסתייגויות בחוק ונוכל לקיים
על זה דיון.

<< דובר >> אוסנת הילה מארק (הליכוד): << דובר >>

שלמה – שלמה, שמעת? היא אמרה שיש לך רק - - -

<< דובר >> שלמה קרעי (הליכוד): << דובר >>

היא, יש לה חודש, חודשיים עד הבחירות.

<< יור >> היו"ר איתן גינזבורג: << יור >>

מי בעד ההצעות של שלמה קרעי? ירים את ידו. מי נגד? ירים את ידו.

הצבעה

לא אושרו.

<< יור >> היו"ר איתן גינזבורג: << יור >>

שבעה נגד. מי נמנע? ירים את ידו. ההצעות לא התקבלו והפכו להסתייגויות
במליאה.

<< הצח >> 3. המשך הדיון בהצעת חוק הכנסת (תיקון מס' 48) (יושב ראש הוועדה
הציבורית לעניין שכר חברי הכנסת), התש"ף-2020 – הכנה לקריאה שנייה ושלישית
<< הצח >>

<< יור >> היו"ר איתן גינזבורג: << יור >>

פינדרוס, אתה משכת את הסיפור של האקדמיה?

<< דובר >> יצחק פינדרוס (יהדות התורה): << דובר >>

לא, אני רוצה להעלות את זה להצבעה. עניינית, הרי זה לא ראש ממשלה חלופי,
אני אומר בכנות שברגע שקבעו שבוועדה הזאת צריכים לתת אפשרות ליושב-ראש ועדת
הכנסת למצוא אנשים שמוכנים גם לעמוד בביקורת הציבורית וגם לעמוד בזה, אין
שום היגיון לחייב מישהו מסוים בוועדה שיהיה אקדמי. אם כן, שיהיה ראש ישיבה,
ערבי, אתיופי או מה שאתם רוצים, אני בעד, אבל חבר'ה, אם מרכיבים ועדה
נקייה, מרכיבים ועדה נקייה. אני אומר לכם בכנות, אין לזה היגיון, אני לא
מרגיש את ההיגיון.

<< דובר >> עמית הלוי (הליכוד): << דובר >>

אין עניין לחייב את זה.

<< דובר >> יצחק פינדרוס (יהדות התורה): << דובר >>

אין עניין לחייב. אני לא נגד, אני לא נגד אקדמיה, אני בעד, אני רק אומר לא
חייב.

<< דובר >> עמית הלוי (הליכוד): << דובר >>

למה לא איש מינהל ציבורי?

<< דובר >> יצחק פינדרוס (יהדות התורה): << דובר >>

איתן, אני חושב שגם אתה צריך להצטרף. אין לזה עניין, ועדה ציבורית. אני
נותן לך את האופציה, אתה רוצה לקחת שלושה אנשי אקדמיה? יבושם לך.

<< דובר >> הילה שי וזאן (כחול לבן): << דובר >>

- - - הסתייגות לגבי ההרכב.

<< יור >> היו"ר איתן גינזבורג: << יור >>

אני רוצה להתייחס להצעה של חבר הכנסת פינדרוס. אני אסביר אותה לחבר הכנסת
בוסו. הוועדה היום קובעת שהוועדה תמנה שלושה חברים, שאחד חבר הסגל האקדמי.
עוד קובע החוק שהיושב-ראש חייב להיות מהסגל האקדמי. הצעת החוק באה לבטל את
החובה שהיושב-ראש יהיה חבר הסגל האקדמי, מבלי לבטל את החובה למנות נציג אחד
מהסגל האקדמי.

חבר הכנסת פינדרוס, יכול להיות שיש טעם בהצעה שלך, אני לא אומר שלא, אבל זה
נראה לי בעת הזאת צעד אחד רחוק מדי ביחס להצעת החוק. כפי שנטען פה קודם,
אמנם לא אנחנו קבענו את הוועדה ואת הרכב הוועדה וכו', ואנחנו יודעים מה היה
הרציונל בהרכבה ובקביעה שהיושב-ראש לא יהיה מיליארדר. אני חושב שעכשיו לבטל
לגמרי את הדרישה שאחד מהחברים יהיה חבר הסגל האקדמי, על אף שאני מסכים - -
-

<< דובר >> עמית הלוי (הליכוד): << דובר >>

איש מנהל ציבורי.

<< יור >> היו"ר איתן גינזבורג: << יור >>

אני לא חושב שבוועדה ציבורית צריך להתחיל לקבוע מאיפה. אתה תתחיל לקבוע
בוועדה ציבורית ותגמור בנושאים אחרים.

<< דובר >> עמית הלוי (הליכוד): << דובר >>

למה פרופ' לפיזיקה גרעינית רלוונטי?

<< יור >> היו"ר איתן גינזבורג: << יור >>

אני מסכים, אני לא חושב שיש איזה יתרון גדול לדבר הזה. אני מדבר עכשיו
מהמקום שאני פחות אוהב להתייחס אליו, מהמקום של הנראות הציבורית, כאילו
אנחנו עכשיו פותחים את זה לגמרי. אני מעדיף להישאר בהצעה המצומצמת הקטנה,
שאומרת שההרכב נשאר כמו שהוא, שלושה חברים – אחד חייב להיות מהסגל האקדמי,
יכולים להיות גם שלושה ויכולים גם שניים. להשאיר את ההרכב כמו שהוא.

<< דובר >> ארבל אסטרחן: << דובר >>

בוועדה האחרונה היו שניים.

<< יור >> היו"ר איתן גינזבורג: << יור >>

בוועדה האחרונה היו שניים למשל. להשאיר את ההרכב כמו שהוא, רק את היושב-ראש
תנו לכנסת לקבוע, ואל תחייבו שזה יהיה מהסגל האקדמי.

<< דובר >> תהלה פרידמן (כחול לבן): << דובר >>

אגב, יש לי הצעה, חבר הכנסת פינדרוס, דווקא כי מהותית אני חושבת שהוא צודק.
אם אנחנו כבר מגישים הצעת חוק שמדברת על סמכויות, ואם כבר אנחנו רוצים
להתעסק בזה, בוא נתעסק בכל ביחד ברצינות. זה לא נכון להעביר את זה
כהסתייגות.

<< דובר >> ארבל אסטרחן: << דובר >>

זה לא בא כהסתייגות, זה בא כהצעה לנוסח.

<< יור >> היו"ר איתן גינזבורג: << יור >>

זה בא כהצעה להוסיף את זה לחוק.

<< דובר >> תהלה פרידמן (כחול לבן): << דובר >>

אם אנחנו כבר רוצים לחשוב על הוועדה הזאת מחדש, בוא נעשה את זה כמו שצריך.
אני חושבת שיש היגיון בזה.

<< יור >> היו"ר איתן גינזבורג: << יור >>

אני חושב שגם מבחינה ציבורית עדיף להשאיר את זה כמו שזה.

<< דובר_המשך >> תהלה פרידמן (כחול לבן): << דובר_המשך >>

אני אתך במובן הזה שאני לא בעד - - -

<< דובר >> יצחק פינדרוס (יהדות התורה): << דובר >>

איתן, אני לא איעלב אם אתה לא מרגיש מספיק אומץ ללכת לעוד צעד קדימה.

<< יור >> היו"ר איתן גינזבורג: << יור >>

אין פה עניין של היעלבות וגם לא עניין של אומץ. אני מסכים אתך שאין בזה
היגיון.

<< דובר >> יצחק פינדרוס (יהדות התורה): << דובר >>

אין בזה היגיון. הרי אתה לא חושב אחרת ממני, כי אם פותחים דיון מי צריך
להיות שם, הוא אומר שהוא רוצה מישהו מהסגל הציבורי.

<< יור >> היו"ר איתן גינזבורג: << יור >>

בדיוק, זה בדיוק מה שאני לא רוצה לעשות.

<< דובר >> יצחק פינדרוס (יהדות התורה): << דובר >>

הוא רוצה עובד ציבור לשעבר.

<< יור >> היו"ר איתן גינזבורג: << יור >>

זה בדיוק מה שאני לא רוצה לעשות. אני לא רוצה לפתוח בכלל. הרי ההצעה של חבר
הכנסת רול מקודם הייתה לפתוח את החוק. אני לא רוצה לפתוח את החוק, לא את
ההרכב ולא שום דבר. אני רוצה לאפשר את שיקול הדעת של חברי הכנסת מי יהיה
יושב-ראש הוועדה מבין השלושה שנבחרו. אפשר לקיים דיון על כל אחד, למה שלושה
ולא חמישה, למה חמישה ולא שבעה, למה מהסגל האקדמי.

<< דובר >> יצחק פינדרוס (יהדות התורה): << דובר >>

זה במהות, השאלה - - -

<< יור >> היו"ר איתן גינזבורג: << יור >>

המהות של החוק היא – ותראו מה כתוב בכותרת של החוק ­ - יושב-ראש הוועדה
הציבורית.

<< דובר >> יצחק פינדרוס (יהדות התורה): << דובר >>

אותו היגיון שאומר שהיושב-ראש לא חייב להיות אקדמי, אומר שגם החבר לא חייב
להיות אקדמי. תהיה מחר כותרת ב"הארץ" "גנבו את האקדמאים", תהיה כותרת
ב"הארץ".

<< יור >> היו"ר איתן גינזבורג: << יור >>

כי אתה לא קורא "הארץ", אתה קורא "המבשר".

<< דובר >> יצחק פינדרוס (יהדות התורה): << דובר >>

אני גם את זה לא קורא.

<< יור >> היו"ר איתן גינזבורג: << יור >>

סליחה, "המודיע", שכחתי מאיפה אתה מגיע...

חמד עמאר, אתה רוצה להגיד משהו?

<< דובר >> חמד עמאר (ישראל ביתנו): << דובר >>

אני תומך במה שאתה מציע.

<< יור >> היו"ר איתן גינזבורג: << יור >>

אתה אומר להישאר עם היושב-ראש.

<< דובר >> חמד עמאר (ישראל ביתנו): << דובר >>

מחר נכניס מיעוטים, נכניס דרוזי.

<< דובר >> עמית הלוי (הליכוד): << דובר >>

לא, אנחנו רק מורידים את החיוב, אנחנו לא אומרים מי.

<< דובר >> חמד עמאר (ישראל ביתנו): << דובר >>

בוא לא ניכנס לזה יותר מדי, בואו נצביע על מה שיש.

<< יור >> היו"ר איתן גינזבורג: << יור >>

אוריאל, אתה תומך בעמדה שלנו?

<< דובר >> אוריאל בוסו (ש"ס): << דובר >>

אני לא אלך נגד בקשת יושב-ראש הכנסת, אנחנו חושבים שבאמת זה דבר הגיוני
שיכולנו לשכנע.

<< דובר >> חמד עמאר (ישראל ביתנו): << דובר >>

עכשיו דנים רק ביושב-ראש, הוא לא חייב להיות רק מהסגל האקדמי.

<< יור >> היו"ר איתן גינזבורג: << יור >>

אני מבקש להעלות את זה להצבעה. מי בעד ההצעה של חבר הכנסת פינדרוס? ירים את
ידו.

הצבעה

בעד – 2

נגד – 6

נמנעים –1

לא אושרה.

<< יור >> היו"ר איתן גינזבורג: << יור >>

אחד בעד.

<< דובר >> שלמה קרעי (הליכוד): << דובר >>

אני בעד ההצעה של פינדרוס.

<< דובר >> אוסנת הילה מארק (הליכוד): << דובר >>

אני נגד.

<< יור >> היו"ר איתן גינזבורג: << יור >>

מי נגד ההצעה? מי נמנע? שניים בעד, שישה נגד, אחד נמנע. הנושא יעלה
כהסתייגות.

<< דובר >> ארבל אסטרחן: << דובר >>

יש בקשות רשות דיבור של ניצן הורוביץ, תמר זנדברג, יאיר גולן ועידן רול.

<< יור >> היו"ר איתן גינזבורג: << יור >>

בסדר. אנחנו ניכנס לרביזיה בשעה 13:45.

<< דובר >> יצחק פינדרוס (יהדות התורה): << דובר >>

מי ביקש רביזיה?

<< דובר >> שלמה קרעי (הליכוד): << דובר >>

אני מושך את הרביזיה.

<< יור >> היו"ר איתן גינזבורג: << יור >>

אם אתה מושך, נצביע על נוסח הוועדה.

<< דובר >> שלמה קרעי (הליכוד): << דובר >>

אני ביקשתי רביזיה ואני מושך אותה.

<< יור >> היו"ר איתן גינזבורג: << יור >>

מאה אחוז, אנחנו רק נצביע על נוסח הוועדה כמוצע. מי בעד נוסח הוועדה? ירים
את היד.

הצבעה

אושר.

<< יור >> היו"ר איתן גינזבורג: << יור >>

שמונה פה אחד. חבר הכנסת קרעי, אני מודה לך על שיתוף הפעולה. חבר הכנסת
קרעי, רק שתדע שדיברתי עם יושב-ראש ועדת שרים לחקיקה בכל הנוגע להצעות החוק
הפרטיות, שהדבר הזה כבר צריך להיות משוחרר ביחס לדיון הקודם שקיימנו, והוא
הסכים אתי והוא יפעל לכך.

<< קריאה >> קריאה: << קריאה >>

איתן, החוק קיבל פטור?

<< יור >> היו"ר איתן גינזבורג: << יור >>

לא, הוא לא קיבל פטור.

<< קריאה >> קריאה: << קריאה >>

- - - אם אתה רוצה להעלות אותו היום.

<< יור >> היו"ר איתן גינזבורג: << יור >>

חשבתי ביום רביעי.

<< דובר >> ארבל אסטרחן: << דובר >>

זה לא על סדר היום של ועדת הכנסת, אבל אפשר להוסיף את זה. צריך להוסיף את
זה לסדר היום.

<< יור >> היו"ר איתן גינזבורג: << יור >>

חברים, הישיבה נעולה.

<< סיום >> הישיבה ננעלה בשעה 13:14. << סיום >>
