הכנסת העשרים-ושלוש

מושב ראשון

פרוטוקול מס' 31

מישיבת ועדת הכנסת

יום רביעי, ט' בתמוז התש"ף (01 ביולי 2020), שעה 10:45

סדר היום:

<< נושא >> בקשת יו"ר ועדת החוקה להקדמת הדיון בהצעת חוק הבאות, לפני
הקריאה השנייה והשלישית:

1.הצעת חוק סמכויות מיוחדות בהתמודדות עם נגיף הקורונה החדש (צווי סגירה
מנהליים) (הוראת שעה) (מ/1332).

2.הצעת חוק לתיקון וקיום תוקפן של תקנות שעת חירום (נגיף הקורונה החדש –
אכיפה)(תיקון)(מ/1336) << נושא >>

נכחו:

חברי הוועדה:

איתן גינזבורג – היו"ר

הילה וזאן

בועז טופורובסקי

טלי פלוסקוב

חברי הכנסת:

ע'דיר כמאל מריח

חווה אתי עטייה

מנהלת הוועדה:

נועה בירן - דדון

רישום פרלמנטרי:

לאה קיקיון

<< נושא >> בקשת יו"ר ועדת החוקה להקדמת הדיון בהצעת חוק הבאות, לפני
הקריאה השנייה והשלישית:

1.הצעת חוק סמכויות מיוחדות בהתמודדות עם נגיף הקורונה החדש (צווי סגירה
מנהליים) (הוראת שעה) (מ/1332).

2.הצעת חוק לתיקון וקיום תוקפן של תקנות שעת חירום (נגיף הקורונה החדש –
אכיפה)(תיקון)(מ/1336) << נושא >>

<< יור >> היו"ר איתן גינזבורג: << יור >>

שלום לכם, אני מתכבד לפתוח את ישיבת הוועדה. על סדר היום: בקשת יו"ר ועדת
החוקה להקדמת הדיון בהצ"ח, לפני הקריאה השנייה והשלישית:1.הצעת חוק סמכויות
מיוחדות בהתמודדות עם נגיף הקורונה החדש (צווי סגירה מנהליים) (הוראת שעה)
(מ/1332).2.הצעת חוק לתיקון וקיום תוקפן של תקנות שעת (נגיף הקורונה החדש –
אכיפה)(תיקון)(מ/1336).

כחבר ועדת החוקה התבקשתי על ידי היושב-ראש לנמק את הבקשה. מדובר בשני חוקים
שבאו להתמודד עם המצב שבו אנו מצויים. אתמול, עד שעה מאוחרת דנו, וסיימנו
את הדיון בהסכמה של כל הצדדים ביחס לצווי סגירה מנהליים, עשינו בו שינויים,
בחוק הזה, שיהיה מידתי, שיהיה אפקטיבי, שיהיה גם הגיוני כלפי עסקים ובכלל
אזורים פתוחים וסגורים, נתנו סמכויות לרשויות המקומיות והקלנו על בעלי
עסקים גם לערער על החלטות לסגירה מנהלית. החוק השני, ביחס לאכיפה, נמצא
כרגע בעיצומם של דיונים. אני מציע שאם נאפשר את הפטור, את הקדמת הדיון, זה
יהיה בכפוף לסיום, כמובן, של הדיון בוועדה.

<< דובר >> בועז טופורובסקי (יש עתיד-תל"ם): << דובר >>

לא כדאי לחכות לסיום?

<< יור >> היו"ר איתן גינזבורג: << יור >>

פשוט – יש מליאה שמתחילה בשעה 11:00, אז אם הם יסיימו זה יעלה, ואם הם לא
יסיימו – זה לא יעלה, זה מאוד פשוט. זה נראה חשוב – זה הסיפור של אכיפת
עטיית המסיכות. אנחנו רואים - - -

<< דובר >> בועז טופורובסקי (יש עתיד-תל"ם): << דובר >>

- - -

<< יור >> היו"ר איתן גינזבורג: << יור >>

לא, דווקא על זה יש הסכמה בוועדה, אבל אנחנו רואים ברחבי הארץ שיש אזורים
שמקפידים על עטיית מסכות, ויש אזורים מאוד מאוד נרחבים ששם החברה או הקהילה
אינה מקפידה על עטיית מסכות, ואנחנו יודעים שההדבקה הטיפתית היא ההדבקה
המסיבית, ולכן הסיפור של עטיית המסכות הוא מאוד מאוד חשוב, ועל זה אנחנו
מדברים. מבקשים להתייחס? בבקשה.

<< דובר >> בועז טופורובסקי (יש עתיד-תל"ם): << דובר >>

ההתייחסות שלי מתחלקת ל-2. קודם כל, כמו שאני אומר כל הזמן בוועדה כאן:
אני, לדעתי, חושב שהוועדה לא צריכה לאפשר הקדמת דיון בחוקים שבהגדרה הם
מצרים את החופש של האזרחים, מאפשרים לשלטון, לרשות המבצעת, או להטיל קנסות
או לייצר צווים של אכיפה וסגירה וכל מיני נושאים כאלה על האזרחים, שלא
בתהליך מסודר וארוך כמו שצריך בכנסת, ואין סיבה להקדים דיון. הדבר הזה גם
מתחבר לעובדה שהפרו והופרו הסכמות. אנחנו דיברנו על זה לפני יומיים, בוועדה
כאן. הופרו הסכמות. בין הקואליציה לאופוזיציה. אני חושב שדווקא בשעת משבר
כזו – בין אם היא בריאותית ובין אם זה כלכלית, הקואליציה צריכה לעשות את
המקסימום בשביל להגיע להסכמות עם האופוזיציה, וברגע שנגיע להסכמות עם
האופוזיציה, בטח שלא צריך להפר הסכמות ולפעול נגדן.

<< יור >> היו"ר איתן גינזבורג: << יור >>

אבל החוק הראשון הוא חוק מוסכם.

<< דובר >> בועז טופורובסקי (יש עתיד-תל"ם): << דובר >>

כן, אבל הוא מתחבר לכל ה - - -

<< יור >> היו"ר איתן גינזבורג: << יור >>

קארין הייתה אתנו בוועדה עד מאוחר, עד 22:00 בלילה היינו פה.

<< דובר >> בועז טופורובסקי (יש עתיד-תל"ם): << דובר >>

הוא מתחבר לכל הנושאים שאמרתי, יש קצת בלגן – אני חושב שגם בתוך הקואליציה,
אבל זה לא מענייני. אני באיזה שהוא מובן גם מטרתי היא שנשנה את הקואליציה
הנוכחית, אבל יש איזשהו חוסר הבנה וחוסר הסכמה בין הקואליציה לאופוזיציה
כבר הרבה זמן. לדעתי אנחנו צריכים לעשות את המקסימום, והוועדה יכולה לעזור
לזה. ברגע שהיא תגיד לקואליציה ולממשלה ולראש הממשלה, ולראש הממשלה החליפי
– תקשיבו, אנחנו לא נהיה כלים במשחק הזה במובן שנפגע בכל ההליך של החקיקה
בכנסת, זה יגרום להם אולי להגיע להבנות ולהסכמות יותר מהר, וגם לעמוד
בהסכמות ברגע שמגינים. לכן אני ממליץ עכשיו לוועדה להתנגד להקדמת הדיון
בשתי ההצעות.

<< יור >> היו"ר איתן גינזבורג: << יור >>

תודה. עוד מישהו רוצה להתייחס? לא.

אם כך, נעבור להצבעה. מי בעד הקדמת הדיון בהצעות החוק?

<< דובר >> בועז טופורובסקי (יש עתיד-תל"ם): << דובר >>

על ההצעה הראשונה לא אבקש רביזיה, אבל על 2 אני אעשה.

<< יור >> היו"ר איתן גינזבורג: << יור >>

אז נקיים הצבעות נפרדות.

מי בעד הבקשה להקדים את הדיון בהצעת חוק סמכויות מיוחדות בהתמודדות עם נגיף
הקורונה החדש (צווי סגירה מנהליים) (הוראת שעה)? ירים את ידו. מי נגד?

הצבעה

בעד הקדמת הדיון בהצעת החוק – 4

נגד - 2

נמנעים – אין

הבקשה להקדמת הדיון בהצעת חוק סמכויות מיוחדות בהתמודדות עם נגיף הקורונה
החדש (צווי סגירה מנהליים) (הוראת שעה) נתקבלה.

<< יור >> היו"ר איתן גינזבורג: << יור >>

הבקשה אושרה.

נעבור להצבעה על הבקשה להקדמת דיון בהצעת חוק לתיקון וקיום תוקפן של תקנות
שעת חירום (נגיף הקורונה החדש – אכיפה)(תיקון), שצפוי להסתיים ממש בקרוב
בוועדת החוקה, חוק ומשפט בנוגע לאכיפה? ירים את ידו.

הצבעה

בעד הקדמת הדיון בהצעת החוק – 4

נגד - 2

נמנעים – אין

הבקשה להקדמת הדיון בהצעת חוק לתיקון וקיום תוקפן של תקנות שעת חירום (נגיף
הקורונה החדש – אכיפה)(תיקון)(מ/133) נתקבלה.

.

<< יור >> היו"ר איתן גינזבורג: << יור >>

תודה, הבקשה התקבלה.

<< דובר >> בועז טופורובסקי (יש עתיד-תל"ם): << דובר >>

אני נאלץ להגיש רביזיה.

<< יור >> היו"ר איתן גינזבורג: << יור >>

במידה ויושב-ראש הכנסת אנחנו נתכנס בשעה 11:30.

תודה לכם, הישיבה נעולה.

<< סיום >> הישיבה ננעלה בשעה 11:00. << סיום >>
