הכנסת העשרים-וארבע

מושב שני

פרוטוקול מס' 98

מישיבת ועדת הכנסת

יום רביעי, כ"ד באייר התשפ"ב (25 במאי 2022), שעה 10:00

סדר היום:

<< נושא >> ערעורו של חבר הכנסת יצחק פינדרוס על החלטת נשיאות הכנסת שלא
לאשר דחיפות הצעתו לסדר היום בנושא "הסחטנות של חברי כנסת בודדים
מהקואליציה המנצלים את מצב הממשלה הרעוע" << נושא >>

נכחו:

חברי הוועדה:

איתן גינזבורג – היו"ר

יצחק פינדרוס

חברי הכנסת:

יעקב מרגי – סגן יושב-ראש הכנסת

מוזמנים:

סגנית מזכיר הכנסת אלינור ימין

מנהל.ת הוועדה:

נועה בירן - דדון

רישום פרלמנטרי:

הילה לוי

<< נושא >> ערעורו של חבר הכנסת יצחק פינדרוס על החלטת נשיאות הכנסת שלא
לאשר דחיפות הצעתו לסדר היום בנושא "הסחטנות של חברי כנסת בודדים
מהקואליציה המנצלים את מצב הממשלה הרעוע" << נושא >>

<< יור >> היו"ר איתן גינזבורג: << יור >>

בוקר טוב חברי הכנסת, אני מתכבד לפתוח את ישיבת ועדת הכנסת. היום יום
רביעי, כ"ד באייר התשפ"ב, 25 במאי. אני מקדם בברכה את סגן יושב-ראש הכנסת,
חבר הכנסת מרגי, ואת חבר הכנסת פינדרוס, שבערעורו על החלטת הנשיאות שלא
לאשר דחיפות הצעתו לסדר-היום, אנחנו דנים היום, בנושא: "הסחטנות של חברי
כנסת בודדים מהקואליציה המנצלים את מצב הממשלה הרעוע". ניתן לחבר הכנסת
פינדרוס לשכנע את הוועדה בדבר ערעורו.

<< דובר >> יצחק פינדרוס (יהדות התורה): << דובר >>

אני חייב לומר לך, משהו קרה לעיתון "הארץ". אני חושב שזאת מהות הדיון.

<< יור >> היו"ר איתן גינזבורג: << יור >>

איך אתה יודע מה כתוב בעיתון "הארץ"? זה הכי מטריד אותי.

<< קריאה >> יעקב מרגי: << קריאה >>

אני לא מסוגל לקרוא את הכתבות ב"הארץ".

<< דובר_המשך >> יצחק פינדרוס (יהדות התורה): << דובר_המשך >>

אני אגיד לך, משהו דרמטי קרה בעיתון "הארץ", ואני חושב שזה חלק מהשלטון של
ביבי, שנשאר, שהוא הורס את התקשורת.

בזמן האחרון היו ב"הארץ" מאמרים נוראיים על קץ הדמוקרטיה. קץ הדמוקרטיה.
מאמרים מסמרי שיער. אני זוכר שלפני שנתיים היו קריקטורות על גפני, על דרעי.
על מרגי אני לא זוכר, היו גם קריקטורות?

<< קריאה >> יעקב מרגי: << קריאה >>

אין צייר שיכול לאייר אותי.

<< דובר_המשך >> יצחק פינדרוס (יהדות התורה): << דובר_המשך >>

כתבות נוראיות על קץ הדמוקרטיה. אני נכנס לכנסת – עזוב את הסיפור של אלכס
גולדפרב עם המיצובישי; עזוב את הסיפור של שריר עם שמיר; עזוב את כל החוקים
שעשו על כלנתריזם. אתה יודע, היינו בדיון בוועדת הכנסת על שיקלי – משהו
נורא, צריך לעשות סדר. פה שום דבר, הכול בסדר. קם חבר כנסת בוקר אחד עם
רעיון מעניין – היום הוא קם על צד שמאל, וכל מדינת ישראל עוברת לדום. כמה,
חצי מיליארד? חצי מיליארד – קח צ'ק. כמה, 200 מיליון? קח צ'ק על 200
מיליון. ואין פוצה פה ומצפצף. בזה אין קץ דמוקרטיה, אין דיון על זה.

בוא נהיה קצת אינטליגנטיים. מחר בבוקר זה יכול לקרות לכל אחד מאיתנו. מחר
בבוקר מישהו אחר יהיה בקואליציה, לא אני. אני זוכר, ויזכיר את זה מרגי. אתה
זוכר, היה חבר כנסת, שכאשר הייתה ממשלה של 61 אצל נתניהו, הוא יצא לחניה,
נתנו לו ועדה לפניות הציבור. זה המקסימום. היום חבר כנסת קם, מודיע הודעה
לתקשורת, ולמוחרת בבוקר הוא נכנס עם ארבעה גנגסטרים, ראשי ערים. היית פעם
ראש עיר, ראית איך זה?

<< יור >> היו"ר איתן גינזבורג: << יור >>

לא היו גנגסטרים.

<< קריאה >> יעקב מרגי: << קריאה >>

ברעננה אין גנגסטרים.

<< דובר_המשך >> יצחק פינדרוס (יהדות התורה): << דובר_המשך >>

נכנס, ויוצא החוצה עם צ'ק של 88 מיליון שקל, כאילו כלום לא קרה, והכול
בסדר. הכול רגוע.

קם היום מיכאל ביטון – נגמר. חבר'ה, זה לא יכול לעבוד ככה. אין על זה דיון?
מה ביקשתי? אתה יודע מה, אל תקבלו החלטות, אבל מישהו צריך לקיים על זה
דיון. הדיון על שיקלי התקיים – כמה שעות?

<< יור >> היו"ר איתן גינזבורג: << יור >>

12 שעות.

<< דובר_המשך >> יצחק פינדרוס (יהדות התורה): << דובר_המשך >>

איזה דיון על נושא אידאולוגי. לא שאדם רצה צ'ק מחר בבוקר. על זה אין קץ
הדמוקרטיה. אסתר חיות עוד עסוקה שם בלשכת עורכי הדין על השיח הנוראי שקורה,
והולך להיות קץ הדמוקרטיה; דינה זילבר, יש לה מאמרים חוצבי להבות אש;
אליקים רובינשטיין מזדעזע. את אף אחד זה לא מעניין. לא מעניין. סוחטים כסף
במיליארדים – לא מעניין. אחמד טיבי, בשביל שהוא ייצא באיזה אי אמון אחד –
200 מיליון שקל לכבישים. לא מעניין את אף אחד, הכול בסדר.

אני לא נגד, אבל בואו ננהל דיון על השאלה האם זאת דמוקרטיה. מה אומרים לך?
בית המשפט העליון הוא המגן. אתה ראית דיון בבית המשפט העליון על העניין
הזה? ראית את האגודה לזכויות האזרח? ראית את כל יפי הנפש האלה, שהיו הולכים
על כל פיפס של העברה לגננת בחינוך מיוחד, ומדינת ישראל עוברת לדום? אפילו
דיון לא מוכנים לנהל על זה? לא פה, לא בבית המשפט העליון, וזה קץ
הדמוקרטיה.

<< קריאה >> יעקב מרגי: << קריאה >>

קץ הדמוקרטיה היה לפני שנה.

<< דובר_המשך >> יצחק פינדרוס (יהדות התורה): << דובר_המשך >>

אבל חשבנו שיהיו כמה כלבי שמירה.

<< קריאה >> יעקב מרגי: << קריאה >>

כל הערוצים ברדיו הפכו להיות שידורי המהפכה.

<< דובר_המשך >> יצחק פינדרוס (יהדות התורה): << דובר_המשך >>

אני מצפה ממך, כחבר נשיאות הכנסת, היית צריך לעמוד על הרגליים האחוריות,
שהנושא הזה יעלה לדיון.

<< יור >> היו"ר איתן גינזבורג: << יור >>

זה עלה לדיון, ודווקא דיברו על זה.

<< דובר_המשך >> יצחק פינדרוס (יהדות התורה): << דובר_המשך >>

זה צריך היה לעלות לדיון.

<< דובר >> יעקב מרגי: << דובר >>

תאמין לי, איתן יכול להסביר את זה לא פחות טוב ממני, אם לא יותר.

<< יור >> היו"ר איתן גינזבורג: << יור >>

אגב, זאת ההצעה היחידה שדווקא דיברו עליה, למה לא מאשרים אותה.

<< דובר_המשך >> יעקב מרגי: << דובר_המשך >>

דיבר עליה, לא דיברו. הוא דיבר. הוא הרגיש לא נוח עם ההחלטה, אז הוא זרק
כמה משפטים, להשתיק את המצפון שלו.

אני סגן, והוזמנתי לפי הפרוטוקול להגן או להסביר את עמדת הנשיאות. הנימוק
הרשמי בנשיאות היה שיש הרבה חוקים.

<< קריאה >> יצחק פינדרוס (יהדות התורה): << קריאה >>

אורית דאגה שאנחנו נשמע את זה פעם בשבוע.

<< דובר >> יעקב מרגי: << דובר >>

אם הזכרת אותה, זאת הזדמנות לשלוח החלמה לבן ולנכדים.

יש הרבה הצעות חוק פרטיות, סדר-יום ארוך. אני בכוונה אומר שהוא אישר, ואני
לא בורח מאחריות. הוא החליט שיהיו שתי הצעות לסדר, למרות שההצעה לסדר
השנייה היא של חבר כנסת מסיעתי, אבל התפלאתי כי זה היה מציע יחיד וזה אושר.
אנחנו התרגלנו – אני אומר את זה בצער. התרגלנו בשנה האחרונה. אנחנו מכבדים
את היושב-ראש, שהוא עושה דיון מוקדם עם עצמו או עם יושב-ראש הקואליציה.

<< יור >> היו"ר איתן גינזבורג: << יור >>

אגב, זה גם היה אצל היושב-ראש הקודם.

<< דובר_המשך >> יעקב מרגי: << דובר_המשך >>

אבל הייתה יותר פתיחות, היה יותר דיבור.

<< יור >> היו"ר איתן גינזבורג: << יור >>

אצל היו"ר הקודם אותו הדבר.

<< דובר_המשך >> יעקב מרגי: << דובר_המשך >>

אני לא זוכר שתי הצעות לסדר. שוב, אם אתה שואל אותי, במשקל של מה שאושר
לבין הנושא שלך, זה צרם לי באותו רגע. אתה צודק, אני מקבל את הביקורת. היה
צריך להעיר ולומר את האמירה שלנו. גם יעקב אשר היה שם, גם דוד ביטן.

<< יור >> היו"ר איתן גינזבורג: << יור >>

יעקב דווקא העיר על זה.

<< דובר_המשך >> יעקב מרגי: << דובר_המשך >>

אני אומר לך, בעיקרון אם אתה שואל אותי, זה בסך הכול סדר-יום. מי שרוצה,
שיישאר עד סוף היום. גם ככה זה יהיה עד מאוחר. כפי שקורה בוועדת כנסת מידי
פעם, שמאשרים את הערעור, אני חושב שזה ערעור מוצדק, ורק הסברתי לך מה היה
בנשיאות.

<< קריאה >> יצחק פינדרוס (יהדות התורה): << קריאה >>

מה הוא הסביר?

<< דובר_המשך >> יעקב מרגי: << דובר_המשך >>

הוא לא הסביר.

<< יור >> היו"ר איתן גינזבורג: << יור >>

שסדר היום ארוך, ויש הרבה הצעות חוק.

<< דובר_המשך >> יעקב מרגי: << דובר_המשך >>

זאת התגובה הרשמית. מה שהיה לו בבטן, רק אלוהים יודע.

<< יור >> היו"ר איתן גינזבורג: << יור >>

בשבוע שעבר היו אירועי מירון, וקיצרו את סדר-היום. הורידו הרבה הצעות חוק,
והן עברו לשבוע הזה. נוצר סדר-יום מאוד מאוד ארוך, עם הרבה מאוד חקיקה,
ולכן הוא צמצם את מספר ההצעות לסדר.

<< דובר >> יצחק פינדרוס (יהדות התורה): << דובר >>

הנושא זה אפילו לא על סדר-היום הציבורי.

<< יור >> היו"ר איתן גינזבורג: << יור >>

העלית אותו עכשיו. בכל הדיונים שהתקיימו שלשום במליאה, כולם דיברו על זה.

<< דובר >> יצחק פינדרוס (יהדות התורה): << דובר >>

מה זה אומר לך? זה הנושא.

<< יור >> היו"ר איתן גינזבורג: << יור >>

זה אומר שהכנסת דנה בזה. אתה רוצה להשיב?

<< דובר_המשך >> יצחק פינדרוס (יהדות התורה): << דובר_המשך >>

על מה להשיב? על זה שהוא אומר שאני צודק והיה צריך לקבל את הערעור הזה, וזה
היה צריך להיות, רק אין לו דרך להיכנס בוחן כליות ולב, ולמה היושב-ראש לא
אישר את זה? עם מי הוא סיכם את זה קודם? על מה אתה רוצה שאני אשיב? אני לא
בוחן כליות ולב; אני לא הייתי זבוב על הקיר בשיחה בינו לבין בועז
טופורובסקי. אני לא יכול להשיב.

<< יור >> היו"ר איתן גינזבורג: << יור >>

הייתי בנשיאות וראיתי את העומס. גם חוויתי את האירוע הזה. אגב, בתקופה של
יולי, היו דיונים קונקרטיים על ההצעות?

<< דובר >> יעקב מרגי: << דובר >>

התפתחה שיחה. אני אומר לך בכנות, הייתי עם יולי, הייתי עם יריב. לא היה מצב
כזה שמקריאים את הראשון, את השני, וזהו. היו עוברים על כל ההצעות, מדברים.
לא מקיימים דיון של רבע שעה על כל אחד, אבל אזכור.

<< יור >> היו"ר איתן גינזבורג: << יור >>

אם כך, אני חושב שנעבור להצבעה. רק אני יכול להצביע.

אני – לא בצער, כי אני לא חושב שזה הנושא שצריך להיות נדון. היו הצעות לסדר
חשובות מאוד.

<< דובר_המשך >> יעקב מרגי: << דובר_המשך >>

בשבוע הראשון של הכנס מדברים על תעריף תג מחיר של המשותפת, בשבוע שני זה
נושא שכל ערוצי התקשורת דיברו עליו. התייחסו למשבר הזה. לא צריך לפחד
מדיונים, לא צריך לפחד מדיונים. זאת בסך הכול הצעה לסדר. זה יום של חברי
הכנסת. רוצים להתעלל בעצמם עוד שעה? שיישבו עוד שעה. לא צריך לפחד מדיונים.
לא צריך לחשוש. חוששים.

זה דבר שלא היה. אנחנו סגנים ואנחנו מדברים, מצידי, שלא יהיה פרוטוקול או
שיהיה פרוטוקול. לא אכפת לי. לא הייתה מציאות כזאת שיש חקיקה – רגע, מי
היושב-ראש? מי ינהל את הישיבה? לא יעלה על הדעת שאני לא אתנהל בממלכתיות.

<< יור >> היו"ר איתן גינזבורג: << יור >>

והתנהלת.

<< דובר >> יעקב מרגי: << דובר >>

עזוב אותי. גם אחרים. גם כשהיית אופוזיציה. אנחנו חשדנו בסגנים? מאיר כהן –
בהערצה היה עולה, איש אופוזיציה. לא נתנו לו לחוקק או לשלב של ההצבעה?

<< קריאה >> יצחק פינדרוס (יהדות התורה): << קריאה >>

מאיר היה בן בית אצלנו.

<< דובר_המשך >> יעקב מרגי: << דובר_המשך >>

קח את לוח התורנויות של הסגנים. אתה יודע למי זה לא מוסיף כבוד? למי שעורך
את זה. זה לא מוסיף כבוד. ההפך הוא הנכון – תן לי להתמודד עם הממלכתיות.
תשמע, הגעתי לסיטואציה שאני רואה שהזמן שלי עומד להסתיים, ואני רואה את
הסגן הבא – אני כבר נותן לו. זאת העוצמה, זאת האיכות, זאת ההנאה.

<< דובר >> יצחק פינדרוס (יהדות התורה): << דובר >>

אני ניהלתי את ועדת הכספים כמה פעמים, אם אתה זוכר. מיקי לוי היה נודניק.
נודניק. היה משגע את השכל. פעם אחת הוא היה בזום.

<< דובר_המשך >> יעקב מרגי: << דובר_המשך >>

עזוב, אל תזכיר את הזום הזה.

<< קריאה >> יצחק פינדרוס (יהדות התורה): << קריאה >>

איתן, לא נתתי לו את הבמה? אתה זוכר? היו מתפוצצים. היה מגיע מיקי זוהר,
משתולל. היה מגיע שר האוצר – מה אתה עושה פה? הייתי אומר לעוזרים של שר
האוצר: צאו החוצה. הם חברי כנסת, אנחנו ניתן להם לדבר, ניתן להם לעלות
ותגיע איתם להסדר. היה לי אינטרס? היה לי משהו עם מיקי לוי? אמרתי למיקי
זוהר: תקשיב, לא יעזור לך. אתה תישאר פה, החבר'ה של שר האוצר מסתובבים,
מקללים אותי. אמרתי להם, חבר'ה, הם חברי כנסת, ניתן להם. ולא קיבלתי הוראות
ממיקי זוהר. כן, מיקי זוהר היה אז יושב-ראש הקואליציה. הייתי אומר לו:
מיקי, תירגע. היה מגיע שר האוצר, וישראל כץ כעס עליי, אם אתה זוכר, בדיוק
על הדבר הזה.

<< דובר_המשך >> יעקב מרגי: << דובר_המשך >>

תשחרר אותו מהמבוכה, תביא מישהו מוועדת הכנסת.

<< קריאה >> יצחק פינדרוס (יהדות התורה): << קריאה >>

הוא זוכר את זה. לא נתתי להם. אמרתי להם, אין דבר כזה. תנו להם לדבר, תנו
להם לעלות.

<< יור >> היו"ר איתן גינזבורג: << יור >>

נעבור להצבעה. אני כבר מבקש מחילה מראש, ואנחנו פה במשחקי תפקידים. גם בגלל
המציע גם בגלל המשיב, אני נמצא בסיטואציה בלתי אפשרית כמעט. אבל אני אנשום
עמוק, ואעלה את זה להצבעה. פה אחד הערעור נדחה. אני מקווה שנגיע לימים שבהם
נוכל לקיים את הדיונים האלה בצורה טיפה אחרת.

<< דובר_המשך >> יעקב מרגי: << דובר_המשך >>

יותר משוחררת, יותר אוורירית.

<< יור >> היו"ר איתן גינזבורג: << יור >>

אני רוצה להגיד לך משהו. אני מבסוט עכשיו, בכנס הזה לעומת הכנס הקודם, מימי
רביעי. בימי רביעי יש תחושה של גיוון.

<< דובר_המשך >> יעקב מרגי: << דובר_המשך >>

זה מתוך שלא לשמה, יבוא לשמה.

<< יור >> היו"ר איתן גינזבורג: << יור >>

התחושה פתאום היא שיש פרלמנט.

<< דובר_המשך >> יצחק פינדרוס (יהדות התורה): << דובר_המשך >>

אתה זוכר שביבי היה כל הזמן כועס על יריב לוין, רותח עליו. כשהוא הגיע
להסדר, הוא היה קורא לנו, כיושבי ראש סיעות. הוא היה מקבל טלפון.

<< יור >> היו"ר איתן גינזבורג: << יור >>

אלה היו מקרים בודדים, ספציפיים, ואני גם זוכר אותם. על פי רוב, הדברים
התנהלו כך. אנחנו נמצאים במצב פוליטי בעייתי. אתה לא יכול ספציפית, כי הגשת
ערעור, אבל זה שחבריך לא יכולים להצביע, זה לא הזוי?

<< דובר_המשך >> יעקב מרגי: << דובר_המשך >>

הזוי.

<< יור >> היו"ר איתן גינזבורג: << יור >>

תודה רבה, חברים, הישיבה נעולה.

<< סיום >> הישיבה ננעלה בשעה 10:22. << סיום >>
