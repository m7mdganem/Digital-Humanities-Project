הכנסת העשרים

מושב שני

פרוטוקול מס' 148

מישיבת ועדת הכנסת

יום שני, י"ב בתמוז התשע"ו (18 ביולי 2016), שעה 13:15

סדר היום:

רביזיה על החלטת ועדת הכנסת בדבר הקדמת הדיון בהצעת חוק יסוד: תקציב המדינה
לשנים 2017 ו-2018 (הוראות מיוחדות) (הוראת שעה) (מ/1063) ובהצעת חוק תקציב
המדינה לשנים 2017 ו-2018 (הוראות מיוחדות) (הוראת שעה), התשע"ו-2016
(מ/1064), לפני הקריאה הראשונה

נכחו:

חברי הוועדה:

יואב קיש – היו"ר

ישראל אייכלר

רוברט אילטוב

יואב בן צור

רועי פולקמן

אלעזר שטרן

חברי הכנסת:

יוסי יונה

בצלאל סמוטריץ'

יעל כהן-פארן

לרשימת השדלנים שנכחו בדיון – ראו בקישור זה.

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

רביזיה על החלטת ועדת הכנסת בדבר הקדמת הדיון בהצעת חוק יסוד: תקציב המדינה
לשנים 2017 ו-2018 (הוראות מיוחדות) (הוראת שעה) (מ/1063) ובהצעת חוק תקציב
המדינה לשנים 2017 ו-2018 (הוראות מיוחדות) (הוראת שעה), התשע"ו-2016
(מ/1064), לפני הקריאה הראשונה

היו"ר יואב קיש:

טוב, שלום. אני פותח את הוועדה. נא לשבת.

אנחנו דנים עכשיו בבקשת הרביזיה על החלטת ועדת הכנסת בדבר הקדמת הדיון
בהצעות החוק הבאות לפני הקריאה הראשונה. שתי הצעות: הצעת חוק יסוד: תקציב
המדינה לשנים 2017 ו-2018 (הוראות מיוחדות) (הוראת שעה) והצעת חוק תקציב
המדינה לשנים 2017 ו-2018 (הוראות מיוחדות) (הוראת שעה), התשע"ו-2016. שתי
ההצעות עברו וקיבלו פטור מחובת הנחה והוגשה רביזיה.

מי הגיש את הרביזיה?

אתי בן יוסף:

חברת הכנסת מרב מיכאלי - - -

היו"ר יואב קיש:

חברת הכנסת מרב מיכאלי ומי עוד?

ארבל אסטרחן:

חבר הכנסת מיקי רוזנטל?

קריאה:

חברת הכנסת מרב מיכאלי לא פה.

ישראל אייכלר (יהדות התורה):

חבר הכנסת מיקי רוזנטל.

היו"ר יואב קיש:

חברי הכנסת מרב מיכאלי ומיקי רוזנטל. אני אתן להם דקה. אם הם לא יגיעו, אז
אנחנו נסגור את הרביזיה.

בצלאל סמוטריץ (הבית היהודי):

תצביע? למה אתה - - -

אתי בן יוסף:

לא. מגיש הרביזיה - - -

היו"ר יואב קיש:

לא. אם לא, אז זה יורד. אי אפשר פה, עם כל הכבוד.

ישראל אייכלר (יהדות התורה):

אם מגיש הרביזיה לא בא - - -

אלעזר שטרן (יש עתיד):

הוא לא יכול. נכון, זה רק אותם? כן?

היו"ר יואב קיש:

רק אותם. כן.

קריאה:

- - -

אלעזר שטרן (יש עתיד):

מה?

אתי בן יוסף:

הוא לא הגיש - - -

ישראל אייכלר (יהדות התורה):

אם מגיש הרביזיה לא בא, זה יורד אוטומטית?

היו"ר יואב קיש:

כן. אם מגיש הרביזיה לא הגיע, זה יורד. חברי הכנסת מרב מיכאלי - - -

ארבל אסטרחן:

ומיקי רוזנטל.

היו"ר יואב קיש:

ומיקי רוזנטל.

ארבל אסטרחן:

אלא אם הם הסמיכו מישהו אחר. הם יכולים להסמיך מישהו אחר - - -

קריאה:

אפשר להצביע.

קריאה:

לא צריך להצביע.

קריאה:

אבל אפשר להצביע במקומם. אפשר להצביע בלי קשר.

ארבל אסטרחן:

לא. לא מצביעים. - - - הרביזיה נדחתה.

היו"ר יואב קיש:

לא צריך להצביע. אין. הרביזיה מבוטלת.

ארבל אסטרחן:

אלא אם הסמיכו מישהו אחר לנמק את זה במקומם.

קריאה:

רגע. אם הם הסמיכו, כן - - -

ארבל אסטרחן:

כן. אם הם הסמיכו מישהו אחר לנמק במקומם, זה אפשרי.

היו"ר יואב קיש:

אבל מה זה "הסמיכו"? הם לא הסמיכו. הם לא אמרו לי שהסמיכו והם לא הסמיכו.
אז מה אתה מוציא?

קריאה:

- - -

היו"ר יואב קיש:

לא, אני לא מכופף את החוקים. אני מאוד פשוט. אני נותן להם שתי דקות זמן –
נתתי להם להגיע. לא יגיעו – זה ירד מסדר היום. חברים, ככה זה עובד.

קריאה:

ועכשיו היא לא יכולה - - -?

היו"ר יואב קיש:

היא לא אמרה לי. לא יודע. הייתה אומרת לי קודם. ניתן להם עוד 30 שניות.
עכשיו כבר 13:17. קבעתי ב-13:15.

טוב, אין פה את המגישים ואני סוגר את הדיון. תודה.

מה עוד יש? חבר הכנסת אלי כהן לא רלבנטי. גמרנו. נסגר. נגמר.

רוברט אילטוב (ישראל ביתנו):

רלבנטי מאוד. לא - - -. הוא רלבנטי. לא לדיון כרגע. אמרת: הוא לא רלבנטי.
הוא רלבנטי.

היו"ר יואב קיש:

חבר הכנסת אלי כהן לא עולה לדיון עכשיו בנושא של - - -

רוברט אילטוב (ישראל ביתנו):

התיקון התקבל.

היו"ר יואב קיש:

רק למען הסר ספק, הרביזיות בשתי הצעות החוק: הצעת חוק יסוד: תקציב המדינה
והצעת חוק תקציב המדינה לשנים 2017 ו-2018 לא התקבלו מכיוון שהמציעים לא
הגיעו.

תודה.

ארבל אסטרחן:

ולכן יש פטור.

היו"ר יואב קיש:

ולכן יש פטור. תודה.

הישיבה ננעלה בשעה 13:17.
