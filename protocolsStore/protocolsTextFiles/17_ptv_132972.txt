הכנסת השבע-עשרה נוסח לא מתוקן

מושב שני

פרוטוקול מס' 74

מישיבת ועדת הכנסת

יום שלישי, י"ב בטבת התשס"ז (2 בינואר 2007), שעה 10:45

סדר היום:

בקשת יו"ר ועדת העלייה הקליטה והתפוצות להקדמת הדיון בהצעת חוק הטבות
לניצולי שואה נזקקים, התשס"ז-2007, של חבר הכנסת יורי שטרן – לפני הקריאה
השנייה והשלישית.

נכחו:

חברי הוועדה: רוחמה אברהם – היו"ר

קולט אביטל

יעקב מרגי

מרינה סולודקין

גדעון סער

ראובן ריבלין

משה שרוני

מוזמנים: מיכאל נודלמן – יו"ר ועדת העלייה, הקליטה והתפוצות

הלית ברק-מגידו - יועמ"ש ועדת העלייה, הקליטה והתפוצות

יועצת משפטית: ארבל אסטרחן

מנהל/ת הוועדה: אתי בן יוסף

קצרנית פרלמנטרית: רויטל יפרח

 

בקשת יו"ר ועדת העלייה, הקליטה והתפוצות להקדמת הדיון בהצעת חוק הטבות
לניצולי שואה נזקקים, התשס"ז-2007, של חה"כ יורי שטרן – לפני הקריאה השנייה
והשלישית.

היו"ר רוחמה אברהם:

בוקר טוב. התכנסנו לאור בקשתו של חבר הכנסת מיכאל נודלמן, אשר מבקש פטור
מחובת הנחה לקריאה השנייה והשלישית. הצעת החוק היא בנושא הטבות לניצולי
שואה. חבר הכנסת נודלמן, יושב ראש ועדת העלייה והקליטה, בא תסביר לוועדה.

מיכאל נודלמן:

שני דברים: זו קבוצה שנפגעה יותר מכל הקבוצות. הם ישבו בדכאו ובעוד מחנות
ריכוז יחד עם אסירים שמשנת 52 מקבלים את כל ההטבות. פה נתנו מעט מאוד
הטבות. אנחנו מקווים שבשנה הזאת או בשנה הבאה הם יקבלו כל מה שמגיע. הם
מחכים לחוק הזה מהקדנציה הקודמת.

דבר שני, יזם החוק הזה, יורי שטרן, מצבו לא טוב.

היו"ר רוחמה אברהם:

אנחנו מאחלים לו החלמה מהירה.

מיכאל נודלמן:

לכן, אנחנו רוצים להעביר את החוק הזה. אין הסתייגויות ואין שום דבר.

היו"ר רוחמה אברהם:

שאלה: מבחינת סדר היום של השבוע - -

קולט אביטל:

יושבת ראש הכנסת אמרה שהיא מוכנה. דיברנו על זה.

היו"ר רוחמה אברהם:

בסדר. יש למישהו מחברי הכנסת להוסיף משהו בעניין הזה?

קריאות:

אנחנו תומכים.

היו"ר רוחמה אברהם:

הצבעה. מי בעד, מי נגד?

ההצעה נתקבלה פה אחד. אני מודה לכולם. הישיבה נעולה.

(הישיבה ננעלה בשעה 10:50)
