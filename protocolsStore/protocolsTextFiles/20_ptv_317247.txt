הכנסת העשרים

מושב שני

פרוטוקול מס' 78

מישיבת ועדת הכנסת

יום שני, כ"ה בכסלו התשע"ו (07 בדצמבר 2015), שעה 15:15

סדר היום:

הארכת מועד סיום ישיבת הכנסת היום כ"ה כסלו תשע"ו 7.12.15

נכחו:

חברי הוועדה:

דוד ביטן – היו"ר

רוברט אילטוב

יואב בן צור

מכלוף מיקי זוהר

יואל חסון

מרב מיכאלי

אברהם נגוסה

רועי פולקמן

יואב קיש

חברי הכנסת:

עבד אלחכים חאג' יחיא 

רוברט אילטוב

מנחם אליעזר מוזס

זוהיר בהלול

מיכל בירן

איל בן ראובן

ענת ברקו

שרן השכל

חיים ילין

מיקי לוי

שולי מועלם

אורי מקלב

מיכל רוזין

נחמן שי

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

אסתר מימון

הארכת מועד סיום ישיבת הכנסת היום כ"ה כסלו תשע"ו 7.12.15

היו"ר דוד ביטן:

רבותי, אני פותח את ישיבת ועדת הכנסת. סדר-היום זה הארכת מועד סיום ישיבת
הכנסת. מכיוון שקבענו עד 16:00 אני רוצה להעלות הצעה לסדר שזה ללא הגבלת
זמן, מכיוון שנרשמו 27 דוברים.

קריאות:

35 דוברים.

סגן שר החינוך מנחם אליעזר מוזס:

אתם לא מדליקים נרות חנוכה?

היו"ר דוד ביטן:

35 בדבר כל-כך פעוט ערך. זה ממש פעוט ערך. אני לא יודע מה הסיפור.

מרב מיכאלי (המחנה הציוני):

אנחנו מדליקים נרות חנוכה.

מכלוף מיקי זוהר (הליכוד):

הם רוצים לנקום בנפתלי בנט.

מיכל בירן (המחנה הציוני):

זו הסיבה שצריך לסיים את הדיון ב-16:00.

מרב מיכאלי (המחנה הציוני):

לסיים ב-16:00, כמו שקבעו. קבעו ב-16:00. מה הבעיה?

מכלוף מיקי זוהר (הליכוד):

לא נאפשר לכם לפגוע בחברנו לקואליציה, נפתלי בנט. לא נאפשר לכם.

יואב קיש (הליכוד):

אתם רוצים שר במשרד החינוך, שעוד פעם נתניהו יקבל - - -

מרב מיכאלי (המחנה הציוני):

אתם לא רוצים שר במשרד החינוך.

יואב קיש (הליכוד):

אתם כל הזמן מתלוננים שיש לנתניהו המון תיקים.

היו"ר דוד ביטן:

רגע. אם הדיון יארך יותר מדי זמן, אני גם לא אתן למי שלא חבר ועדה. בבקשה.

מכלוף מיקי זוהר (הליכוד):

אנחנו ערבים בקואליציה זה לזה.

היו"ר דוד ביטן:

די כבר, אתה מפריע עוד פעם. מה יש לך, אתה?

מיקי לוי (יש עתיד):

חג שמח.

היו"ר דוד ביטן:

מרב, רצית להגיד משהו?

מרב מיכאלי (המחנה הציוני):

כן. זהו, סיימת את דברי הפתיחה שלך?

היו"ר דוד ביטן:

כן.

מכלוף מיקי זוהר (הליכוד):

בוא נשמע את דברי ה - - -

היו"ר דוד ביטן:

לא להעליב. לא להעליב.

יואב קיש (הליכוד):

האם היא חברת ועדה או שלא?

היו"ר דוד ביטן:

לא להעליב אף אחד, חבר'ה.

קריאה:

מתוקף תפקידה כיושבת-ראש סיעה היא - - -

יואב קיש (הליכוד):

אם שלוש דקות או דקה. צריך לדעת.

היו"ר דוד ביטן:

אני מבקש מהקואליציה לא לדבר בכלל.

מנחם אליעזר מוזס (יהדות התורה):

נאומים בני דקה...

היו"ר דוד ביטן:

קדימה.

מרב מיכאלי (המחנה הציוני):

תודה רבה, אדוני. דקה, אני מפעילה את הסטופר שלי...

יואב קיש (הליכוד):

הזמן שלך כבר רץ, את מאחרת.

היו"ר דוד ביטן:

חברי ועדה – שלוש דקות. מי שלא חבר ועדה – דקה.

מכלוף מיקי זוהר (הליכוד):

מה יש לכם מבנט - - -

מנחם אליעזר מוזס (יהדות התורה):

יש אנשים שצריכים להגיע להדלקת נרות - - -

מרב מיכאלי (המחנה הציוני):

אדוני - - -

מיכל בירן (המחנה הציוני):

אנחנו מסכימים אתך.

מיקי לוי (יש עתיד):

נראה לך שאנחנו לא מבינים שכל המהלך הזה כדי לבחור את בנט? "מה יש לכם
מבנט"?

מכלוף מיקי זוהר (הליכוד):

מה קשה לכם? מה קשה לכם?

יואב קיש (הליכוד):

מה הבעיה? אתם רוצים שהוא לא יהיה יותר שר החינוך?

מיכל רוזין (מרצ):

כן.

מיקי לוי (יש עתיד):

כן. אם אין לכם בעיה, תדחו את ההצבעה למחר.

מכלוף מיקי זוהר (הליכוד):

מה קשה לך עם בנט? אחלה שר חינוך.

שולי מועלם-רפאלי (הבית היהודי):

הלכת עם זה לבג"ץ, אי-אפשר יום אחד ללכת - - -

מכלוף מיקי זוהר (הליכוד):

אומרים שאחרי שנים סוף-סוף החינוך מתחיל להתקדם. הרסתם את החינוך שנתיים.

מיקי לוי (יש עתיד):

אוי, שמעו אותך.

מכלוף מיקי זוהר (הליכוד):

שנתיים הרסתם את החינוך. כל-כך קשה לכם? קשה לכם לראות הצלחה?

מיכל בירן (המחנה הציוני):

תיזהר, אל תפרגן לו, בבחירות - - -

רוברט אילטוב (ישראל ביתנו):

אז למה הוא התפטר?

קריאות:

- - -

מיקי לוי (יש עתיד):

אני לא רוצה להחזיר לך באותה מטבע.

מכלוף מיקי זוהר (הליכוד):

תמשיך. תמשיך. תמשיך. תן לו חצי שעה בבקשה. מיקי מכלוף דרעי, תהיה פעם
בחייך רציני.

מכלוף מיקי זוהר (הליכוד):

הפכת אותי דרעי עכשיו?

מכלוף מיקי זוהר (הליכוד):

סליחה, מכלוף זוהר. חוזר בי.

מכלוף מיקי זוהר (הליכוד):

אני מקבל את זה.

היו"ר דוד ביטן:

אני רוצה להפתיע אתכם, הישיבה לא תינעל ב-16:00, כי ועדת הכנסת מתכנסת לדון
בעניין הזה. זה לא משנה כמה זמן תדברו. בבקשה.

מרב מיכאלי (המחנה הציוני):

אז עכשיו אני מתחילה לספור. סבבה. תודה רבה, אדוני. זה חג החנוכה, עם כל
הכבוד. אני לא יודעת מה אתך, אבל לי יש הדלקת נר, ולכן אישרנו הסכמות כבר
לפני שבועיים או שלושה.

קריאה:

- - -

היו"ר דוד ביטן:

דוברים מסוימים ידברו, וזהו.

מיקי לוי (יש עתיד):

לא. בואו נקבע שההצבעה על בנט תהיה מחר, וזהו.

שרן השכל (הליכוד):

תן לה לדבר ולסיים, כי אחרת - - -

מיקי לוי (יש עתיד):

מה יש לעוזרות הפרלמנטריות הנכבדות שאני מאוד מחבב אותן להגיד? תגידו,
בנות.

קריאה:

יועצות פרלמנטריות.

מיכל בירן (המחנה הציוני):

תיזהר. יועצת פרלמנטרית היום חברת כנסת באביב.

מיקי לוי (יש עתיד):

הן פתאום אמרו משהו מעורפל, הייתי מאוד שמח לשמוע.

היו"ר דוד ביטן:

מיקי. מיקי, אתה יודע שאני אוהב אותך ואני לא רוצה לקרוא אותך לסדר.

מיקי לוי (יש עתיד):

אין בעיה, אבל - - -

היו"ר דוד ביטן:

במיוחד שאתה ניצב לשעבר. או ואבוי אם אני אקרא לניצב לסדר. זה קצת בעיה.

מיקי לוי (יש עתיד):

זה מוסיף נופך לעניין.

היו"ר דוד ביטן:

בבקשה.

רוברט אילטוב (ישראל ביתנו):

מרב כבר בפעם הרביעית מתקנת את השעון.

חיים ילין (יש עתיד):

אני מבקש להתחיל מההתחלה. ככה מחנכים קואליציה.

מיכל בירן (המחנה הציוני):

תוודאי שלא עובדים עליך בספירה, ותאתחלי את הסטופר.

היו"ר דוד ביטן:

כל פעם את מאתחלת מחדש?

מרב מיכאלי (המחנה הציוני):

כן. נו מה, עוד לא התחלתי להגיד מילה.

מיכל בירן (המחנה הציוני):

תיקח ממנה סתם שניות יקרות שהיא היתה יכולה להתבטא בהן?

מרב מיכאלי (המחנה הציוני):

חד-משמעית.

היו"ר דוד ביטן:

מכיוון שמרב היא יושבת-ראש סיעת העבודה, אני נותן לה קרדיט.

מרב מיכאלי (המחנה הציוני):

המחנה הציוני, בשביל אדוני.

אדוני היושב-ראש, מה שנקרא, "seriously", ברצינות, אתם גורמים למצב שאין
שום משמעות למה שאנחנו עושים. הרי פה בוועדת הכנסת אישרנו את מה שגם אושר
אצל היושב-ראש בהסכמות, כמקובל בחנוכה, שמסיימים את המליאה מוקדם, כדי
שכולם ילכו להדלקת נרות. מר מוזס, גם לי יש הדלקת נרות. תאמין לי, אני לא
אוהבת פחות ממך הדלקת נרות.

הממשלה הזאת מצד אחד מכניסה, מוציאה, שרים, סגני שרים, כאילו מדובר בלא
ברור לי מה, עושים סדר בארונות - - -

היו"ר דוד ביטן:

זה החוק הנורבגי, אני לא יודע איך כתבו את זה בחוק - -

חיים ילין (יש עתיד):

לא, לא. זה לא חוק נורבגי בכלל, זה החוק של הפיורדים אולי.

היו"ר דוד ביטן:

- - לא הייתי בוועדת החוקה, אני לא יודע איך כתוב דבר כזה.

מכלוף מיקי זוהר (הליכוד):

כשאתם רוצים להצטרף לנורבגים, אתם יודעים, במיוחד בנושא של החרמות. אצל
הנורבגים אתם מצטיינים בחרמות - - -

מרב מיכאלי (המחנה הציוני):

מיקי זוהר, די להסתה. די להסתה. אין פה אף אחד שתומך בחרם על ישראל.

היו"ר דוד ביטן:

זה לא מדינה פלסטינית פה - - -

מכלוף מיקי זוהר (הליכוד):

- - - כן תורמות להסתה וכן תורמות לחרמות.

מרב מיכאלי (המחנה הציוני):

מיקי זוהר, אתה מסית ומטנף.

מכלוף מיקי זוהר (הליכוד):

אני אומר - - -

מרב מיכאלי (המחנה הציוני):

אתה מטנף ומסית.

מכלוף מיקי זוהר (הליכוד):

- - - תתמודדו אתה.

היו"ר דוד ביטן:

מיקי, אתה סתם מפריע. די, כבר.

מיכל רוזין (מרצ):

אולי נשאיר אותך לבד עם מיקי מכלוף זוהר, וכשתגמרו נחזור.

מכלוף מיקי זוהר (הליכוד):

יאללה. נצביע. קדימה.

היו"ר דוד ביטן:

מיקי, אני קורא אותך לסדר פעם ראשונה. קראתי אותך לסדר.

מרב מיכאלי (המחנה הציוני):

אנחנו עובדים בכלים הכי בסיסיים של האופוזיציה. אני גם רוצה להגיד, אדוני,
וצריך להגיד כאן בפורום הזה, שיושב-ראש הכנסת היה מאוד לא בסדר, כשהוא היה
מעל במת הכנסת האשים את האופוזיציה בהתעללות בעובדי ועובדות הבית. בכל
הכבוד, כשהקואליציה מדי יום רביעי עושה הצבעה שמית על כל חוק וחוק ומשאירה
פה את עובדי הכנסת הרבה מעבר למה שהם היו רגילים לעבוד בימי רביעי אין עם
זה שום בעיה, ובגלל שהאופוזיציה משתמשת בכלי הכי בסיסי שלה, פעם אחת אנחנו
ביקשנו הצבעה שמית, אז אנחנו מואשמים בהתעללות בעובדות ובעובדי הכנסת? זה
דבר שהוא באמת מחפיר, עם כל הכבוד.

כמו שזכותה של הממשלה להביא את סדר היום שהיא רוצה להביא, זכותה של
האופוזיציה לדבר על הדברים ולהביע את דעתה. אם קבעו סדרי דיון - - -

היו"ר דוד ביטן:

לכן אנחנו מאריכים את הזמן, שתהיה לכם זכות.

מרב מיכאלי (המחנה הציוני):

אין שום בעיה להמשיך את הדיון ביום אחר, אפשר להמשיך אותו מחר, אפשר להמשיך
אותו ביום שני הבא. שר החינוך – אם הוא יכול היה לא להיות במשרד החינוך,
הוא יכול לא להיות במשרד החינוך עוד יומיים-שלושה, לא יקרה שום אסון. אחרת
למה אתם משחקים את המשחק הזה?

היו"ר דוד ביטן:

אנחנו ערים לבקשת יש עתיד שהוגשה לבג"ץ, שראש הממשלה לא יהיו לו יותר מדי
תיקים - -

מרב מיכאלי (המחנה הציוני):

הוא באמת כרגע לא יכול להיות שר החינוך. כרגע פשוט אין שר חינוך.

היו"ר דוד ביטן:

- - לכן אנחנו לא רוצים שהוא יחזיק גם את תיק החינוך הרבה זמן.

מיקי לוי (יש עתיד):

עוד 24 שעות זה לא ישנה.

רוברט אילטוב (ישראל ביתנו):

אם הוא יחזיק עוד 24 שעות, זה מה שישנה לך?

היו"ר דוד ביטן:

החלטנו בעניין הזה לשמוע לכם.

מיקי לוי (יש עתיד):

אדוני עורך-דין די שנון ויודע ש-24 שעות לא יוסיפו.

חיים ילין (יש עתיד):

כשינון מגל היה בכנסת לא היתה בעיה בכלל, אז מה אתם מאשימים אותנו? מה אתם
מאשימים? זה הקואליציה.

מיקי לוי (יש עתיד):

אתם אשמים בכול.

היו"ר דוד ביטן:

חבר'ה, אם תמשיכו, היא תאתחל לי את הזמן עוד פעם...

חיים ילין (יש עתיד):

אתה לא יודע, יש לנו עסקה כזאת - - -

היו"ר דוד ביטן:

יש לך עוד חצי דקה. אם תרצי אחר-כך עוד פעם, אני אתן לך סיכום. תרשמו, סיעת
העבודה.

מרב מיכאלי (המחנה הציוני):

לא בכדי נסגרו סדרי הדיון עד השעה 16:00 היום, זה מה שצריך להיות. זה בסדר
גמור להמשיך את הדיון ביום שלישי או ביום שני הבא, והיום צריך להשאיר את
המצב כמו שהוא וללכת ב-16:00 להדלקת נרות. תודה, אדוני.

היו"ר דוד ביטן:

אני אסביר. בחנוכה, מה שאמרת את זה נכון, אבל אנחנו מצפים שהאופוזיציה
תתנהג בהתאם. אתם יכולים להביע את העמדה שלכם, שניים-שלושה איש, ארבעה, לא
צריך לחזור - - -

מרב מיכאלי (המחנה הציוני):

עכשיו גם הקואליציה תתחיל להגיד לנו כמה אנשים יכולים לדבר מהאופוזיציה?

היו"ר דוד ביטן:

לכן אני מאריך את הדיון.

מרב מיכאלי (המחנה הציוני):

שינוי תקנון – האופוזיציה יכולה לדבר רק כשהקואליציה מסכימה.

היו"ר דוד ביטן:

אני מעוניין לשמוע את כולכם, לכן אני מאריך את הדיון. בבקשה. מיכל בירן,
דקה יש לך.

מיכל בירן (המחנה הציוני):

כמה דברים הטרידו אותי בעניין.

מרב מיכאלי (המחנה הציוני):

היא מחליפה את חברת הכנסת איילת נחמיאס.

היו"ר דוד ביטן:

אין מחליפה. חבר ועדה – שלוש דקות. מי שלא חבר ועדה – דקה. אם זה יימשך
יותר מדי אני אפסיק גם את זה. בבקשה, דקה.

מיכל בירן (המחנה הציוני):

כמה דברים הטרידו אותי. דבר ראשון, האמירה השערורייתית שלך, דוד, שמבקשת
מחברי הקואליציה לא לדבר. הרי הציבור שלהם שלח אותם לכאן בשביל להביע את
דעתם על כל סוגיה ועניין. ואותי באופן אישי מאוד-מאוד מטרידה האמירה הזאת
שלך.

רועי פולקמן (כולנו):

מאוד חשוב לה שנשמע אותה.

היו"ר דוד ביטן:

ביקשתי לא לדבר ביניהם.

רועי פולקמן (כולנו):

סליחה. מאוד חשוב לה שנשמע אותה.

היו"ר דוד ביטן:

לא לדבר ביניכם. לא אמרתי להם לא לדבר, אמרתי לא לדבר ביניכם.

מיכל בירן (המחנה הציוני):

פירשתי זאת אחרת, וזה באמת מאוד הטריד אותי בגלל הדמוקרטיה.

דבר שני, אני מאוד דואגת לחברי מיקי זוהר, שהוא באמת חבר יקר, והוא פה עומד
ומפרגן לנפתלי בנט, ואני יודעת מה יקרה, בבחירות ילכו וינסו למחוק את
הקליפים האלה של מיקי זוהר מפרגן לנפתלי בנט שיריבו על קרדיט, אז כואב לי
הלב, מיקי.

מכלוף מיקי זוהר (הליכוד):

הכול זה קרדיט של ראש הממשלה וממשלתו. נפתלי בנט עושה עבודה מצוינת במשרד
החינוך בשונה מההרס שעשתה יש עתיד.

מרב מיכאלי (המחנה הציוני):

אז לא הבנתי, אם זה - - -

מיקי לוי (יש עתיד):

אם היית מדבר מידיעה, מילא, אבל נפתלי בנט, ייאמר לזכותו, שהוא ממשיך את
אותן תוכניות. צא ולמד. צא ולמד.

שולי מועלם-רפאלי (הבית היהודי):

הרי לפני שיש עתיד הגיעו לכנסת לא עשו כלום, חברי הכנסת לוי.

מיקי לוי (יש עתיד):

אתה זורע שנאה. ההיתממות שלך וההתבטאויות שלך לאורך כל הדרך בחודשים
האחרונים לא ראויות. תבדוק את עצמך, תבדוק את עצמך. תסתכל בראי.

מכלוף מיקי זוהר (הליכוד):

אני יודע בדיוק מה אני אומר.

מכלוף מיקי זוהר (הליכוד):

אתה יכול להתבייש, להתבייש בהתבטאויות שלך כלפי כל אחת מסיעות האופוזיציה.
זה בדיוק הסגנון שלך שאתה מביא ממקום לא ידוע.

היו"ר דוד ביטן:

מיקי, אני קורא אותך לסדר פעם ראשונה.

חיים ילין (יש עתיד):

אתה בדרך הנכונה שיצביעו בעדך אנשים. ההתלהמות בארצית, אין לך בעיה. מיקי,
אתה סולל את דרכך.

מיכל רוזין (מרצ):

מיקי, שר חינוך שאומר "כדור בין העיניים" לראש ממשלה, אכן ראוי שימשיך
להיות שר החינוך...

היו"ר דוד ביטן:

אני קורא אותך לסדר פעם ראשונה. תקשיבו, מי שיפריע, אני אוריד לו את הזמן
הזה מהדקה שלו - -

מכלוף מיקי זוהר (הליכוד):

יש עתיד היא סיעה פופוליסטית - - -

היו"ר דוד ביטן:

- - קודם כול, נתחיל מזה. מותר לי.

מיקי לוי (יש עתיד):

מה הכללים האלה? אתה בכל יום מביא לנו כללים חדשים.

היו"ר דוד ביטן:

מיכל, סיימת?

מיכל בירן (המחנה הציוני):

לא, לא, לא. יש לי עוד טיעון אחד.

היו"ר דוד ביטן:

יש לך עשר שניות.

קריאות:

- - -

מיכל בירן (המחנה הציוני):

מפריעים לי.

היו"ר דוד ביטן:

אני אעמוד על הדקה הזאת.

מיכל בירן (המחנה הציוני):

לא בזמן שמפריעים לי.

היו"ר דוד ביטן:

קדימה, דברי. מהר.

מיכל בירן (המחנה הציוני):

בקיצור, רק רציתי לסיים את הנקודה הקודמת שאני מאוד מוטרדת מחברי מיקי זוהר
והפרגונים שהוא נאלץ לפרגן פה לנפתלי בנט, כי אני יודעת שבבחירות אחר-כך
ינסו למחוק את זה.

מיקי לוי (יש עתיד):

נפתלי שכיוון אקדח לראש הממשלה - - -

מיכל בירן (המחנה הציוני):

דבר שני, אחרון חביב – חברי מוזס שיושב פה לידי ואחרים שלחוצים בצדק,
שרוצים ללכת ולחגוג את חג החנוכה, כל אחד כהלכתו וכל אחד על-פי צו מצפונו
ואמונתו - - -

היו"ר דוד ביטן:

תודה. תודה. אולי אני אשחרר אותך, כי הישיבה - - -

מיכל בירן (המחנה הציוני):

מאוד מטריד אותי שאנחנו ממשיכים להישאר כאן סתם מעבר ל-16:00.

מנחם אליעזר מוזס (יהדות התורה):

מי רוצה להתקזז אתי באופוזיציה?

היו"ר דוד ביטן:

אילטוב, שלוש דקות יש לך.

חיים ילין (יש עתיד):

כואב לי הלב, זה נראה כמו פיקוח נפש.

היו"ר דוד ביטן:

ילין, אני קורא אותך פעם ראשונה לסדר.

חיים ילין (יש עתיד):

המקום היחיד שקוראים לי לסדר.

היו"ר דוד ביטן:

אתה לא מפסיק לדבר.

חיים ילין (יש עתיד):

מה אתה רוצה? אני מספר בדיחה למוזס.

מיכל רוזין (מרצ):

מוזס, כמה נכדים - - -

קריאה:

לא מספרים. לא מספרים.

מנחם אליעזר מוזס (יהדות התורה):

הנין שנולד לי היום?

קריאה:

מזל טוב.

יואל חסון (המחנה הציוני):

אדוני, כל יום נולדים לך נינים, בלי עין הרע. כל יום. מה אתה עושה מזה
עניין?

מיכל רוזין (מרצ):

מותר לו לעשות מזה עניין - - -

יואב קיש (הליכוד):

מוזס, תגיד לו שיאמץ עוד כלבלב.

יואל חסון (המחנה הציוני):

תאמין לי, אם תאמץ כלבלב, כמו שחבר הכנסת קיש אומר, זה ירגש אותנו יותר.
אמץ כלבלב.

היו"ר דוד ביטן:

אני קורא אותך לסדר פעם ראשונה.

יואל חסון (המחנה הציוני):

אותי?

היו"ר דוד ביטן:

כן.

קריאה:

זה כבר פעם שנייה.

יואל חסון (המחנה הציוני):

לא ידעתי שעל בדיחות.

היו"ר דוד ביטן:

זה לא על בדיחות. ממתי כלבלב זה בדיחה?

יואל חסון (המחנה הציוני):

לא. הסיפור כולו היה בדיחה.

היו"ר דוד ביטן:

אני אספר לכם בדיחה עוד מעט.

יואל חסון (המחנה הציוני):

אתה לא בקשב, אדוני.

היו"ר דוד ביטן:

אילטוב, בבקשה.

רוברט אילטוב (ישראל ביתנו):

כבוד היושב-ראש, קודם כול עכשיו ראיתי ב"מעריב מבזקים", מ-15:29, הודעה –
הכנסת אישרה את נפתלי בנט לשר החינוך.

מיקי לוי (יש עתיד):

זו הודעה שמשרד החינוך שחרר לפני.

היו"ר דוד ביטן:

אז על מה אנחנו דנים?

רוברט אילטוב (ישראל ביתנו):

זה היה ב-15:29.

היו"ר דוד ביטן:

אז תוותרו על זכות הדיבור.

רוברט אילטוב (ישראל ביתנו):

זו היתה הודעה של הקואליציה, חבר'ה. אני לא מבין למה בכלל אנחנו יושבים
ודנים בזה.

היו"ר דוד ביטן:

רק שתדעו שבכול אשמה מועלם, כי בגללה הוא התפטר.

קריאות:

- - -

שולי מועלם-רפאלי (הבית היהודי):

ברור. מה שאומרים אצלנו "טוב שבאת".

יואל חסון (המחנה הציוני):

סוף-סוף מועלם לא נורבגית. היא לא נורבגית יותר. תגיד לה תודה.

שולי מועלם-רפאלי (הבית היהודי):

זה הזמן, חברים, שכל אחד יגיד לי שני דברים: אחד טוב ואחד רע...

רוברט אילטוב (ישראל ביתנו):

אדוני היושב-ראש, קודם כול, לא הבנתי על איזה כישלון הוא התפטר ולמה הוא
מתמנה מחדש, אבל הוא התפטר, וזאת עובדה. אני חושב שזה ניצול לרעה של החוק
הנורבגי. למרות שאני מאוד מחבב את נפתלי בנט גם כחבר אני חושב שלא נכון
לעשות את זה בדרך כזאת.

בנוסף, קבענו לוח-זמנים, זה היה בהסכמה וזה עבר פה בוועדת הכנסת. אם הממשלה
והקואליציה לא יודעות להתנהל, ועצם זה שאנחנו נמצאים - - -

מיכל רוזין (מרצ):

- - -

רוברט אילטוב (ישראל ביתנו):

די. אני באופוזיציה.

מיכל רוזין (מרצ):

אני אתך. רציתי לברך את מוזס.

רוברט אילטוב (ישראל ביתנו):

אם הממשלה והקואליציה לא יודעים לנהל זמנים, לא צריך להגיע להסכמות.

היו"ר דוד ביטן:

באופוזיציה לא יודעים לנהל את הזמנים, כי הם לא הצליחו - - -

רוברט אילטוב (ישראל ביתנו):

סליחה, יש לנו כלים פרלמנטריים. כבוד היושב-ראש, יש לנו כלים פרלמנטריים
ויש הסכמות ויש קביעות - - -

היו"ר דוד ביטן:

זה גם כלי פרלמנטרי.

רוברט אילטוב (ישראל ביתנו):

זה קביעות של הוועדה שלך.

היו"ר דוד ביטן:

הוועדה שלי זה כלי פרלמנטרי. מה זה? זה לא כלי פרלמנטרי?

חיים ילין (יש עתיד):

אתה צודק. זה לקחת הסכמות ולהביא אותן למקום אחר.

רוברט אילטוב (ישראל ביתנו):

עצם זה שאנחנו יושבים ודנים פה היום, בשעה הזאת, על דחיית השעה, האופוזיציה
ניצחה. אתה יכול לקבל את הרוב, אין לך בעיה.

היו"ר דוד ביטן:

תודה. ילין דקה. תעמדו בזמנים, בסדר? תעשו לי טובה.

מכלוף מיקי זוהר (הליכוד):

זה עוזר לכם בעוד מנדטים.

רוברט אילטוב (ישראל ביתנו):

אתה אל תדאג למנדטים שלנו, תדאג למנדטים שלך.

חיים ילין (יש עתיד):

כבוד היושב-ראש, תודה שנתת לי דקה, כבר גנבו לי חצי. אני רוצה להזכיר לכולם
למה אנחנו פה, אנחנו לא פה בגלל חנוכה. אני רוצה להזכיר לכולכם שאנחנו גם
לא פה בגלל שאנחנו צריכים להדליק נרות בשעה 16:00. אנחנו פה בגלל שחבר כנסת
מהבית היהודי התפטר. לא רק שהתפטר, אלא שהבא בתור שצריך להיכנס לא מוסכם
כנראה על שר החינוך.

היו"ר דוד ביטן:

לא, הוא לא רוצה.

חיים ילין (יש עתיד):

זה לא משנה, בגלל זה אנחנו פה. אם החוק הנורבגי, שקראתי לו "הפיורדי", היה
מתקיים היום, שולי, לא היתה בעיה, היית נכנסת לכנסת בלי כל הסמטוחה הזאת.
נבין מאיפה זה בא. מאשימים את האופוזיציה – אנחנו הפושעים.

היו"ר דוד ביטן:

מי אמר? זה לא. זה לא.

חיים ילין (יש עתיד):

סלח לי, כבוד היושב-ראש, צריך להבין מאיפה זה בא. הבית היהודי עשה את
המעשה, הוא בחר בדרך הזאת, ואם היום ב-16:00 לא נדליק נרות, היושב-ראש של
הכנסת טעה, זה לא בגלל האופוזיציה, זה בגללכם.

יואב קיש (הליכוד):

לא, הצבעות שמיות זה לא בגלל האופוזיציה?

חיים ילין (יש עתיד):

הבית החם של היהודים לא נותן לנו להדליק נרות בשעה 16:00. תודה.

היו"ר דוד ביטן:

ילין, תודה.

מיכל בירן (המחנה הציוני):

אתם שברתם את שיא גינס בהצבעות שמיות בקואליציה.

שולי מועלם-רפאלי (הבית היהודי):

בעיקר לא נותנים לעיסאווי פריג' להדליק נרות ...

היו"ר דוד ביטן:

מיקי לוי, דקה.

שולי מועלם-רפאלי (הבית היהודי):

בעיקר לא נותנים לעיסאווי פריג' להדליק נרות, בגלל זה שלחתם אותו להיות זה
שמדבר בשם האופוזיציה. עיסאווי פריג' ב-16:00 צריך להדליק נרות חנוכה.

חיים ילין (יש עתיד):

עזבי, שולי, זה לא זה. את יודעת שאני צודק, אבל את מעבירה את האחריות עכשיו
על - - -

היו"ר דוד ביטן:

שולי, היום את מחויבת לבנט שהתפטר בשבילך. אם היית מחכה חודש, לא היית
מחויבת.

שולי מועלם-רפאלי (הבית היהודי):

אדוני, אני מחויבת רק לציבור ששלח אותי ולערכים שבשמם אתה ואני נמצאים כאן.
רק לזה אני מחויבת.

היו"ר דוד ביטן:

חודש היית צריכה להמתין.

חיים ילין (יש עתיד):

השתמשתם בכלים פרלמנטריים - - -

שולי מועלם-רפאלי (הבית היהודי):

מצוין, וגם עכשיו משתמשים בכלים פרלמנטריים - -

חיים ילין (יש עתיד):

יפה מאוד, אבל שלא יאשימו את האופוזיציה.

שולי מועלם-רפאלי (הבית היהודי):

- - גם האופוזיציה וגם הקואליציה. גם האופוזיציה וגם הקואליציה משתמשים
בכלים פרלמנטריים.

היו"ר דוד ביטן:

חברת הכנסת מועלם, מספיק.

מיכל רוזין (מרצ):

- - - אם אתם עשיתם ג'ינגול בחוק - - -

היו"ר דוד ביטן:

אני קורא אותך לסדר פעם שנייה.

חיים ילין (יש עתיד):

שולי, אני אסביר לך מה היא אמרה לך – לא להתלהם, כי פשוט - - -

מיקי לוי (יש עתיד):

אני מבקש, אדוני היושב-ראש - - -

היו"ר דוד ביטן:

אני קורא אותך לסדר פעם שנייה, שימי לב.

מיכל רוזין (מרצ):

לשולי לא קראת אפילו פעם אחת. האפליה - - -

היו"ר דוד ביטן:

אז אני אקרא לה עוד מעט.

יואב קיש (הליכוד):

לפחות זה לא אפליה על רקע מין...

קריאות:

- - -

מיקי לוי (יש עתיד):

אני מבקש, אדוני היושב-ראש - -

היו"ר דוד ביטן:

בבקשה.

מיקי לוי (יש עתיד):

- - להפנות למה שאמר חבר הכנסת מיקי מכלוף זוהר, לא שמעתי אותך מגן בחירוף
נפש על נפתלי בנט כאשר הוא כיוון וירה לראש הממשלה, וכדברי הגשש "פגע לו
בול בפוני". לא שמעתי אותך. לא שמעתי אותך.

מכלוף מיקי זוהר (הליכוד):

ראש הסיעה שלך לקח נשק?

מיקי לוי (יש עתיד):

אל תפריע לי בבקשה. אל תפריע.

מכלוף מיקי זוהר (הליכוד):

הוא הרים נשק בחייו בשירות שלו ברדיו?

מיקי לוי (יש עתיד):

עזוב. עזוב.

מכלוף מיקי זוהר (הליכוד):

כשהוא היה ברדיו הוא הרים נשק?

מיקי לוי (יש עתיד):

אם אתה כבר רוצה, אני אסביר לך - - -

מכלוף מיקי זוהר (הליכוד):

הוא רוצה להיות ראש ממשלה, לא? יש לו עבר ביטחוני רחב? הוא יודע להחזיק
נשק?

היו"ר דוד ביטן:

לא ראיתי דבר כזה.

מיקי לוי (יש עתיד):

הוא מסיעתך.

יואל חסון (המחנה הציוני):

גם אני לא ראיתי דבר כזה, אדוני.

מיקי לוי (יש עתיד):

אדוני, עכשיו בשיא הרצינות, אנחנו מכבדים את עובדי הכנסת, הנה תשמעו, בשעה
16:00, אני מתחייב בשם האופוזיציה, לצאת ולהדליק נרות יחד עם כל עובדי
הכנסת כמימים ימימה. ולכן התרגיל הזה - -

מכלוף מיקי זוהר (הליכוד):

שלכם.

מיקי לוי (יש עתיד):

- - שהוא תרגיל מאוד יפה שעשה יושב-ראש הכנסת בעצם הארכת המליאה, כאשר
אנחנו קובעים עם משפחותינו וצריכים לנסוע מחוץ לעיר כדי להדליק נרות - - -

היו"ר דוד ביטן:

סיימת.

מיקי לוי (יש עתיד):

לא, יש לי עשר שניות.

היו"ר דוד ביטן:

עברה דקה. עברה דקה.

מיקי לוי (יש עתיד):

הסתכלתי, דודי. יש לי עשר שניות.

היו"ר דוד ביטן:

הסתכלת?

מיקי לוי (יש עתיד):

בחיי.

היו"ר דוד ביטן:

אתה עם עצר או מה?

מיקי לוי (יש עתיד):

לא, אני עם סטופר.

מרב מיכאלי (המחנה הציוני):

דודי? הוא קורא לך "דודי"?

היו"ר דוד ביטן:

אנחנו חברים טובים.

מרב מיכאלי (המחנה הציוני):

דודי?

מיקי לוי (יש עתיד):

אני חושב שאתה צריך להכשיל - - -

היו"ר דוד ביטן:

חבר'ה, לא הכול פוליטיקה, יש גם דברים אחרים.

קריאה:

- - -

מיקי לוי (יש עתיד):

תאמין לי, מיקי מכלוף, כמות ההצבעות שהצבעתי - - -

מכלוף מיקי זוהר (הליכוד):

אתה יודע אומרים שטוב שקוראים בשם של הבן אדם לפחות שלוש פנים ביום, אז אתה
קורא לי בכל פעם "מכלוף", קודם כול אני מודה לך, זה פעם אחת. פעם שנייה - -
-

מיכל רוזין (מרצ):

אני מבינה שמיקי מכלוף זוהר, מיקי מכלוף זוהר, מיקי מכלוף זוהר, יכול לדבר
בלי הפסקה.

מכלוף מיקי זוהר (הליכוד):

פעם שנייה, אני יודע שדברי קשים מאוד לשמיעה. אני יודע את זה - -

היו"ר דוד ביטן:

מיקי, אני קורא אותך פעם שנייה לסדר.

מכלוף מיקי זוהר (הליכוד):

- - הם האמת.

מיקי לוי (יש עתיד):

מבחינתי הם לא ראויים. תאמין לי, הדברים שלך לא ראויים. הדברים שלך לא
ראויים להתייחסות אפילו.

היו"ר דוד ביטן:

מיקי, אני אקרא גם אותך.

מיקי לוי (יש עתיד):

אני מציע לך ללכת ללמוד הליכות עולם.

היו"ר דוד ביטן:

גם כשהוא מדבר אלי, אני לא - - -

מכלוף מיקי זוהר (הליכוד):

אני מדבר אליו. ההליכות שלי טובות ביותר.

יואל חסון (המחנה הציוני):

אולי תשים נקודה?

מיקי לוי (יש עתיד):

יש לך מה ללמוד. ולכן, אדוני, ראוי שתקבל אומץ ותדחה את הישיבה.

היו"ר דוד ביטן:

בן צור, בבקשה.

יואב בן צור (ש"ס):

אני רוצה להציע משהו. ברמדאן אנחנו מאפשרים לערבים לצאת בזמן שהם צריכים
לאכול, לשבור את הצום, באותו זמן אין הצבעות. אני רוצה להציע שאם אין
אפשרות לסיים את הישיבה בזמן, שתיעשה הפסקה ונחזור מאוחר יותר להצבעות.

היו"ר דוד ביטן:

מה זה מאוחר?

רוברט אילטוב (ישראל ביתנו):

אני צריך להגיע לנתניה ולחזור לירושלים?

היו"ר דוד ביטן:

אם אתם צריכים להדליק נרות, תדליקו פה בכנסת.

רוברט אילטוב (ישראל ביתנו):

מה, אין לי ילדים? לא הבנתי.

יואב בן צור (ש"ס):

אתה צריך להדליק בבית שבו אתה ישן ולא במקומות מזדמנים.

היו"ר דוד ביטן:

אז הנה, פה אנחנו ישנים לפעמים, בכנסת. פעם אחת נרדמתי פה לשעה.

יואב בן צור (ש"ס):

אתה תדליק פה - - -

מיקי לוי (יש עתיד):

הוא רוצה להדליק נרות, זו מצווה יותר גדולה מאשר להעביר את בנט היום להיות
שר.

היו"ר דוד ביטן:

יואל חסון. יואל חסון, אתה חבר ועדה. יש לך שלוש דקות.

יואב בן צור (ש"ס):

אז למה לי נתת רק דקה?

היו"ר דוד ביטן:

ביקשתי ממך רק דקה, אמרת לי "בסדר".

יואל חסון (המחנה הציוני):

תן לו שלוש דקות. אתה מפלה פה? בגלל שהוא דתי, אדוני?

יואב בן צור (ש"ס):

גם לקחת לי את הזמן, אמרת לי: הלכות. אפשר להדליק פה, אפשר להדליק שם.

יואל חסון (המחנה הציוני):

תן לנו כמה הלכות. תן לנו כמה הלכות.

יואב בן צור (ש"ס):

האמת שיש כמה מנהגים.

מכלוף מיקי זוהר (הליכוד):

אתם עושים קידוש השם...

יואל חסון (המחנה הציוני):

תגיד. תגיד מנהגים.

יואב בן צור (ש"ס):

יש כמה מנהגים לכבוד חנוכה. המנהג הראשון שמדליקים בשקיעת החמה, וזה
ב-16:40.

יואל חסון (המחנה הציוני):

אתה יכול לפרט יותר...

יואב בן צור (ש"ס):

זה ב-16:40. והמנהג השני שהספרדים נוהגים להדליק בצאת הכוכבים, וזה בשעה
17:00.

יואל חסון (המחנה הציוני):

מה היה המנהג הראשון...

יואב בן צור (ש"ס):

המנהג הראשון לאשכנזים. אין פה הרבה אשכנזים שמדליקים, רק קצת, מוזס ועוד
כמה, יותר ספרדים מדליקים. הספרדים מדליקים בשעה 17:00, בצאת הכוכבים. רועי
פולקמן, לך אני מרשה להדליק ב-20:00.

היו"ר דוד ביטן:

זהו? סיימת?

יואל חסון (המחנה הציוני):

המנהג השני - - -

היו"ר דוד ביטן:

יואל חסון.

יואל חסון (המחנה הציוני):

לא הבנתי את המנהג השני.

היו"ר דוד ביטן:

יואל. יואל, דבר. דבר.

היו"ר דוד ביטן:

רבותי, עצרו רגע.

יואל חסון (המחנה הציוני):

מה "עצרו"?

היו"ר דוד ביטן:

רגע. אני מודיע לפרוטוקול שרק מי שנמצא פה יש לו זכות דיבור. מי שיבוא
הלאה, לא יהיה לו. דבר.

יואל חסון (המחנה הציוני):

אני לא יודע אם יש דבר כזה, אדוני. אתה מביא לפה חוקים - - -

מיכל בירן (המחנה הציוני):

אתה לא יכול להמציא חוקים - - -

יואב קיש (הליכוד):

בטח שאפשר.

היו"ר דוד ביטן:

אין יותר זכות דיבור מעבר לאנשים שיושבים פה.

יואב קיש (הליכוד):

אני מזכיר לך שאיתן כבל עשה את זה במתווה הגז לא מעט פעמים.

היו"ר דוד ביטן:

נתתי אופציה לאנשים להגיע, הם לא מגיעים. אני צריך לחכות להם?

יואל חסון (המחנה הציוני):

אדוני, אני מתפלא מאוד כשאני רואה את אנשי הליכוד באים להתגייס, לעזור
לנפתלי בנט. אני מציע לכולכם, גשו ללשכת ראש הממשלה ותשאלו את ראש הממשלה
בשקט-בקשט אם הוא באמת רוצה שזה יעבור היום. אני לא בטוח. אני לא בטוח.

היו"ר דוד ביטן:

שאלתי אותו.

מיכל רוזין (מרצ):

עם הכדור בין העיניים או בלי?

יואל חסון (המחנה הציוני):

אני מכיר את ראש הממשלה. אני אומר לך, הוא היה רוצה לראות - - -

יואב קיש (הליכוד):

אתה מכיר מרוב המפלגות שעברת? איך אתה מכיר?

יואל חסון (המחנה הציוני):

זה כבר נדוש. לא מעניין. תנסה להיות מקורי.

יואב קיש (הליכוד):

כלבלב. כלבלב. תיקח כלבלב, יואל.

יואל חסון (המחנה הציוני):

מי הכלבלב פה, אתה או אני?

יואב קיש (הליכוד):

תיקח כלבלב. תיקח כלבלב.

יואל חסון (המחנה הציוני):

יש לי כלב מדהים. אל תדאג. לקחתי כמה בחיי.

ברצינות עכשיו, אני לא בטוח. אתם, חברי הליכוד, תבדקו מה ראש הממשלה רוצה,
הרי אתם בדרך כלל קשובים לרצונותיו, לגחמותיו, רוצים תמיד לספק אותו.

מיכל בירן (המחנה הציוני):

ומה שרה תגיד על זה?

יואל חסון (המחנה הציוני):

אני אומר לכם, לדעתי הוא רוצה לראות - - -

שולי מועלם-רפאלי (הבית היהודי):

מיכל, זה לא לכבודנו. זה לא לכבודנו. אני מבקשת - - -

מיכל בירן (המחנה הציוני):

- - -

שולי מועלם-רפאלי (הבית היהודי):

זה לא לכבודנו, כנשים, שתדברי על רעיית ראש הממשלה, אני לא מדברת עכשיו - -
-

יואל חסון (המחנה הציוני):

עכשיו עוד אחת שרוצה על הגב של שרה לקבל ג'וב. די כבר. מספיק. מה עכשיו,
מגנים על אשת ראש הממשלה? תיכף גם פה יקימו עמותה.

שולי מועלם-רפאלי (הבית היהודי):

לא, אבל איכשהו אף גבר לא עושה את זה, רק הנשים עושות את זה.

מיכל בירן (המחנה הציוני):

כשהיא לא תתעסק בענייני המדינה, היא תהיה מחוץ לתחום.

יואל חסון (המחנה הציוני):

אדוני, למה אתה לא מגן עלי? אתה לא רואה שאני פגוע? תגן עלי.

מיכל בירן (המחנה הציוני):

אם הוא היה אישה, היית מגן עליו?

יואל חסון (המחנה הציוני):

תגן עלי. לא הגנת עלי גם בישיבה קודמת.

היו"ר דוד ביטן:

הבטחתי לך פיצוי.

יואל חסון (המחנה הציוני):

אתה יודע מה עושים עם פיצויים.

היו"ר דוד ביטן:

הלאה.

יואל חסון (המחנה הציוני):

תקשיב. תשאלו את ראש הממשלה מה הוא רוצה. אני חושב, תחושתי האישית, בבטן,
שהוא דווקא היה רוצה לראות את נפתלי בנט מזיע, נמשח בנפט - - -

מיכל בירן (המחנה הציוני):

מובך קלות.

יואל חסון (המחנה הציוני):

מובך רבות. למה קלות? מותש, מזיע, הרי בסופו של דבר, אדוני, הרי ראש הממשלה
רוצה להחזיר לבנט על זה שבנט הטריד כנסת שלמה על החוק הנורבגי. הרי מי רצתה
את החוק הנורבגי בכלל? רק הבית היהודי רצתה, רק המפלגה הזאת. אף אחד אחר לא
רצה את זה. עובדה שאף אחד לא התפטר.

מיקי לוי (יש עתיד):

אין לנו דבר נגד חברת הכנסת מועלם.

יואל חסון (המחנה הציוני):

אל תפריע לי, מיקי. עובדה שאף אחד לא התפטר, רק בבית היהודי התפטרו, חזרו,
ההוא רוצה את זה - - -

שולי מועלם-רפאלי (הבית היהודי):

היחידים שעומדים במילה שלהם.

יואל חסון (המחנה הציוני):

ההוא לא רוצה את זה, כל מיני. מילים כאלה עדיף לא להגיד.

לכן אני אומר לך, אדוני יושב-ראש הוועדה, יש לך הזדמנות לעשות כאן משהו
גדול. מיקי זוהר, משהו גדול לראש הממשלה נתניהו. אני חושב, אגב, תחושת הבטן
שלי שמי שיעשה את הטובה הזאת לביבי יהיה יושב-ראש הקואליציה הבא.

היו"ר דוד ביטן:

תודה.

יואל חסון (המחנה הציוני):

באמת, אני אומר לך. יהיה יושב-ראש הקואליציה הבא.

מכלוף מיקי זוהר (הליכוד):

זה החלום של מרב מיכאלי, שאני יושב-ראש הקואליציה...

יואל חסון (המחנה הציוני):

מיקי, תקשיב לי. אני בעדך.

מכלוף מיקי זוהר (הליכוד):

נכון, מרב - - -

יואל חסון (המחנה הציוני):

מיקי, אני בעדך.

מרב מיכאלי (המחנה הציוני):

אני לא מתערבת לקואליציה בבחירת האנשים שלה.

רוברט אילטוב (ישראל ביתנו):

אף אחד לא רוצה להיות יושב-ראש הקואליציה, אתה לא מבין, עוד בקדנציה
הקודמת.

יואל חסון (המחנה הציוני):

הייתי יושב-ראש הקואליציה, זה אחלה ג'וב. אחלה ג'וב.

אני אומר לך, אדוני יושב-ראש הוועדה - - -

היו"ר דוד ביטן:

סיימת. סיימת.

יואל חסון (המחנה הציוני):

לא סיימתי, הפריעו לי.

היו"ר דוד ביטן:

לא, סיימת.

יואל חסון (המחנה הציוני):

אתה הרי רוצה להיות סגן שר בקרוב - - -

היו"ר דוד ביטן:

לא.

יואל חסון (המחנה הציוני):

אתה הולך להישאר אתנו בכל הארבע שנים?

היו"ר דוד ביטן:

לא יודע. אולי כן, אולי לא.

יואל חסון (המחנה הציוני):

אני חושב שצריך לעשות הצבעה בוועדה, אדוני, אם אנחנו רוצים או לא. אני לא
יודע.

היו"ר דוד ביטן:

בבקשה.

מיכל רוזין (מרצ):

תודה.

נחמן שי (המחנה הציוני):

מתי אני? מתי אני?

היו"ר דוד ביטן:

אתה אחר-כך. נחמן, אחר-כך.

מיכל רוזין (מרצ):

אני רוצה לומר שני עקרונות שמאוד חשובים לי ותעיד על כך חברת הכנסת מועלם
רפאלי, שעם כל אהבתי אליה ורצוני שהיא תחזור לכאן לכנסת, התנגדתי לחוק
הנורבגי מהרבה מאוד סיבות שלא נחזור עליהן כאן, אבל חלק מזה מכיוון שחשתי
שהקואליציה עושה פה חוכא ואיטלולא מהחוק ומהדמוקרטיה. ואני חושבת שמה שקורה
פה עכשיו זה הוכחה לכך.

בנוסף, ואתה יודע את עמדתי בעניין הזה, אני חושבת שאין סיבה שהכנסת פועלת
רק שלושה ימים בשבוע. ועם כל הכבוד, גם ביום שני, גם ביום שלישי, גם ביום
רביעי, יתכבדו כל חברי הכנסת והשרים ויגיעו לכאן. אין סיבה שיום שלישי
יהפוך להיות יום חופש עבור חברי הכנסת והשרים, אין סיבה שלא נעשה את ההצבעה
מחר. זה לא אופוזיציה לא מתחשבת, אני ממש מוחה על כך.

דרך אגב אני מקפידה על הדלקת נרות חנוכה כי אני אוהבת את החג הזה ואני
אוהבת את המשפחתיות והקהילתיות שבו, אבל כחילונית אני יכולה להדליק גם
ב-19:00 וב-20:00, אתה צודק. ואני בהחלט חושבת שאנחנו לפחות, מרצ, גם
בקדנציה הקודמת וגם בזאת הוכחנו את היחס שלנו אל הקהילה החרדית ולדת בצורה
המתחשבת ביותר.

מנחם אליעזר מוזס (יהדות התורה):

כשהיינו באופוזיציה, את מתכוונת.

מיכל רוזין (מרצ):

גם כשאתם בקואליציה.

אבל לא ייתכן שהקואליציה רומסת אותנו חדשות לבקרים כל הזמן. זה התחיל עוד
מאז שאתם הייתם אתנו באופוזיציה, בדיון המהיר על שלושת החוקים בשבוע אחד
בלי דיון, עם סדרי דיון, עם השוויון בנטל וכדומה, אנחנו ממשיכים עם זה
עכשיו בכנסת הזאת - - -

היו"ר דוד ביטן:

כבר דיברת יותר מדי.

מיכל רוזין (מרצ):

רגע, תן לי - - -

היו"ר דוד ביטן:

מספיק.

מיכל רוזין (מרצ):

אבל דיברתי לעניין, לא עשיתי צחוקים, לא עשיתי - - -

היו"ר דוד ביטן:

נחמן.

מיכל רוזין (מרצ):

רגע. תן לי משפט סיום.

היו"ר דוד ביטן:

נתתי לך שתי דקות וחצי.

מיכל רוזין (מרצ):

תן לי משפט סיום.

היו"ר דוד ביטן:

משפט סיום, אבל לא משפט ארוך.

יואל חסון (המחנה הציוני):

מה זה "ארוך"? תגדיר ארוך.

מיכל רוזין (מרצ):

אני מוחה על כך שמפילים - - -

היו"ר דוד ביטן:

נתתי לה דקה, היא דיברה שתי דקות וחצי.

מיכל רוזין (מרצ):

אני מוחה על כך - - -

היו"ר דוד ביטן:

חשבתי את מוחה בגללי.

מיכל רוזין (מרצ):

מיקי מכלוף זוהר. מיקי מכלוף זוהר. מיקי מכלוף זוהר. עכשיו אני יכולה לדבר.

יואל חסון (המחנה הציוני):

לא, תגידי "דוד ביטן" שלוש פעמים.

מכלוף מיקי זוהר (הליכוד):

מה קשור למכלוף זוהר עכשיו?

מיכל רוזין (מרצ):

אמרת להגיד את השם שלך שלוש פעמים.

משפט סיום. אני חושבת שלא ראוי שמכופפים את חוקי הדמוקרטיה ואת חוקי הכנסת,
חבר הכנסת ביטן, ואני חושבת שאתה שותף לי בעמדה הזאת, ואחר-כך עוד משחקים.
תסלחו לי, אני מבית פולני, והמשחקים הם משחקי פולניה, שבגללנו העובדים לא
הולכים הביתה ומוזס לא יכול להדליק נר עם הנין החדש שלו. באמת, תתיישרו לפי
הדמוקרטיה ותכבדו את האופוזיציה.

קריאות:

- - -

היו"ר דוד ביטן:

- - - נחמן שי.

קריאות:

- - -

מיכל רוזין (מרצ):

זה באמת כואב לי, אבל יש לי מהבית רגשות אשמה – פולניה.

היו"ר דוד ביטן:

מיכל, אני קורא לך לסדר פעם שנייה.

רוברט אילטוב (ישראל ביתנו):

מיכל, למה הפולנים אשמים?

מיכל רוזין (מרצ):

מה?

היו"ר אדוד ביטן:

אני אוציא אותך.

מיכל רוזין (מרצ):

לא. יושב-ראש הכנסת משחק לנו על המצפון שבגללנו העובדים לא הולכים הביתה
ומוזס לא ידליק נר עם הנין החדש שלו, אז אני אומרת שאני מומחית מהבית
מרגשות אשם פולניים, זה לא משחק עלי, מצטערת. תנהלו את הדמוקרטיה כמו
שצריך.

נבוא מחר - -

היו"ר דוד ביטן:

מספיק. אני קורא אותך לסדר פעם שלישית. נא להוציא אותה.

מיכל רוזין (מרצ):

- - אני בכנסת מחר עד 17:00, ונדליק נרות. תבואו כולם להדלקת נרות שלי מחר
ב-16:00, תבואו אתי פה לכנסת, הדלקת נרות. בואו נראה אתכם.

היו"ר דוד ביטן:

להוציא אותה בבקשה.

(חברת הכנסת מיכל רוזין יוצאת מחדר הוועדה)

יואל חסון (המחנה הציוני):

זכותנו לרגשות אשם.

היו"ר דוד ביטן:

בבקשה. חבר הכנסת נחמן שי, דקה.

נחמן שי (המחנה הציוני):

מה זה הקיפוח הזה?

היו"ר דוד ביטן:

דקה, אין מה לעשות. הוצאתי אותה.

נחמן שי (המחנה הציוני):

שלוש.

שולי מועלם-רפאלי (הבית היהודי):

מי שלא חבר ועדה - - -

יואל חסון (המחנה הציוני):

אני יכול לתת לו את שלוש הדקות שלי, אדוני?

שולי מועלם-רפאלי (הבית היהודי):

אחרי שדיברת כבר שש?

יואל חסון (המחנה הציוני):

שלוש הדקות שלי היו אישיות.

היו"ר דוד ביטן:

אתה מפריע עוד פעם.

יואל חסון (המחנה הציוני):

אני מפריע?

מיכל רוזין (מרצ):

אני יושבת פה בחושך לבד.

שולי מועלם-רפאלי (הבית היהודי):

תדליקי נרות...

נחמן שי (המחנה הציוני):

אני מוכרח להגיד לכם - - -

היו"ר דוד ביטן:

נחמן.

נחמן שי (המחנה הציוני):

אני מחכה שתעשה שקט.

מיקי לוי (יש עתיד):

רגע, אדוני היושב-ראש, היא מפחדת, היא בחושך.

היו"ר דוד ביטן:

נחמן.

נחמן שי (המחנה הציוני):

אני מחכה שתעשה שקט.

היו"ר דוד ביטן:

אני לא יכול בכוח לעשות שקט. תתחיל לדבר, אז יהיה שקט.

יואל חסון (המחנה הציוני):

למה אין לך פטיש? אם היה לך פטיש, היה פה סדר.

היו"ר דוד ביטן:

אני קורא לך לסדר פעם ראשונה.

יואל חסון (המחנה הציוני):

אותי?

קריאה:

כבר קראת לו פעם ראשונה.

היו"ר דוד ביטן:

בבקשה, דבר.

מיקי לוי (יש עתיד):

חברת הכנסת רוזין בחושך, היא מפחדת לבד.

היו"ר דוד ביטן:

מיקי, כבר פעם שנייה. שים לב, אני מוציא אותך.

נחמן שי (המחנה הציוני):

אתה על סף הגירוש.

היו"ר דוד ביטן:

דבר.

נחמן שי (המחנה הציוני):

חברים וחברות, אתם עושים צחוק מהעבודה, אין לזה הגדרה אחרת, ממש. קבעו דיון
עד 16:00 היום מסיבות טובות, חג בישראל, כל אחד ראוי לחגוג אותו. לא מסתדר
לכם להצביע מאיזו סיבה, תדחו את זה למחר. עם ישראל כנראה ימשיך לשרוד את
היעדר שר החינוך עוד 24 שעות, באמת, בלאו הכי בתי הספר, אם אתם לא זוכרים,
יוצאים מחר לחופשה בכלל. נוכחותו המרשימה של בנט - - -

היו"ר דוד ביטן:

טוב. עברה דקה.

נחמן שי (המחנה הציוני):

לא, אל תגיד לי "טוב" - - -

יואל חסון (המחנה הציוני):

לא צריך אותו לשיעורי אזרחות.

היו"ר דוד ביטן:

כבר עברה דקה.

נחמן שי (המחנה הציוני):

למה לא תיתן לי שלוש שניות?

מיקי לוי (יש עתיד):

לא צריך אותו אפילו לשיעורי עזר.

נחמן שי (המחנה הציוני):

ולכן מה שקבעתם, תעמדו מאחורי המילה שלכם. הכנסת זה לא מסטיק שמותחים אותו,
פעם ככה ופעם ככה, ימינה ושמאלה. תעמדו מאחורי המילה שלכם. אני יודע שקשה
לכם מאוד להבין את זה. ב-16:00 היום הכנסת צריכה להתפזר.

היו"ר דוד ביטן:

טוב. זוהיר בהלול, בבקשה. דקה.

יואב קיש (הליכוד):

הוא לא היה פה כשאמרת שמי - - -

היו"ר דוד ביטן:

הוא היה. הוא היה.

היו"ר דוד ביטן:

אל תדאג, אני יודע מי היה.

זוהיר בהלול (המחנה הציוני):

קיש, אל תתעמר בי בבקשה, תמצא לך תיקים אחרים.

היו"ר דוד ביטן:

מכיוון שזוהיר מדבר ארוך עם מילים מיוחדות, ניתן לו דקה וחצי. איך הוא
יספיק?

יואל חסון (המחנה הציוני):

איזה נדיב אתה.

יואב קיש (הליכוד):

זוהיר, אתה רואה, הרווחת. הרווחת.

מכלוף מיקי זוהר (הליכוד):

רק המילה ספקטקולרי, זה לבד יכול לקחת מלא זמן.

זוהיר בהלול (המחנה הציוני):

תודה רבה על ההעדפה המתקנת.

מיכל רוזין (מרצ):

אפשר להיכנס?

היו"ר דוד ביטן:

אבל בלי לעשות בלגן. כנסי.

זוהיר בהלול (המחנה הציוני):

אדוני, מה לעשות שביחסי הגומלין ביני לבין היהדות התרגלתי לאהוב כשאר בני
עמי את הסופגניות עתירות הכולסטרול. תקשיב לי, אדוני היושב-ראש, מכיוון
שהערבים למשל בפסח אוכלים ראשונים מצות עם ריבה - - -

שולי מועלם-רפאלי (הבית היהודי):

לא, עם שוקולד "השחר".

זוהיר בהלול (המחנה הציוני):

לא, מעדיפים ריבה אצלנו.

יואל חסון (המחנה הציוני):

אגב, אם כבר, שוקלד "נוטלה", לא "השחר".

היו"ר דוד ביטן:

בן ראובן זה הדובר האחרון, שיהיה ברור.

יואל חסון (המחנה הציוני):

מי הדובר האחרון?

היו"ר דוד ביטן:

הוא האחרון שביקש.

זוהיר בהלול (המחנה הציוני):

יואל. יואל.

נחמן שי (המחנה הציוני):

אני דיברתי הכי פחות.

היו"ר דוד ביטן:

אתה היית בסדר גמור.

נחמן שי (המחנה הציוני):

עם זה אני לא יכול להיבחר בפריימריז.

זוהיר בהלול (המחנה הציוני):

הואיל, אדוני, שאני כשאר בני הציביליזציה אוהבים גם חגים וגם אור, וזה חג
האור, עבדכם הנאמן שהפך, מעבר להיותו ערבי, גם לישראלי, אני מוזמן לכמה
וכמה הדלקות נרות הערב. אנא, במטותא ממך, אני לא רוצה לאכזב את אחי
היהודים - - -

מרב מיכאלי (המחנה הציוני):

- - -

היו"ר דוד ביטן:

אין יותר זכות דיבור לאף אחד.

זוהיר בהלול (המחנה הציוני):

לא רוצה לאכזב את אחי היהודים שממתינים לי - - -

מרב מיכאלי (המחנה הציוני):

הבטחת לתת לי עוד פעם, כי יש לי רק הצעה לסדר.

היו"ר דוד ביטן:

נגמר. נגמר.

זוהיר בהלול (המחנה הציוני):

- - - שממתינים לי בכיליון עיניים. אנא לא לפגוע בקדושת ישראל ובחגי עם
ישראל.

שולי מועלם-רפאלי (הבית היהודי):

ואו.

זוהיר בהלול (המחנה הציוני):

אני מבקש בשם המיעוט הערבי והרוב היהודי שלא לפגוע במסורת היפהפייה הזאת -
-

היו"ר דוד ביטן:

בן ראובן, דבר.

זוהיר בהלול (המחנה הציוני):

- - ולאפשר לנו ב-16:00, על-פי מה שקבעתם, לצאת ולעשות את מה שאתם רוצים
בנפתולי נפתלי בנט מחר ומחרתיים.

מרב מיכאלי (המחנה הציוני):

הנה, יואב בן צור הציע לחזור אחר-כך.

היו"ר דוד ביטן:

בן ראובן, אתה יכול לדבר?

היו"ר דוד ביטן:

הצבעה עוד דקה.

מרב מיכאלי (המחנה הציוני):

אדוני, לפני כן יש לי שאלה, לפני ההצבעה.

היו"ר דוד ביטן:

רגע.

אייל בן ראובן (המחנה הציוני):

אני רוצה לדבר על כבוד למילה, כבוד לנייר. חברים, הפסדתם את מה שאמרתי
עכשיו במליאה באשר לדברים שאמר השר בנט - -

נחמן שי (המחנה הציוני):

אתה יכול לחזור.

אייל בן ראובן (המחנה הציוני):

- - לגבי החוק הנורבגי. אבל זה כרגע פחות חשוב.

דב חנין (הרשימה המשותפת):

לא להעליל על הנורבגים, חברים. מה אתם רוצים מהנורבגים?

מכלוף מיקי זוהר (הליכוד):

חברים שלך.

אייל בן ראובן (המחנה הציוני):

יצא נייר - - -

דב חנין (הרשימה המשותפת):

מה אתם רוצים מהנורבגים?

אייל בן ראובן (המחנה הציוני):

יצא נייר כל-כך מסודר שאיפשר לכולנו לעשות היום סדר, לי ולארבעת ילדי,
להבטיח להם היום שבשעה 19:00, ביודפת, אנחנו נדליק נרות. ואני מצפה מחבר
הכנסת מוזס ומיואב, דווקא מהחרדים, לכבד את הדבר הזה. זה נראה לי מאוד-מאוד
חשוב, הרבה יותר חשוב מזה שההצבעה תהיה היום.

מיקי לוי (יש עתיד):

מזה שבנט יהיה שר חינוך היום או מחר.

מרב מיכאלי (המחנה הציוני):

אדוני, שנייה לפני ההצבעה. אני חייבת, אני מצטערת.

היו"ר דוד ביטן:

אמרתי: דקה, הצבעה. נגמר.

מרב מיכאלי (המחנה הציוני):

אדוני, סליחה, אני רוצה רק להגיד לפרוטוקול - - -

היו"ר דוד ביטן:

מה את רוצה?

מרב מיכאלי (המחנה הציוני):

שאלה. אני רוצה לשאול את היועצת המשפטית. למיטב הבנתי עד שלא השתנתה ההחלטה
המליאה צריכה להיסגר בשעה 16:00. זה מה שהוחלט בוועדת הכנסת.

היו"ר דוד ביטן:

מי בעד הצעת היושב-ראש?

מרב מיכאלי (המחנה הציוני):

רגע, שאלתי את ארבל והיא לא ענתה, אדוני.

היו"ר דוד ביטן:

אנחנו מצביעים עכשיו, לפני 16:00.

מיכל רוזין (מרצ):

התייעצות סיעתית.

היו"ר דוד ביטן:

אין התייעצות, נגמר. אני באמצע הצבעה.

מרב מיכאלי (המחנה הציוני):

אדוני, היועצת המשפטית לא ענתה לי.

היו"ר דוד ביטן:

אני באמצע הצבעה. מי נגד?

הצבעה

בעד – רוב

נגד – מיעוט

הצעת היושב-ראש אושרה.

מיקי לוי (יש עתיד):

רביזיה.

יואל חסון (המחנה הציוני):

רביזיה.

מיכל רוזין (מרצ):

מותר התייעצות סיעתית?

יואל חסון (המחנה הציוני):

רביזיה. רביזיה. רביזיה. אתה צריך לסגור את הדיון במליאה.

היו"ר דוד ביטן:

השאלה שלך לא רלוונטית, כי הצבעתי לפני 16:00.

מרב מיכאלי (המחנה הציוני):

אבל יש רביזיה, וכל זמן שיש רביזיה, ההחלטה לא בתוקף, אדוני.

יואל חסון (המחנה הציוני):

ההחלטה לא בתוקף. סליחה, אדוני, ההחלטה לא בתוקף, נקודה. את תקנון הכנסת
אני מכיר. תסלח לי.

היו"ר דוד ביטן:

אין שום בעיה עם זה. אין שום בעיה.

יואל חסון (המחנה הציוני):

תסלח לי, ההחלטה לא בתוקף.

היו"ר דוד ביטן:

ב-16:30 רביזיה.

יואל חסון (המחנה הציוני):

יש רביזיה, המליאה צריכה להינעל עכשיו. האם המליאה ננעלת, היועצת המשפטית?

ארבל אסטרחן:

אני נמצאת פה ואני לא יודעת מה קורה עכשיו במליאה.

מרב מיכאלי (המחנה הציוני):

האם נכון שהיא צריכה להינעל כי ההחלטה לא בתוקף?

יואל חסון (המחנה הציוני):

אנחנו שואלים אותך האם כרגע ההצבעה תקפה בגלל הרביזיה? כן או לא?

היו"ר דוד ביטן:

לא, הישיבה לא ננעלת, כי ועדת הכנסת החליטה היום - - -

מרב מיכאלי (המחנה הציוני):

זה לא נכון, כי ההחלטה לא בתוקף - - -

יואל חסון (המחנה הציוני):

מה זה השטויות האלה? מה זה השטויות האלה? מספיק כבר.

היו"ר דוד ביטן:

זה דיון שצריך להיות במליאה, לא פה.

מרב מיכאלי (המחנה הציוני):

לא, פה.

קריאות:

- - -

יואל חסון (המחנה הציוני):

אני רוצה לשמוע את היועצת המשפטית.

היו"ר דוד ביטן:

אתה לא יכול.

יואל חסון (המחנה הציוני):

אני פונה - - -

מרב מיכאלי (המחנה הציוני):

אני רוצה תשובה מהיועצת המשפטית.

קריאה:

הוא סגר את הדיון.

מרב מיכאלי (המחנה הציוני):

הוא לא סגר את הדיון.

היו"ר דוד ביטן:

זה דיון שצריך להיות במליאה, לא פה.

קריאות:

- - -

מרב מיכאלי (המחנה הציוני):

אדוני, לא. לא נכון.

היו"ר דוד ביטן:

רק במליאה שואלים, לא פה.

יואל חסון (המחנה הציוני):

אני רוצה חוות דעת עכשיו.

היו"ר דוד ביטן:

היא לא אחראית על המליאה, היא אחראית פה.

מיקי לוי (יש עתיד):

מוזס לא הצביע אתכם, אדוני, גם לא היה לכם רוב. לא היה לכם רוב. מי ספר?
אני רוצה לדעת.

יואל חסון (המחנה הציוני):

גנבת פה הצבעה. גנבת הצבעה.

קריאות:

לא היה רוב.

מיקי לוי (יש עתיד):

גם לא היה לכם רוב וגם צריך להפסיק את המליאה. לא היה רוב, מוזס לא הצביע
אתכם.

יואל חסון (המחנה הציוני):

מוזס לא הצביע, גנבתם פה הצבעה.

קריאות:

- - -

היו"ר דוד ביטן:

יש רוב.

הישיבה ננעלה בשעה 16:06.
