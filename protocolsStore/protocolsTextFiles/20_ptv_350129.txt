הכנסת העשרים

מושב שני

פרוטוקול מס' 164

מישיבת ועדת הכנסת

יום חמישי, י"ט באלול התשע"ו (22 בספטמבר 2016), שעה 10:00

סדר היום:

קביעת ישיבה מיוחדת לציון 21 שנים להירצחו של ראש הממשלה ושר הביטחון יצחק
רבין ז"ל

נכחו:

חברי הוועדה:

יואב בן צור – מ"מ היו"ר

מוזמנים:

מזכירת הכנסת ירדנה מלר-הורוביץ

לרשימת השדלנים שנכחו בדיון – ראו בקישור זה.

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

ירון קוונשטוק

קביעת ישיבה מיוחדת לציון 21 שנים להירצחו של ראש הממשלה ושר הביטחון יצחק
רבין ז"ל

היו"ר יואב בן צור:

טוב, אנחנו פותחים את הדיון. יום חמישי, י"ט באלול, השעה 10:00, קביעת
ישיבה מיוחדת לציון 21 שנים להירצחו של ראש הממשלה ושר הביטחון יצחק רבין.
מה ההצעה, גברתי מזכירת הכנסת?

מזכירת הכנסת ירדנה מלר-הורוביץ:

אנחנו פועלים בהתאם להוראות חוק יום הזיכרון ליצחק רבין, ואנחנו צריכים
כמובן לציין את הירצחו ואזכרה. י"ב בחשוון תשע"ז יחול השנה ב-13 בנובמבר
2016, וזה מיד לאחר האזכרה בהר הרצל בשעה 17:00. זה ביום ראשון השנה.

היו"ר יואב בן צור:

יום ראשון.

מזכירת הכנסת ירדנה מלר-הורוביץ:

יפה. אז פשוט ועדת הכנסת מתבקשת לקבוע שנוכל לקיים את הישיבה הזו.

אני רק רוצה לציין, כי נשאלתי. אנחנו פועלים לפי החוק. זה קרה שזה חל ביום
ראשון כבר בעבר, וגם ביום חמישי.

היו"ר יואב בן צור:

ואז עשו ישיבת מליאה מיוחדת?

מזכירת הכנסת ירדנה מלר-הורוביץ:

בוודאי. אז למשל הפעם האחרונה שהיה ביום ראשון י"ב בחשוון זה היה ב-28
באוקטובר 2012, וזה היה 17 שנים להירצחו. וקיימנו את זה ביום ראשון
ב-17:00, מיד אחרי הר הרצל.

היו"ר יואב בן צור:

גברתי לא חושבת שאולי כדאי, שאת האזכרה בהר הרצל יעשו ביום ראשון, אבל כדי
שיהיה קצת יותר מכובד, יהיה ציבור של חברי כנסת ואנשים שמגיעים, לדחות את
זה ביום אחד?

מזכירת הכנסת ירדנה מלר-הורוביץ:

כבר בדקנו הכול. בדקנו את זה גם עם המשפחה וגם עם מרכז ההסברה, שאחראי
לטקסים בהר הרצל, ומלווים גם אותנו בישיבות, וזה היום המבוקש. גם היושב-ראש
הסמיך אותי לבקש מוועדת הכנסת.

היו"ר יואב בן צור:

אין בעיה. מבחינתנו אין מניעה לקיים את הדיון ביום הזה.

ונביא את זה להצבעה.

הצבעה

בעד ההצעה – פה אחד

ההצעה לקביעת ישיבה מיוחדת לציון 21 שנים להירצחו של ראש הממשלה ושר
הביטחון יצחק רבין ז"ל נתקבלה.

היו"ר יואב בן צור:

פה אחד. אוקיי.

מזכירת הכנסת ירדנה מלר-הורוביץ:

תודה רבה, אדוני.

היו"ר יואב בן צור:

תודה רבה. הישיבה נעולה.

הישיבה ננעלה בשעה 10:05.
