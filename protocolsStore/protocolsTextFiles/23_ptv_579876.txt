הכנסת העשרים-ושלוש

מושב ראשון

פרוטוקול מס' 43

מישיבת ועדת הכנסת

יום שני, ו' באב התש"ף (27 ביולי 2020), שעה 10:00

סדר היום:

<< נושא >> בקשת הממשלה להקדמת הדיון בהצעות החוק הבאות, בכל הקריאות:

א. הצעת חוק יסוד: משק המדינה (תיקון מס' 10 והוראת שעה לשנת 2020) (תיקון
מס' 3) (מ/1349). << נושא >>

ב. הצעת חוק התכנית לסיוע כלכלי (נגיף הקורונה החדש – מענק חד פעמי) (הוראת
שעה), התש"ף-2020 (מ/1350).

נכחו:

חברי הוועדה:

איתן גינזבורג – היו"ר

אחמד טיבי

אוסנת הילה מארק

מיכאל מלכיאלי

יצחק פינדרוס

טלי פלוסקוב

תהלה פרידמן

אלעזר שטרן

מוזמנים:

  -----------------------------------------------------------------------
  טליה ארפי           –     סגנית יועמ"ש, משרד האוצר
  ------------------- ----- ---------------------------------------------

  -----------------------------------------------------------------------

מנהלת הוועדה:

נועה בירן - דדון

רישום פרלמנטרי:

יפעת קדם

<< נושא >> בקשת הממשלה להקדמת הדיון בהצעת חוק-יסוד: משק המדינה (תיקון
מס' 10 והוראת שעה לשנת 2020) (תיקון מס' 3) (מ/1349), בכל הקריאות. <<
נושא >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת. היום יום שני, ו' באב התש"ף, 27
ביולי 2020. בפנינו עומדים שני נושאים על סדר היום שהם בעצם נושא אחד:
העברת המענקים לאזרחי ישראל באופן חד פעמי כחלק ממענק הסיוע ותכנית הסיוע
הכלכלית של הממשלה בתקופת הקורונה. האופן שבו ניתן להעביר את המענקים הוא
בשני אופנים: בתיקון חוק יסוד: משק המדינה, ובחוק תכנית לסיוע כלכלי (נגיף
הקורונה החדש - מענק חד-פעמי).

<< דובר >> אלעזר שטרן (יש עתיד-תל"ם): << דובר >>

שניהם אותו דבר?

<< יור >> היו"ר איתן גינזבורג: << יור >>

שניהם אותו דבר. אחד זה המנגנון, אחד זה האופן שבו מגדילים תקציב.

<< אורח >> טליה ארפי: << אורח >>

התכנית כוללת תשלום מענק אוניברסאלי בסך 750 שקלים. התוספת בסך 750 ניתנת
למקבלי קצבאות שונות - גמלת סיעוד, גמלת נכות, עולים נזקקים שמקבלים סיוע
חלף הבטחת הכנסה. התשלום יהיה דרך המוסד לביטוח לאומי, כאשר הרעיון הוא
לשלם את זה באופן אוטומטי.

<< דובר >> אחמד טיבי (הרשימה המשותפת): << דובר >>

יש מיליון אזרחים בלי חשבון.

<< אורח >> טליה ארפי: << אורח >>

ביטוח לאומי יפנה לאלה שאין להם באמצעות מסרון. הם יצטרכו להגיש בקשה
לביטוח לאומי כדי לקבל את המענק.

<< דובר >> מיכאל מלכיאלי (ש"ס): << דובר >>

ומי שאין לו אפשרות לקבל מסרון?

<< אורח >> טליה ארפי: << אורח >>

הוא יצטרך להגיש בקשה.

<< דובר >> מיכאל מלכיאלי (ש"ס): << דובר >>

איך מגישים בקשה?

<< אורח >> טליה ארפי: << אורח >>

דרך אתר האינטרנט.

<< דובר >> טלי פלוסקוב (הליכוד): << דובר >>

נסגור את כל הדברים האלה כשנדון על החוק.

<< אורח >> טליה ארפי: << אורח >>

אנחנו מדברים על אלה שביטוח לאומי לא מכיר, על כאלה שלא מקבלים קצבאות.

<< דובר >> טלי פלוסקוב (הליכוד): << דובר >>

הם יקבלו את המענק אחרי שהם ימסרו את הפרטים שלהם לביטוח הלאומי.

<< אורח >> טליה ארפי: << אורח >>

למי שביטוח לאומי מכיר, שאלה מקבלי קצבאות, הוא ישלם באופן אוטומטי. הביטוח
הלאומי עובד על זה בצורה מאוד אינטנסיבית. המנכ"ל של הביטוח הלאומי עושה
מאמץ רב כדי לשלם את זה באופן אוטומטי. האנשים שלביטוח לאומי אין את הפרטים
שלהם, ייאלצו להגיש בקשה. ביטוח לאומי עושה מאמץ לצמצם את המספר של האנשים
האלה.

<< דובר >> אוסנת הילה מארק (הליכוד): << דובר >>

יש אזרחים במדינת ישראל שלא מוכרים לביטוח לאומי?

<< אורח >> טליה ארפי: << אורח >>

בעיקר רווקים וצעירים.

<< יור >> היו"ר איתן גינזבורג: << יור >>

רווקים וצעירים שלא עובדים או לא מדווחים לביטוח לאומי.

<< דובר >> טלי פלוסקוב (הליכוד): << דובר >>

אין בהכרח לביטוח לאומי את מספרי החשבון של אלה שמשלמים ביטוח לאומי.

<< דובר >> אלעזר שטרן (יש עתיד-תל"ם): << דובר >>

זה לא קשור אם מישהו עובד או לא. ביטוח לאומי אתה צריך לשלם גם אם אתה לא
עובד.

<< אורח >> טליה ארפי: << אורח >>

אני רוצה להתייחס לשלילת הזכאות למענק. מדובר באנשים שההכנסה שלהם חייבת
במס יסף. ההתייחסות תהיה לשנת 2018. רשות המיסים תעביר למוסד לביטוח לאומי
את רשימת השמות של אותם אנשים שחייבים במס יסף. למרות שהם חייבים במס יסף
הם עדיין יקבלו את קצבת הילדים. מס היסף לא שולל את הזכאות לקצבת הילדים.

<< דובר >> אלעזר שטרן (יש עתיד-תל"ם): << דובר >>

מה עם ניצולי שואה?

<< אורח >> טליה ארפי: << אורח >>

הם מקבלים תוספת. ניצולי שואה נזקקים נמצאים פה.

<< דובר >> אלעזר שטרן (יש עתיד-תל"ם): << דובר >>

קצבאות זקנה לא בתוך זה?

<< דובר >> טלי פלוסקוב (הליכוד): << דובר >>

מי שמקבל קצבת זקנה יקבל 750 שקל.

<< אורח >> טליה ארפי: << אורח >>

מי שנכה ומקבל קצבת זקנה יקבל תוספת. הוא לא היה כלול כשפרסמנו את התזכיר.
בעקבות הערות ציבור, בעקבות ההערות של המשרד לשוויון חברתי הוא נכנס פנימה.

<< דובר >> אלעזר שטרן (יש עתיד-תל"ם): << דובר >>

אני שמח על התיקונים שנעשו ביחס להתחלה, למרות שאנחנו חושבים שגם את זה היה
אפשר לעשות יותר טוב - לא לתת לי לתרום את הכסף, אלא מראש לתת לאנשים
שצריכים את זה יותר.

<< אורח >> טליה ארפי: << אורח >>

היה צריך לאזן בין הרצון להביא תכנית כמה שיותר מהר, לבין לשלם לאנשים
בצורה מהירה ויעילה. הרצון של ביטוח לאומי, ככל שההצעה תעבור ביום רביעי,
הוא לשלם להם כבר ביום חמישי.

<< דובר >> אלעזר שטרן (יש עתיד-תל"ם): << דובר >>

אנחנו נהיה בעד.

<< יור >> היו"ר איתן גינזבורג: << יור >>

אני מסכים איתך שהיה אפשר לוותר על כל המענק לעובדי המגזר הציבורי, ולתת
הרבה יותר למי שנזקק או נפגע מתקופת הקורונה, אבל זה מה שהחליטה הממשלה.

<< דובר >> תהלה פרידמן (כחול לבן): << דובר >>

נגיד בנק ישראל דיבר על להמיר סכום. זה משהו שנשקל?

<< אורח >> טליה ארפי: << אורח >>

לא.

<< דובר >> טלי פלוסקוב (הליכוד): << דובר >>

נשארה קבוצה אחת של אנשים שלא קיבלו את אותם 500 שקלים שנתנו לקשישים
בזמנו, שאלו אותן אלמנות של נכי מלחמת העולם השנייה.

<< אורח >> טליה ארפי: << אורח >>

הן כאן.

<< דובר >> מיכאל מלכיאלי (ש"ס): << דובר >>

אדם שהפלאפון שלו לא תומך אס אם אס לא יכול לקבל אס אם אס שיגיד לו שהוא
צריך להגיש מקוון. אותו דבר לגבי אדם שאין לו אינטרנט. לא מדובר בהרבה
אנשים כאלה. אתם צריכים להעמיד לרשות אותם אנשים מוקדנים.

<< אורח >> טליה ארפי: << אורח >>

על זה צריך לדבר עם המוסד לביטוח לאומי.

<< יור >> היו"ר איתן גינזבורג: << יור >>

הוא מעביר דרכך את המסר לביטוח לאומי. אם הממשלה התכבדה להגיע עד לכאן,
אנחנו רוצים להעביר דרכה את המסר.

<< אורח >> טליה ארפי: << אורח >>

צריך לבקש דיון בוועדת כספים.

<< יור >> היו"ר איתן גינזבורג: << יור >>

מכיוון שאתם גוף נותן שירות מהמובילים במדינה, אני בטוח שנושא השירות חשוב
לכם ואתם תקדמו את מה שחבר הכנסת מלכיאלי מציע לכם.

<< אורח >> טליה ארפי: << אורח >>

אני אעביר את המסר.

<< יור >> היו"ר איתן גינזבורג: << יור >>

מי בעד הקדמת הדיון בשתי הצעות החוק, ירים את היד?

הצבעה

אושר.

<< יור >> היו"ר איתן גינזבורג: << יור >>

ההצעה עברה פה-אחד. תודה רבה לכולם, הישיבה נעולה.

<< סיום >> הישיבה ננעלה בשעה 10:18. << סיום >>
