הכנסת העשרים-ושלוש

מושב שני

פרוטוקול מס' 92

מישיבת ועדת הכנסת

יום שני, כ"ח בכסלו התשפ"א (14 בדצמבר 2020), שעה 9:30

סדר היום:

1.  בקשת יושב-ראש הוועדה לקידום מעמד האישה ולשוויון מגדרי להקדמת הדיון
      בהצעת חוק הכשרות המשפטית והאפוטרופסות (תיקון מס' 19) (שלילת
      אפוטרופסות מהורה בשל עבירה פלילית חמורה), התשפ"א–2020 (כ/858),
      לפני הקריאה השנייה והשלישית.

2.  בחירת סגן נוסף ליושב-ראש הכנסת.

3.  קביעת ועדות לדיון בהצעות החוק הבאות:

1.  הצעת חוק ציון יום לאומי לתרומתה ולפועלה של העדה הדרוזית (תיקון –
      עיגון מעמדה של העדה הדרוזית כשוות זכויות במדינת ישראל), התש"ף–2020
      (פ/167/23) – של חבר הכנסת חמד עמאר וקבוצת חברי כנסת.

2.  הצעת חוק להרחבת הייצוג ההולם של בני האוכלוסייה החרדית ברשויות
      ובתאגידים ציבוריים (תיקוני חקיקה), התש"ף–2020 (פ/1223/23) – של
      חברי הכנסת משה גפני ויעקב אשר.

3.  הצעת חוק המרכז לגביית קנסות, אגרות והוצאות (תיקון – פיצויים שהוטלו
      על ידי בית משפט צבאי), התש"ף–2020 (פ/1716/23) – של חברת הכנסת אילת
      שקד וקבוצת חברי כנסת.

4.  הצעת חוק-יסוד: כבוד האדם וחירותו (תיקון – הזכות לשוויון) (פ/1728/23)
      – של חבר הכנסת איתן גינזבורג וקבוצת חברי כנסת.

5.  הצעת חוק יסוד: משאל עם (תיקון – יישובים באזור יהודה ושומרון)
      (פ/1843/23) – של חבר הכנסת צבי האוזר.

נכחו:

חברי הוועדה:

איתן גינזבורג – היו"ר

סמי אבו שחאדה

עוזי דיין

בועז טופורובסקי

אחמד טיבי

אופיר כץ

אוסנת הילה מארק

מיכאל מלכיאלי

חמד עמאר

יצחק פינדרוס

טלי פלוסקוב

תהלה פרידמן

עינב קאבלה

אלעזר שטרן

הילה שי וזאן

חברי הכנסת:

צבי האוזר

מיקי חיימוביץ'

בצלאל סמוטריץ'

אוסאמה סעדי

שלמה קרעי

קטי קטרין שטרית

מוזמנים:

מזכירת הכנסת ירדנה מלר הורוביץ

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

ירון קוונשטוק

<< נושא >> א. בקשת יושב-ראש הוועדה לקידום מעמד האישה ולשוויון מגדרי
להקדמת הדיון בהצעת חוק הכשרות המשפטית והאפוטרופסות (תיקון מס' 19) (שלילת
אפוטרופסות מהורה בשל עבירה פלילית חמורה), התשפ"א-2020 (כ/858), לפני
הקריאה השנייה והשלישית << נושא >>

<< יור >> היו"ר איתן גינזבורג: << יור >>

חברי הכנסת, בוקר טוב, אני מתכבד לפתוח את ישיבת ועדת הכנסת. היום יום שני,
כ"ח בכסלו התשפ"א, 14 בדצמבר 2020. מספר נושאים על סדר-היום. ראשית, נתחיל
עם בקשת יושב-ראש הוועדה לקידום מעמד האישה להקדמת דיון בהצעת חוק הכשרות
המשפטית והאפוטרופסות (שלילת אפוטרופסות מהורה בשל עבירה פלילית חמורה),
לפני הקריאה השנייה והשלישית. הוועדה סיימה את עבודתה, והצעת החוק נדונה
בוועדה ואושרה לקריאה שנייה ושלישית, זכתה להסכמה ותמיכה רחבה של כל סיעות
הבית בשל חשיבותה הרבה והשלכותיה על משפחות נפגעי עבירה.

<< דובר >> אחמד טיבי (הרשימה המשותפת): << דובר >>

בהחלט. אני בעד.

<< יור >> היו"ר איתן גינזבורג: << יור >>

ועל כן פונה יושב-ראש הועדה – אני הצעתי עכשיו משהו שהוא כתב – להביא את זה
למליאה לקריאה השנייה והשלישית. הכוונה היא היום, נכון, המזכירה?

<< דובר >> מיכאל מלכיאלי (ש"ס): << דובר >>

לפטור כאילו?

<< יור >> היו"ר איתן גינזבורג: << יור >>

פטור, כן. הקדמת דיון להיום. אז יש מישהו שרוצה להתייחס? לא.

אם לא, בואו נעבור להצבעה. מי בעד הקדמת הדיון? ירים את ידו.

<< דובר >> אחמד טיבי (הרשימה המשותפת): << דובר >>

בעד.

<< דובר >> נועה בירן - דדון: << דובר >>

שמונה בעד.

<< יור >> היו"ר איתן גינזבורג: << יור >>

מי נגד? אין. מי נמנע? אין.

הצבעה

בעד – 8

נגד – אין

נמנעים – אין

אושר.

<< יור >> היו"ר איתן גינזבורג: << יור >>

הקדמת הדיון אושרה.

<< נושא >> ב. בחירת סגן נוסף ליושב-ראש הכנסת << נושא >>

<< יור >> היו"ר איתן גינזבורג: << יור >>

בפנינו המלצה לבחירת סגן נוסף ליושב-ראש הכנסת. כאמור, בין חברי סיעות
האופוזיציה הייתה הסכמה למנות סגן נוסף.

<< דובר >> יצחק פינדרוס (יהדות התורה): << דובר >>

מי זה האופוזיציה, כחול לבן?

<< דובר >> מיכאל מלכיאלי (ש"ס): << דובר >>

אחמד, את מי אתה הולך לייצג?

<< יור >> היו"ר איתן גינזבורג: << יור >>

אנחנו קיבלנו הצעה שמוסכמת על כל סיעות האופוזיציה ביחס לחלוקת כהונתם של
סגני יושב-ראש הכנסת מטעם סיעות האופוזיציה, ועל פי ההצעה, כעת בתקופה
הזאת, מוצע לבחור את חבר הכנסת אחמד טיבי, בהתאם לסעיף 2 לתקנון הכנסת,
כסגן יושב-ראש הכנסת.

<< דובר >> יצחק פינדרוס (יהדות התורה): << דובר >>

אמרת באופוזיציה?

<< יור >> היו"ר איתן גינזבורג: << יור >>

עד ליום ה-13 ביוני 2021, ג' בתמוז התשפ"א.

<< דובר >> יצחק פינדרוס (יהדות התורה): << דובר >>

חשבתי שאתה מביא מישהו מכחול לבן, אמרת מהאופוזיציה. אתה מביא את אחמד
טיבי. מה, זה אופוזיציה?

<< דובר >> אחמד טיבי (הרשימה המשותפת): << דובר >>

לא, זה נציג המשותפת.

<< דובר >> יצחק פינדרוס (יהדות התורה): << דובר >>

נציג המשותפת – עכשיו הבנתי.

<< יור >> היו"ר איתן גינזבורג: << יור >>

כן, סמי אבו שחאדה ביקש לדבר.

<< דובר >> אלעזר שטרן (יש עתיד-תל"ם): << דובר >>

זה מקובל על המשותפת?

<< דובר >> סמי אבו שחאדה (הרשימה המשותפת): << דובר >>

בוקר טוב, אדוני היושב-ראש. אנחנו שמחים שהנציג שלנו לסגן יהיה ד"ר אחמד
טיבי.

<< יור >> היו"ר איתן גינזבורג: << יור >>

יופי. מישהו רוצה להתייחס?

<< דובר >> מיכאל מלכיאלי (ש"ס): << דובר >>

אני שמח בשמחתו.

<< יור >> היו"ר איתן גינזבורג: << יור >>

אתה שמח בשמחתו. כולם פה שמחים. מישהו עוד רוצה להביע שמחה או צער?

<< דובר >> אלעזר שטרן (יש עתיד-תל"ם): << דובר >>

לא יודע אם יש לנו ניסיון בכנסת.

<< יור >> היו"ר איתן גינזבורג: << יור >>

נדמה לי שזה יהיה הסגן הוותיק ביותר והמנוסה ביותר בין כל סגני יושב-ראש
הכנסת.

אז אם כך, בואו נצביע. מי בעד ההמלצה למנות את אחמד טיבי כסגן יושב-ראש
הכנסת, כאמור?

<< דובר >> נועה בירן - דדון: << דובר >>

11.

<< יור >> היו"ר איתן גינזבורג: << יור >>

11 בעד. מי נגד? מי נמנע?

הצבעה

אושר.

<< יור >> היו"ר איתן גינזבורג: << יור >>

ההמלצה אושרה ותועבר לאישור המליאה. ברכות.

<< דובר >> אחמד טיבי (הרשימה המשותפת): << דובר >>

תודה רבה.

<< נושא >> ג. קביעת ועדות לדיון בהצעות החוק הבאות: << נושא >>

<< נושא >> 2.הצעת חוק להרחבת הייצוג ההולם של בני האוכלוסייה החרדית
ברשויות ובתאגידים ציבוריים (תיקוני חקיקה), התש"ף–2020 (פ/1223/23) – של
חברי הכנסת משה גפני ויעקב אשר. << נושא >>

<< יור >> היו"ר איתן גינזבורג: << יור >>

בפנינו, חברי הכנסת, מספר הצעות חוק שאנחנו צריכים לקבוע ועדות לדיון בהן.
ונעבור ראשונה ראשונה כפי שהעבירה לנו מזכירות הכנסת. הצעת חוק ראשונה היא
הצעת חוק ציון יום לאומי – אני לא רואה פה את חמד עמאר שזו הצעתו, אז הייתי
אולי מחכה לו. נראה לי שנחכה לו.

<< דובר >> יצחק פינדרוס (יהדות התורה): << דובר >>

יש בחוק את עיגון מעמד של השוויון - - -

<< יור >> היו"ר איתן גינזבורג: << יור >>

כן, אז אני עכשיו עובר אליו: הצעת חוק להרחבת הייצוג ההולם של בני
האוכלוסייה החרדית ברשויות ובתאגידים ציבוריים - - -

<< דובר >> יצחק פינדרוס (יהדות התורה): << דובר >>

לא, רגע, אבל אנחנו לא ב-1?

<< יור >> היו"ר איתן גינזבורג: << יור >>

הדרוזים. אבל אנחנו מחכים לחמד עמאר. ברשותך, זו הצעת חוק שלו. והוא גם חבר
הוועדה הזאת, אז נראה לי שראוי לחכות לו.

הצעת חוק להרחבת הייצוג ההולם של בני האוכלוסייה החרדית ברשויות ובתאגידים
ציבוריים (תיקוני חקיקה), של חברי הכנסת משה גפני יעקב אשר. נשמעו הצעות
במליאה להעביר את הצעת החוק לוועדת החוקה, חוק ומשפט או לוועדה לקידום מעמד
האישה ולשוויון מגדרי.

<< דובר >> אחמד טיבי (הרשימה המשותפת): << דובר >>

זה חוקה.

<< דובר >> יצחק פינדרוס (יהדות התורה): << דובר >>

נו, באמת.

<< דובר >> אחמד טיבי (הרשימה המשותפת): << דובר >>

פינדרוס, אל תתערב, זה חוקה.

<< דובר >> מיכאל מלכיאלי (ש"ס): << דובר >>

מה ההצעה השנייה?

<< יור >> היו"ר איתן גינזבורג: << יור >>

הוועדה לקידום מעמד האישה.

<< דובר >> מיכאל מלכיאלי (ש"ס): << דובר >>

האישה החרדית? זה גם גברים חרדים, לא רק נשים חרדיות.

<< דובר >> טלי פלוסקוב (הליכוד): << דובר >>

למישהו היה מצב רוח טוב, והוא החליט להגיד משהו במליאה במקום לשתוק, זה
הכול.

<< דובר >> אחמד טיבי (הרשימה המשותפת): << דובר >>

זה ועדת החוקה, אדוני, זה מה שמתאים, בוא נצביע.

<< יור >> היו"ר איתן גינזבורג: << יור >>

מישהו רוצה להתייחס לזה מעבר לקריאות שהיו כאן?

<< דובר >> תהלה פרידמן (כחול לבן): << דובר >>

אפשר עוד פעם להסביר? אני פשוט פספסתי.

<< יור >> היו"ר איתן גינזבורג: << יור >>

הצעת חוק להרחבת הייצוג ההולם של בני האוכלוסייה החרדית ברשויות ובתאגידים
ציבוריים. זו הצעת החוק. מוצע להעביר את זה או לוועדת החוקה או לוועדה
לקידום מעמד האישה.

<< דובר >> אוסנת הילה מארק (הליכוד): << דובר >>

חוקה, חוקה.

<< יור >> היו"ר איתן גינזבורג: << יור >>

מי בעד העברת החוק לוועדת החוקה? ירים את ידו.

<< דובר >> נועה בירן - דדון: << דובר >>

11.

<< יור >> היו"ר איתן גינזבורג: << יור >>

מי נגד? מי נמנע?

הצבעה

אושר.

<< יור >> היו"ר איתן גינזבורג: << יור >>

הצעת חוק תועבר לוועדת החוקה.

<< נושא >> 3. הצעת חוק המרכז לגביית קנסות, אגרות והוצאות (תיקון –
פיצויים שהוטלו על ידי בית משפט צבאי), התש"ף–2020 (פ/1716/23) – של חברת
הכנסת אילת שקד וקבוצת חברי כנסת << נושא >>

<< יור >> היו"ר איתן גינזבורג: << יור >>

נעבור להצעת חוק המרכז לגביית קנסות, אגרות והוצאות (תיקון – פיצויים
שהוטלו על ידי בית משפט צבאי), של חברת הכנסת אילת שקד וקבוצת חברי כנסת.
יש כאן הצעה להעביר את הצעת החוק לוועדת החוקה או לוועדת הכנסת.

<< דובר >> תהלה פרידמן (כחול לבן): << דובר >>

רגע, מה מהות ההצעה?

<< דובר >> בצלאל סמוטריץ' (ימינה): << דובר >>

מהות ההצעה היא לאפשר למרכז לגביית קנסות לגבות גם קנסות שהוטלו בבתי משפט
כנגד ארגוני טרור בגין אחריותם לפעולות טרור, שזה מוחרג היום בגלל שמדובר
באזור יהודה ושומרון. היום המרכז לגביית קנסות, אתה הולך להוצאה לפועל ואתה
יכול להציג פסקי דין. אם אני תבעתי אותך בבית משפט וקיבלתי פסק דין, אני
יכול ללכת והמדינה עוזרת לי לממש אותו.

<< דובר >> תהלה פרידמן (כחול לבן): << דובר >>

אבל המרכז לגביית קנסות אמור לפנות לחמאס - - -

<< דובר >> בצלאל סמוטריץ' (ימינה): << דובר >>

לחמאס, לרשות הפלסטינית. הוא לא משאיר אותי. מה שקורה היום הוא שהמדינה
משאירה אותי כאדם פרטי. קיבלתי פסק דין בבית משפט של המדינה, המדינה אומרת
לי: יפה שקיבלת פסק דין, עכשיו לך תתמודד לבד ותאכוף אותו. אני רוצה
שהמדינה תעזור. בכל אופן, הנקודה עכשיו היא לא מה המהות של החוק, אלא ברור
שהוא צריך להיות בוועדת החוקה, כי שם כל העניינים האלה מנוהלים.

<< דובר >> יצחק פינדרוס (יהדות התורה): << דובר >>

לא הבנתי למה ועדת הכנסת.

<< דובר >> טלי פלוסקוב (הליכוד): << דובר >>

חד משמעית. מה הקשר?

<< דובר >> יצחק פינדרוס (יהדות התורה): << דובר >>

מישהו התחרפן פה על כל סדרי הדיון של הכנסת.

<< קריאה >> קריאה: << קריאה >>

חוקה, הכול בסדר.

<< דובר >> יצחק פינדרוס (יהדות התורה): << דובר >>

לא, אבל למה זה מגיע בכלל?

<< יור >> היו"ר איתן גינזבורג: << יור >>

חברים, על פי המלצת הלשכה המשפטית זה צריך להיות בחוקה.

<< דובר >> יצחק פינדרוס (יהדות התורה): << דובר >>

אז למה חשבו שלא בחוקה?

<< דובר >> מיכאל מלכיאלי (ש"ס): << דובר >>

חשבו. מותר לטעות.

<< יור >> היו"ר איתן גינזבורג: << יור >>

מישהו רוצה לטעון בעד ועדת הכנסת?

<< דובר >> אחמד טיבי (הרשימה המשותפת): << דובר >>

כמו שהציעו מעמד אישה בשבילך.

<< דובר >> טלי פלוסקוב (הליכוד): << דובר >>

בדיוק ככה.

<< יור >> היו"ר איתן גינזבורג: << יור >>

אם כך, נעבור להצבעה. מי בעד העברת החוק לוועדת החוקה? ירים את ידו.

<< דובר >> נועה בירן - דדון: << דובר >>

11 בעד.

<< יור >> היו"ר איתן גינזבורג: << יור >>

11. מי נגד? מי נמנע? אין.

<< דובר >> אחמד טיבי (הרשימה המשותפת): << דובר >>

נמנע.

הצבעה

אושר.

<< יור >> היו"ר איתן גינזבורג: << יור >>

ההצעה תועבר לוועדת החוקה.

<< נושא >> 4. הצעת חוק-יסוד: כבוד האדם וחירותו (תיקון – הזכות לשוויון)
(פ/1728/23) – של חבר הכנסת איתן גינזבורג וקבוצת חברי כנסת << נושא >>

<< יור >> היו"ר איתן גינזבורג: << יור >>

הצעת חוק-יסוד: כבוד האדם וחירותו (תיקון – הזכות לשוויון), של חבר הכנסת
איתן גינזבורג וקבוצת חברי כנסת. שתי הצעות: ועדת החוקה, חוק ומשפט וועדת
הכנסת.

<< דובר >> יצחק פינדרוס (יהדות התורה): << דובר >>

למה ועדת הכנסת?

<< יור >> היו"ר איתן גינזבורג: << יור >>

אני הצעתי את ועדת הכנסת.

<< דובר >> יצחק פינדרוס (יהדות התורה): << דובר >>

למה?

<< דובר >> בצלאל סמוטריץ' (ימינה): << דובר >>

ברור שזה חוקה – חוקי יסוד.

<< דובר >> אוסנת הילה מארק (הליכוד): << דובר >>

זה חוק יסוד אז זה הולך לחוקה.

<< יור >> היו"ר איתן גינזבורג: << יור >>

כן, אבל אני זוכר עוד כמה חוקי יסוד, כמו חוק-יסוד: הלאום, שלא היה בחוקה.

<< קריאה >> קריאה: << קריאה >>

מי אמר שזה היה בסדר?

<< דובר >> אחמד טיבי (הרשימה המשותפת): << דובר >>

אמיר אוחנה עשה את זה פה.

<< דובר >> בצלאל סמוטריץ' (ימינה): << דובר >>

הוא היה בוועדה מיוחדת - - -

<< יור >> היו"ר איתן גינזבורג: << יור >>

משותפת לוועדת הכנסת, נכון. אני הצעתי ליושב-ראש ועדת החוקה להקים ועדה
משותפת. יושב-ראש ועדת החוקה סירב לכך. ועל כן אני אעמוד על דעתי שהוועדה
שתדון בהצעת החוק הזאת תהיה ועדת הכנסת, לאור סירובו של יושב-ראש ועדת
החוקה לקיים ועדה משותפת, כפי שהיה בחוק-יסוד: הלאום. היו גם עוד חוקי יסוד
שנדונו בוועדות אחרות – משותפות, מיוחדות.

<< דובר >> אחמד טיבי (הרשימה המשותפת): << דובר >>

לא בסדר שלא הסכים.

<< יור >> היו"ר איתן גינזבורג: << יור >>

ואני חושב שאפשר להגיע להסכמה, אבל מהמקום הזה אנחנו נצטרך - - -

<< דובר >> אופיר כץ (הליכוד): << דובר >>

מה העמדה של הלשכה המשפטית?

<< יור >> היו"ר איתן גינזבורג: << יור >>

הלשכה המשפטית הציעה את ועדת החוקה, חוק ומשפט. מישהו רוצה להתייחס?

<< דובר >> עוזי דיין (הליכוד): << דובר >>

הוועדה למעמד האישה.

<< דובר >> אוסנת הילה מארק (הליכוד): << דובר >>

אולי תיתן את זה למעמד האישה? מה אתה אומר?

<< דובר >> תהלה פרידמן (כחול לבן): << דובר >>

רגע, איתן, אני מבינה שאתה רוצה להקים ועדה מיוחדת לזה בתוך - - -

<< יור >> היו"ר איתן גינזבורג: << יור >>

לא, ועדת הכנסת.

<< דובר >> תהלה פרידמן (כחול לבן): << דובר >>

ועדת כנסת רגילה?

<< יור >> היו"ר איתן גינזבורג: << יור >>

כן.

<< דובר >> יצחק פינדרוס (יהדות התורה): << דובר >>

אבל ממתי ועדת הכנסת דנה בהצעות חוק כאלה? אמיתי, איתן.

<< דובר >> אחמד טיבי (הרשימה המשותפת): << דובר >>

אתה חדש?

<< דובר >> יצחק פינדרוס (יהדות התורה): << דובר >>

על מה ועדת הכנסת דנה - - -

<< דובר >> אחמד טיבי (הרשימה המשותפת): << דובר >>

חוק הלאום היה משותפת.

<< דובר >> מיכאל מלכיאלי (ש"ס): << דובר >>

זה לא היה בסדר.

<< דובר >> יצחק פינדרוס (יהדות התורה): << דובר >>

משותפת הבנתי - - -

<< דובר >> אחמד טיבי (הרשימה המשותפת): << דובר >>

חוק-יסוד יכול להיות פה.

<< יור >> היו"ר איתן גינזבורג: << יור >>

אנחנו גם רוצים לקיים דיון בזה.

<< דובר >> יצחק פינדרוס (יהדות התורה): << דובר >>

אני מכבד את סגן יושב-ראש הכנסת, אבל עם כל הכבוד, יש סדרי דיון.

<< יור >> היו"ר איתן גינזבורג: << יור >>

יש סדרי דיון. יש לוועדת הכנסת סמכות לקבוע איזו ועדה תדון. זה לא חוק
ראשון שלא דן בדיוק בוועדה שהמליצה הלשכה המשפטית או שקבוע בתקנון הכנסת.
בשביל זה יש את הוועדה הזו שתקבע.

אני אעבור להצבעה.

<< דובר >> יצחק פינדרוס (יהדות התורה): << דובר >>

אני רוצה התייעצות סיעתית.

<< יור >> היו"ר איתן גינזבורג: << יור >>

מאה אחוז. חמש דקות הפסקה, אנחנו חוזרים ב-09:51.

<< הפסקה >> (הישיבה נפסקה בשעה 09:46 ונתחדשה בשעה 09:51.) << הפסקה >>

<< יור >> היו"ר איתן גינזבורג: << יור >>

טוב, חברים, אנחנו מחדשים את הישיבה. אם כך, אנחנו נעבור להצבעה, כפי
שרצינו.

אני עובר להצבעה. מי בעד העברת הצעת חוק-יסוד: כבוד האדם וחירותו (תיקון –
הזכות לשוויון) לוועדת הכנסת? ירים את ידו.

<< דובר >> נועה בירן - דדון: << דובר >>

תשעה בעד.

<< יור >> היו"ר איתן גינזבורג: << יור >>

תשעה. מי נגד?

<< דובר >> נועה בירן - דדון: << דובר >>

שבעה.

<< יור >> היו"ר איתן גינזבורג: << יור >>

שבעה.

הצבעה

בעד – 9

נגד – 7

אושר.

<< יור >> היו"ר איתן גינזבורג: << יור >>

הצעת החוק תועבר - - -

<< דובר >> בצלאל סמוטריץ' (ימינה): << דובר >>

אני מבקש רוויזיה.

<< דובר >> יצחק פינדרוס (יהדות התורה): << דובר >>

רוויזיה.

<< יור >> היו"ר איתן גינזבורג: << יור >>

רוויזיה. נשמעה הקריאה לרוויזיה.

<< נושא >> 5. הצעת חוק יסוד: משאל עם (תיקון – יישובים באזור יהודה
ושומרון) (פ/1843/23) – של חבר הכנסת צבי האוזר << נושא >>

<< יור >> היו"ר איתן גינזבורג: << יור >>

הצעת חוק הבאה: הצעת חוק-יסוד: משאל עם (תיקון – יישובים באזור יהודה
ושומרון), של חבר הכנסת צבי האוזר. וכאן יש בקשה להעביר את זה לוועדת
העבודה, הרווחה והבריאות, הוועדה המיוחדת לזכויות הילד, ועדת החוץ והביטחון
וועדת החוקה, חוק ומשפט. כן, חבר הכנסת האוזר.

<< דובר >> עוזי דיין (הליכוד): << דובר >>

מה קורה שלא מציעים להעביר את זה לוועדה למעמד האישה?

<< דובר >> סמי אבו שחאדה (הרשימה המשותפת): << דובר >>

לגבי הרוויזיה.

<< יור >> היו"ר איתן גינזבורג: << יור >>

אבל ביקשו רשות דיבור. אני אודיע לגבי הרוויזיה. בבקשה, חבר הכנסת האוזר.

<< דובר >> צבי האוזר (דרך ארץ): << דובר >>

כן, תודה רבה. מנחם בגין ידוע באמרתו, שגם את הדברים המובנים אליהם צריך
להגיד מעת לעת. כל אזור יהודה ושומרון נמצא בטיפול ובבקרה ובדיון מתמיד
בוועדת החוץ והביטחון. ועדת החוץ והביטחון אפילו הקימה ועדת משנה ייעודית
לאזור. ולכן נדמה לי שהחקיקה הזאת, שעיקרה הוא בעצם הסדרת מנגנון מוסכם
לקבלת החלטה, שעיקרה העברה אם – הייתי מוסיף ברמה האישית חלילה – אבל אם
הכנסת הזאת או אם ממשלה תחליט להעביר לשלטון זר שטח שבו יש יישוב ישראלי
ביהודה ושומרון, ההחלטה הזאת, שאין ספק שהיא החלטה קונטרוברסלית, לפחות
מנגנון קבלת ההחלטה יהיה מנגנון מקובל ומוסכם. ולכן אני מבקש להעביר את זה
לוועדה המתמחה בנושא – ועדת החוץ והביטחון.

<< דובר >> אחמד טיבי (הרשימה המשותפת): << דובר >>

מאבק בסמים.

<< יור >> היו"ר איתן גינזבורג: << יור >>

חבר הכנסת סמי אבו שחאדה ואחרי זה סמוטריץ'.

<< דובר >> סמי אבו שחאדה (הרשימה המשותפת): << דובר >>

אני שמעתי פשוט שפינדרוס ביקש את הרוויזיה, לא שמעתי אם אמרת מתי הרוויזיה.

<< יור >> היו"ר איתן גינזבורג: << יור >>

עוד לא אמרתי, אדוני.

<< דובר >> סמי אבו שחאדה (הרשימה המשותפת): << דובר >>

לגבי מה שמציע האוזר, אני חושב שזה שטח כבוש.

<< דובר >> יצחק פינדרוס (יהדות התורה): << דובר >>

גם הכנסת שטח כבוש. מה זה משנה לך 19 שנה?

<< דובר >> סמי אבו שחאדה (הרשימה המשותפת): << דובר >>

הרי יש סיבה למה כל הניסיון להחביא את כל הדברים האלה, ולהעביר כל מיני
דברים וקומבינות. כי זה שטח כבוש, אדון האוזר, והכיבוש הזה צריך להסתיים.
זה כל שמה שצריך.

<< דובר >> מיכאל מלכיאלי (ש"ס): << דובר >>

אז נעשה משאל עם על השטח הזה.

<< דובר >> סמי אבו שחאדה (הרשימה המשותפת): << דובר >>

כל מה שצריך לקרות עם הכיבוש זה שהכיבוש צריך להסתיים.

<< דובר >> צבי האוזר (דרך ארץ): << דובר >>

אני מסכים איתך. צריך להחיל את הריבונות על חצי מיליון ישראלים שחיים בשטח
שהוא שטח מוחזק.

<< דובר >> סמי אבו שחאדה (הרשימה המשותפת): << דובר >>

ובשביל שהכיבוש הזה יסתיים צריך לקרוא לו בשמו – הכיבוש, כדי להתמודד עם זה
נכון.

<< דובר >> צבי האוזר (דרך ארץ): << דובר >>

לקרוא לו בשמו – הוא שטח מוחזק, הוא שטח במחלוקת. הגיעה העת לסיים את
המחלוקת, להחיל את הריבונות על חצי מיליון ישראלים.

<< יור >> היו"ר איתן גינזבורג: << יור >>

חבר הכנסת האוזר.

<< דובר >> אחמד טיבי (הרשימה המשותפת): << דובר >>

אבל סמי בזכות דיבור.

<< דובר >> סמי אבו שחאדה (הרשימה המשותפת): << דובר >>

אני אומר: כדי שהכיבוש הזה יסתיים צריך לקרוא לזה בשם, צריך לאבחן את הבעיה
בשביל לפתור אותה. וכיבוש הוא כיבוש הוא כיבוש, לא משנה איך תרצה לקרוא לו.

<< דובר >> הילה שי וזאן (כחול לבן): << דובר >>

זה גם תל אביב, לא?

<< יור >> היו"ר איתן גינזבורג: << יור >>

חברת הכנסת שי וזאן, תנו לו לדבר. אני מניח שעמדתו לא כעמדתכם, אבל דעתו
צריכה להישמע.

<< דובר >> הילה שי וזאן (כחול לבן): << דובר >>

מה, שיח' מוניס לא - - -

<< יור >> היו"ר איתן גינזבורג: << יור >>

חברת הכנסת שי וזאן, חבר הכנסת טיבי.

<< דובר >> אחמד טיבי (הרשימה המשותפת): << דובר >>

היא מציעה לי את שיח' מוניס.

<< יור >> היו"ר איתן גינזבורג: << יור >>

אני מבקש מכם. דעתו של אבו שחאדה כנראה לא כדעתכם, אבל דעתו תישמע, לי
הפרעה.

<< דובר >> יצחק פינדרוס (יהדות התורה): << דובר >>

אני רוצה להבין.

<< יור >> היו"ר איתן גינזבורג: << יור >>

לא, אני מבקש לא להפריע, חבר הכנסת פינדרוס.

<< דובר >> יצחק פינדרוס (יהדות התורה): << דובר >>

לא לנאום, לשאול.

<< יור >> היו"ר איתן גינזבורג: << יור >>

לא להפריע ולא לשאול. הוא באמצע זכות דיבור. כן, בבקשה, חבר הכנסת סמי אבו
שחאדה.

<< דובר >> יצחק פינדרוס (יהדות התורה): << דובר >>

מה ההבדל בין הכנסת לבין השטחים? 19 שנה?

<< יור >> היו"ר איתן גינזבורג: << יור >>

אני מבקש לא להפריע.

<< דובר >> סמי אבו שחאדה (הרשימה המשותפת): << דובר >>

קודם כול, אני מודה לך על השמירה על זכות הדיבור שלי. ואני פשוט אומר שכל
החוקים האלה מביאים אותנו למקום שהוא לא נכון. מה לא נכון? יש פה קומבינה,
אנשים רוצים לא לראות את האמת. האמת היא שיש כיבוש, הכיבוש צריך להסתיים.
זה הכול. תודה.

<< יור >> היו"ר איתן גינזבורג: << יור >>

תודה.

<< דובר >> אחמד טיבי (הרשימה המשותפת): << דובר >>

אני עכשיו.

<< יור >> היו"ר איתן גינזבורג: << יור >>

לא, קודם סמוטריץ' ביקש.

<< דובר >> בצלאל סמוטריץ' (ימינה): << דובר >>

אני מבקש שההצעה תועבר לדיון בוועדת החוקה. חוק משאל העם הוכן בוועדת
החוקה. מתיישבי יהודה ושומרון אינם אזרחים סוג ד', ואין שום סיבה בעולם
שעניינם יידון בוועדת החוץ והביטחון.

<< יור >> היו"ר איתן גינזבורג: << יור >>

אגב, גם הצעת חוק-יסוד: משאל עם הייתה בוועדה משותפת של חוקה וכנסת.

<< דובר >> בצלאל סמוטריץ' (ימינה): << דובר >>

בסדר. זה יכול להיות. בוא נאמר שחוץ וביטחון ודאי לא. זאת אומרת, אני קצת
לא מבין את חבר הכנסת האוזר, חוץ מזה שהוא רוצה את זה אצלו. הרי הוא בא
ואומר: אני רוצה לסייע להתיישבות ולמתיישבים ולעגן את מעמדם, שיהיה יותר
קשה לגרש אותם מהבית. אבל אז, במקום לנרמל שם את החיים, ואני רוצה שכמו
שחוק כזה אם יוחל על תושבי תל אביב ידון בחוקה, כך גם אם יוחל ביהודה
ושומרון ידון בחוקה. בחוץ וביטחון עסוקים בצבא, בביטחון, לא באזרחים. תושבי
יהודה ושומרון – זה שהם כפופים לשלטון צבאי זה עיוות גדול, ואני לא מוכן
בשום אופן שגם הכנסת תהיה חלק מהעיוות הזה. ולכן אני מבקש שזה יהיה במקום
הטבעי של הצעה מהסוג הזה, וזה בוועדת החוקה.

<< יור >> היו"ר איתן גינזבורג: << יור >>

תודה. חבר הכנסת טיבי.

<< דובר >> אחמד טיבי (הרשימה המשותפת): << דובר >>

תודה רבה. לפי החוק הבין-לאומי, כנראה שרק אני וסמי מדברים בשפה הזאת, משאל
העם בשטח כבוש שואלים את העם שנמצא תחת כיבוש, אם הוא רוצה להיות תחת המשטר
הצבאי או להשתחרר ממנו. והכובש לא עושה משאל עם של הצד הכובש, אם להמשיך
בכיבוש או לספח. ולכן כל החוק הזה הוא לא רציני, מנוגד לחוק הבין-לאומי.

<< דובר >> צבי האוזר (דרך ארץ): << דובר >>

זה לא משאל עם על סיפוח, זה על העברת אוכלוסייה, שהיא מנוגדת לחוק
הבין-לאומי, ובאף סכסוך אתני לא מציעים להעביר אוכלוסייה.

<< דובר >> סמי אבו שחאדה (הרשימה המשותפת): << דובר >>

ההעברה לא הייתה - - - להיות מהתחלה. הם לא צריכים להיות שם.

<< דובר >> צבי האוזר (דרך ארץ): << דובר >>

אף העברה. אתם מדברים גבוהה גבוהה על זכויות אדם. מדובר בזכויות של חצי
מיליון ישראלים. אתם מציעים הצעה - - -

<< יור >> היו"ר איתן גינזבורג: << יור >>

חבר הכנסת האוזר, חבר הכנסת אבו שחאדה, עכשיו טיבי נמצא בזכות דיבור.

<< דובר >> סמי אבו שחאדה (הרשימה המשותפת): << דובר >>

סליחה.

<< דובר >> אחמד טיבי (הרשימה המשותפת): << דובר >>

לפי החוק הבין-לאומי, לפי אמנת ז'נבה, א' העברת אוכלוסין, הכוונה לעם
ולאוכלוסייה תחת כיבוש ולא לכובשים. הכובשים, לפי החוק הבין-לאומי, הנוכחות
שלהם היא עבירה. אפילו העברת אסירים פלסטינים מתוך השטחים הכבושים לבתי כלא
בישראל היא עבירה על החוק הבין-לאומי. והדבר הטוב ביותר, שאזרחים ישראלים –
תגידו, ינקלביץ' שרה לתפוצות, נכון? – שלאחרונה היא מבקרת אותם, סימן שהם
בתפוצות. ולכן צריך להחזיר אותם לישראל, לתוך מדינת ישראל, בתוך הקו הירוק.
ולחזק את המיניסטריון הזה של ינקלביץ', שלאחרונה בגלל שאין נסיעות לחו"ל
היא נוסעת לחו"ל אחר. תודה רבה. חשוב לחזק את ינקלביץ'.

<< יור >> היו"ר איתן גינזבורג: << יור >>

עוד התייחסות? כן, חבר הכנסת דיין.

<< דובר >> עוזי דיין (הליכוד): << דובר >>

תודה רבה, כבוד היושב-ראש. החברים הנכבדים, קודם כול, הרבה מהדברים שאנחנו
דנים בהם - - -

<< יור >> היו"ר איתן גינזבורג: << יור >>

חברי הכנסת, אני מבקש לאפשר לחבר הכנסת דיין לדבר בלי הפרעה.

<< דובר >> יצחק פינדרוס (יהדות התורה): << דובר >>

איתן, רק רציתי להבין - - -

<< יור >> היו"ר איתן גינזבורג: << יור >>

רגע, אבל תן לדיין לדבר, הוא באמצע משפט.

<< דובר >> עוזי דיין (הליכוד): << דובר >>

הרבה מהדברים שאנחנו דנים כאן אפשר היה לא לדון בהם אם שר הביטחון היה ממלא
את תפקידו. והדבר הבולט ביותר עניין הסדרת ההתיישבות. הסדרת ההתיישבות
הייתה צריכה לעלות להחלטת ממשלה, והיא לא עולה, בגלל ששר הביטחון העביר את
זה עכשיו להתייחסות של היועץ המשפטי. דבר ראשון, היה זמן לעשות את זה –
קטי, אתם מפריעים לי.

<< דובר >> קטי קטרין שטרית (הליכוד): << דובר >>

מה נסגר איתך?

<< דובר >> עוזי דיין (הליכוד): << דובר >>

צאו החוצה ודברו. כי אני מדבר, ואני אומר לך חמש פעמים, ואת לא שומעת.

<< יור >> היו"ר איתן גינזבורג: << יור >>

בבקשה, חבר הכנסת דיין.

<< דובר >> עוזי דיין (הליכוד): << דובר >>

בקיצור, אפשר היה לעשות את הדברים האלה אם שר הביטחון היה ממלא את תפקידו,
בעיקר בכל מה שקשור ליהודה ושומרון.

דבר שני, אני מסכים לגמרי עם הדעה שעלתה כאן ממספר מקומות ודברים, זה לא
נכון שאנחנו ניתן את זה פר ועדה מסוימת, בגלל שכרגע הקונסטלציה כאילו יותר
נוחה לזה. זה חוקים מאוד מאוד חשובים, ובעיקר חוקי יסוד צריכים להידון איפה
שנהוג ונכון שהם יידונו. בפרט אני ממליץ לא להעביר את זה לוועדת החוץ
והביטחון, בגלל שכל מה שקשור להתיישבות היהודית ביהודה ושומרון הוא לא נושא
ביטחוני, הוא נושא לאומי. ובהזדמנות זאת כדאי גם לומר, שאם רוצים ללכת על
יעילות וכו', אז ועדת החוץ והביטחון היא אחת הוועדות הפחות-יעילות שיש לנו.

<< יור >> היו"ר איתן גינזבורג: << יור >>

פינדרוס, בבקשה.

<< דובר >> יצחק פינדרוס (יהדות התורה): << דובר >>

אני שמעתי את חבר הכנסת שחאדה, ואני מנסה באמת להבין מה ההבדל בין המבנה פה
או תל אביב או יהודה ושומרון? סך הכול ההבדל הוא 19 שנה בכיבוש – זה ב-48',
זה כבשו ב-67', שניהם שטחים כבושים.

<< דובר >> בצלאל סמוטריץ' (ימינה): << דובר >>

אתה צודק, הוא לא מכיר לא בזה ולא בזה.

<< דובר >> יצחק פינדרוס (יהדות התורה): << דובר >>

לכן לא הבנתי. זאת אומרת, אם ועדת החוקה יכולה לדון על תל אביב, למה היא לא
יכולה לדון על יהודה ושומרון? מה ההבדל ביניהם?

<< יור >> היו"ר איתן גינזבורג: << יור >>

יושב-ראש ועדת החוקה ביקש שזה יהיה אצלו באמת.

<< דובר >> סמי אבו שחאדה (הרשימה המשותפת): << דובר >>

אני אשמח לענות.

<< דובר >> יצחק פינדרוס (יהדות התורה): << דובר >>

שניהם נכבשו בהפרש של 19 שנה – לצערנו הרב, היה 19 שנה שלקח לנו לכבוש את
החלק השני של ארץ ישראל. אבל מה ההבדל ביניהם, הם שניהם שטחים שכבשנו? כולל
מקום הכנסת, כידוע לך, כולל השכונות פה באזור, כולל תל אביב, כולל יפו,
כולל הכול. אז אין שום הבדל.

שתיים, במסגרת האווירה פה בכנסת, אז יכול להיות שצריך להעביר את זה בכלל
לוועדה למעמד האישה, כי ראיתי הרבה חוקים שעוברים מוועדה לוועדה.

<< דובר >> סמי אבו שחאדה (הרשימה המשותפת): << דובר >>

האמת, הוועדה למלחמה בפשיעה צריך להעביר את זה.

<< דובר >> מיכאל מלכיאלי (ש"ס): << דובר >>

למה לא הוועדה לפניות הציבור?

<< דובר >> יצחק פינדרוס (יהדות התורה): << דובר >>

הוועדה לפניות הציבור, הוועדה למעמד האישה. אולי אחת הוועדות האלה.

<< דובר >> מיכאל מלכיאלי (ש"ס): << דובר >>

אולי ועדת האתיקה.

<< דובר >> יצחק פינדרוס (יהדות התורה): << דובר >>

בפרט שבאמת יכול להיות שהוועדה לזכויות האישה, כי לאנשים ביהודה ושומרון
אין היום חשמל זורם ואין מים ואין מעבר לפעמים, אז יכול להיות שבאמת צריך
להעביר את זה לשם; או לוועדת הפנים, לראות איך המשטרה עוצרת אנשים ולא
נותנת להם לעלות למאחזים מסוימים. לכן אני לא בטוח לאיזה ועדה זה צריך
לעבור, אבל אני חושב שמעמד האישה זו הוועדה הנכונה.

<< יור >> היו"ר איתן גינזבורג: << יור >>

יש עוד מישהו רוצה להתייחס?

<< דובר >> סמי אבו שחאדה (הרשימה המשותפת): << דובר >>

איתן, אני רוצה - - -

<< דובר >> מיכאל מלכיאלי (ש"ס): << דובר >>

פינדרוס, אנחנו בחנוכה, לא בפורים.

<< דובר >> יצחק פינדרוס (יהדות התורה): << דובר >>

אמרת שטח כבוש – זה לא פורים?

<< יור >> היו"ר איתן גינזבורג: << יור >>

חבר הכנסת אבו שחאדה, לא חייבים לענות. כן, אלעזר שטרן.

<< דובר >> סמי אבו שחאדה (הרשימה המשותפת): << דובר >>

חבל שהרבי מסאטמר לא נמצא איתנו, אללה ירחמו, הרבי מסאטמר. חבל שאנשים
דתיים כבר לא - - -

<< דובר >> אלעזר שטרן (יש עתיד-תל"ם): << דובר >>

על הדיון הזה – א' אנחנו יודעים שבעבר הקימו ועדה מיוחדת להצבעה על משאל
עם. אני הייתי בכנסת - - -

<< יור >> היו"ר איתן גינזבורג: << יור >>

של חוקה וכנסת, כן.

<< דובר_המשך >> אלעזר שטרן (יש עתיד-תל"ם): << דובר_המשך >>

כן.

הדבר השני, הדיון העקרוני על החוק, עוד לפני שמחליטים אם חוקה או לא, זה אי
סמיכה עלינו, על חברי הכנסת, על עבודתה של הכנסת, בגלל שעל פניו זה היה
צריך להיות החלטה של כנסת ישראל, דווקא בגלל חשיבות ההחלטה, ואני על פניו
הייתי חושב שזה צריך להיות בוועדת הכנסת עוד לפני הכול. אבל כיוון שזה עסוק
במעמדה של הכנסת, אם צריך לבחור, אז בטח זה צריך להיות בוועדת חוקה ולא
בוועדת חוץ וביטחון, בגלל שמשאל עם זו הצעת חוק שמתמודדת עם סמכותה של
הכנסת, וכופרת בסמכותה של הכנסת או נותנת לגיטימציה לכנסת להתחמק מהחלטתה.

<< יור >> היו"ר איתן גינזבורג: << יור >>

לא, הצעת החוק אומרת: או משאל עם, או ברוב מיוחד של הכנסת. זה מה שאומרת
ההחלטה.

<< דובר >> אלעזר שטרן (יש עתיד-תל"ם): << דובר >>

בסדר. אני מדבר על זה. משאל עם הוא כופר בסמכותה של הכנסת, גם אם זו אחת
האפשרויות.

<< דובר >> צבי האוזר (דרך ארץ): << דובר >>

היא מדברת להחיל על - - - חקיקה ישראלית - - - אין פה שום המצאה.

<< יור >> היו"ר איתן גינזבורג: << יור >>

שנייה, האוזר, תיכף הוא יסיים, ואני אתן לך - - -

<< דובר >> בועז טופורובסקי (יש עתיד-תל"ם): << דובר >>

זו פחדנות מנהיגותית.

<< דובר >> אלעזר שטרן (יש עתיד-תל"ם): << דובר >>

זה צריך להיות בחוקה.

<< יור >> היו"ר איתן גינזבורג: << יור >>

כן, האוזר, אתה רוצה משפט אחרון?

<< דובר >> צבי האוזר (דרך ארץ): << דובר >>

כן, אמר חברי הטוב, ונדמה לי אולי טעה וחלילה הטעה. החוק הישראלי מחיל משאל
עם בכל מקום שיש ריבונות ישראלית. הדיון הזה הוסדר, קוים והוכרע. אני רק
אומר: אותו הסדר שישראל ראתה לנכון לנסיגה בירושלים או ברמת הגולן יחול על
יישובים ביהודה ושומרון. הסדר אחיד, אחוד. אותה הכרעה, שאמרתי במאה ה-21,
בשום מקום על הפלנטה לא מציעים העברת אוכלוסייה כחלק מפתרון סכסוך אתני. אם
חלילה ההצעה הזו תוחל על יישובים ביהודה ושומרון, מדינת ישראל או הכנסת
תסכים איך לקבל החלטה כזאת קונטרוברסלית. זה המשמעות כולה.

<< יור >> היו"ר איתן גינזבורג: << יור >>

מאה אחוז. תודה.

<< דובר >> צבי האוזר (דרך ארץ): << דובר >>

ומכיוון שהכנסת קיבלה את ההחלטה על הדרך לקבלת החלטה קונטרוברסלית באזורים
אחרים, ביהודה ושומרון, והרי אנחנו יודעים שאם יהיה הסדר גם ירושלים יהיה
מי שירצה לחלק אותה וגם רמת הגולן. היו פה רבים וטובים שרצו לרדת ולהושיב
את הסורים על הכנרת. הרי את אותו הסדר אנחנו נחיל על חצי מיליון ישראלים
שחיים ביהודה ושומרון.

<< יור >> היו"ר איתן גינזבורג: << יור >>

תודה רבה.

<< דובר_המשך >> צבי האוזר (דרך ארץ): << דובר_המשך >>

וזה יהיה - - - הוגן, שאגב היה במצע גם של יש עתיד.

<< יור >> היו"ר איתן גינזבורג: << יור >>

תודה רבה. רק חידוד קטן, אדוני, כי ציינת קודם את ועדת המשנה לאזור – ועדות
משנה לא יכולות לעסוק.

<< דובר_המשך >> צבי האוזר (דרך ארץ): << דובר_המשך >>

לא, זה צריך להיות במליאת הוועדה.

<< יור >> היו"ר איתן גינזבורג: << יור >>

ועדות משנה לא עוסקות בחקיקה, ולכן ההתמקצעות של ועדת המשנה - - -

<< דובר_המשך >> צבי האוזר (דרך ארץ): << דובר_המשך >>

ההצעה שלי שהוועדה במליאתה, אני רק אמרתי: ההתמחות היא של הוועדה, לרבות
הקמת ועדת משנה.

<< יור >> היו"ר איתן גינזבורג: << יור >>

כן, אבל היא בוועדת משנה, ובוועדת משנה לא עושים חוקים.

אנחנו עוברים להצבעה. יש שתי הצעות על השולחן: הצעה להעביר לוועדת החוקה,
חוק ומשפט, כפי שגם ביקש יושב-ראש ועדת החוקה, חוק ומשפט.

<< דובר >> סמי אבו שחאדה (הרשימה המשותפת): << דובר >>

אפשר לייעל את ההצעה ולבקש שיכבדו את החוק הבין-לאומי?

<< יור >> היו"ר איתן גינזבורג: << יור >>

ועדת העבודה והרווחה, הוועדה המיוחדת לזכויות מעמד הילד וועדת החוץ
והביטחון. נעבור ועדה ועדה. מי בעד ועדת החוקה? ירים את ידו.

הצבעה

אושר.

<< דובר >> נועה בירן - דדון: << דובר >>

תשעה.

<< יור >> היו"ר איתן גינזבורג: << יור >>

תשעה בעד.

מי בעד ועדת העבודה והרווחה? אין.

הצבעה

לא אושר.

<< יור >> היו"ר איתן גינזבורג: << יור >>

מי בעד הוועדה לזכויות מעמד הילד? אין.

הצבעה

לא אושר.

<< יור >> היו"ר איתן גינזבורג: << יור >>

מי בעד ועדת החוץ והביטחון?

<< דובר >> סמי אבו שחאדה (הרשימה המשותפת): << דובר >>

צריך לבדוק פשיעה וסמים, אדוני.

<< דובר >> נועה בירן - דדון: << דובר >>

שבעה.

<< יור >> היו"ר איתן גינזבורג: << יור >>

שבעה.

הצבעה

לא אושר.

<< יור >> היו"ר איתן גינזבורג: << יור >>

ברוב קולות הוועדה שתדון תהיה ועדת החוקה, חוק ומשפט.

<< נושא >> 1. הצעת חוק ציון יום לאומי לתרומתה ולפועלה של העדה הדרוזית
(תיקון – עיגון מעמדה של העדה הדרוזית כשוות זכויות במדינת ישראל),
התש"ף–2020 (פ/167/23) – של חבר הכנסת חמד עמאר וקבוצת חברי כנסת << נושא
>>

<< יור >> היו"ר איתן גינזבורג: << יור >>

הצעת חוק ציון יום לאומי לתרומתה ולפועלה של העדה הדרוזית (תיקון – עיגון
מעמדה של העדה הדרוזית כשוות זכויות במדינת ישראל). נשמעו שתי הצעות: ועדת
החינוך, התרבות והספורט וועדת החוקה, חוק ומשפט. חבר הכנסת עמאר, אתה רוצה
לדבר?

<< דובר >> חמד עמאר (ישראל ביתנו): << דובר >>

אני עושה תיקון לחוק קיים, והחוק חוקק בוועדת החינוך. מה שאנחנו צריכים
לעשות, להחזיר את לוועדת החינוך להמשך דיון והתיקון שהצעתי.

<< יור >> היו"ר איתן גינזבורג: << יור >>

אוקיי. מישהו עוד רוצה להתייחס להצעת החוק?

אם לא, אז אנחנו נעבור להצבעה. מי בעד העברת חוק ציון יום לאומי לתרומתה
ולפועלה של העדה הדרוזית לוועדת החינוך? ירים את ידו.

<< דובר >> נועה בירן - דדון: << דובר >>

שמונה בעד.

<< יור >> היו"ר איתן גינזבורג: << יור >>

שמונה.

הצבעה

אושר.

<< יור >> היו"ר איתן גינזבורג: << יור >>

מי בעד ועדת החוקה, חוק ומשפט? אין.

הצבעה

לא אושר.

<< יור >> היו"ר איתן גינזבורג: << יור >>

אם כך, ההצעה תועבר לדיון בוועדת החינוך, התרבות והספורט.

<< דובר >> אוסאמה סעדי (הרשימה המשותפת): << דובר >>

אנחנו מבקשים רוויזיה על הקודם.

<< יור >> היו"ר איתן גינזבורג: << יור >>

טוב. אנחנו נתכנס לדיון ברוויזיה, כפי שהתבקש על חוק השוויון, בשעה 10:40.

תודה רבה, הישיבה נעולה.

<< סיום >> הישיבה ננעלה בשעה 10:10. << סיום >>
