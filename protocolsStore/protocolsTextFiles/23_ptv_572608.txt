הכנסת העשרים-ושלוש

מושב ראשון

פרוטוקול מס' 1

מישיבת ועדת הכנסת

יום רביעי, ד' בסיון התש"ף (27 במאי 2020), שעה 19:00

סדר היום:

א. בחירת יושב-ראש לוועדת הכנסת << נושא >>

ב. הקמת ועדה משותפת לוועדת החוץ והביטחון וועדת חוקה, חוק ומשפט לעניין
הכרזה על מצב חירום.

ג. הקמת ועדה משותפת לוועדת החוץ והביטחון ולוועדת הפנים והגנת הסביבה
לדיון בהארכת תוקף חוק האזרחות והכניסה לישראל (הוראת שעה), התשס"ג-2003 <<
נושא >>

ד. קביעת ועדה לדיון בהצעות החוק הבאות לשם הכנתן לקריאה ראשונה:

1. הצעת חוק-יסוד: הכנסת (תיקון – הפסקת חברות בכנסת של חבר הכנסת המכהן
כשר או כסגן שר)(פ/868/23), של חה"כ רם שפע וקבוצת חברי הכנסת;

2. הצעת חוק הפסקת חברות בכנסת של חבר הכנסת המכהן כשר או כסגן שר (תיקוני
חקיקה), התש"ף-2020 (פ/869/23), של חה"כ רם שפע וקבוצת חברי הכנסת;

נכחו:

חברי הוועדה:

יריב לוין – יו"ר הכנסת

איתן גינזבורג – היו"ר

משה אבוטבול

יעקב אשר

עוזי דיין

מיקי חיימוביץ

אחמד טיבי

אופיר כץ

אוסאמה סעדי

חוה אתי עטייה

אלכס קושניר

עידן רול

קטי קטרין שטרית

אלעזר שטרן

רם שפע

מוזמנים:

מזכירת הכנסת ירדנה מלר הורוביץ

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הדס צנוירט

<< נושא >> א. בחירת יושב-ראש לוועדת הכנסת << נושא >>

<< דובר >> יושב-ראש הכנסת יריב לוין: << דובר >>

ערב טוב לכולם. למי שיש ספק שהחיים הם מעגליים, אז אני חוזר לתפקידי
כיושב-ראש ועדת הכנסת לרגע, כפי שהתחלתי פה לפני 11 שנה.

<< דובר >> אחמד טיבי (הרשימה המשותפת): << דובר >>

אני היחיד שזוכר.

<< דובר >> יושב-ראש הכנסת יריב לוין: << דובר >>

נכון. זאת הזדמנות שוב להגיד תודה לכל הצוות המדהים של הוועדה בראשותה של
נועה. על סדר-יומנו קודם כל בחירת יושב-ראש ועדת הכנסת. אני מבקש להציע
לוועדה, לבחור בחברנו, שכבר ציינתי במליאה שעשה כאן עבודה מדהימה בתקופה
האחרונה, כדי להביא בסופו של דבר למצב שיש לנו ועדות, והכנסת תשוב לתפקד
באופן מלא, כפי שצריך להיות, חבר הכנסת איתן גינזבורג. אני מעמיד את
מועמדותו לבחירה. מי בעד? נגד? נמנעים?

הצבעה

בעד ההצעה – 13

ההצעה אושרה.

<< דובר >> יושב-ראש הכנסת יריב לוין: << דובר >>

13 בעד, אין נגד, אין נמנעים, לפיכך אני קובע שפה אחד חבר הכנסת איתן
גינזבורג נבחר כיושב-ראש ועדת הכנסת בכנסת ה-23. בכבוד. בבקשה.

<< יור >> היו"ר איתן גינזבורג: << יור >>

תודה רבה לחברים על האמון. הוועדה הזאת היא ועדה חשובה במובן זה שהיא
מתפעלת את הכנסת בהרבה מאוד מובנים. ננסה לעשות את זה כך שננסה להגיע כמיטב
יכולתנו להסכמות. זה כנראה לא יקרה כל הזמן, אולי לא רוב הפעמים, אבל לפחות
נעשה את ההשתדלות שנגיע סביב השולחן הזה להסכמות.

באופן אישי אשתדל להיות הכי הגון והכי פתוח וישר עם כל חברי הוועדה וכל
חברי הכנסת, כדי לאפשר את הפעילות התקינה של הכנסת על אף חילוקי הדעות
האינהרנטיים בבית הזה. עדיין צריך לעבוד בצורה חברית, קולגיאלית, הוגנת
והגונה. אשתדל לעשות את כל הדברים האלה על אף האתגרים שעומדים בפנינו.

אני מניח שעוד נתכנס בצורה פורמלית יותר, אולי גם חגיגית יותר, ונדבר על
דברים שצפויים לנו.

יש מישהו שרוצה להגיד משהו?

<< דובר >> יעקב אשר (יהדות התורה): << דובר >>

מאחר שאמרת שהחגיגי יהיה בהזדמנות אחרת, אבל בכל מקרה, אני רוצה לאחל לך
הצלחה גדולה, בשם כולם. הוכחת בשהייה הקצרה שלך בכנסת עד היום מזג ונשיאת
חן נכונה מבחינת ההידברות. אני מאמין לך ובטוח שכולם מאמינים שאתה רוצה
להגיע להסכמות ככל הניתן, למרות שאף אחד לא יכול לתת על זה הבטחה. אני מאחל
לך בשמי ובשם החברים הרבה הצלחה והרבה סיעתא דשמייא.

<< יור >> היו"ר איתן גינזבורג: << יור >>

תודה רבה. בבקשה.

<< דובר >> אלכס קושניר (ישראל ביתנו): << דובר >>

אמרתי לך בחוץ, אגיד גם פה – כל פעם שאני רואה את איתן מכנס ועדה בשעה
כזאת, יש לי חרדות מהוועדות הקודמות, שזה יסתיים יום למחרת. אבל באמת,
למרות חלוקי הדעות ולמרות שהיו מאבקים מאד קשים בוועדה ההיא, אני חושב
שניהלת את זה מצוין. אני בטוח שתמשיך לנהל את זה מצוין. אני רוצה לאחל לך
שהתפקיד הזה יהיה התפקיד הכי זוטר שלך בכנסת.

<< יור >> היו"ר איתן גינזבורג: << יור >>

תודה.

<< דובר >> מיקי חיימוביץ' (כחול לבן): << דובר >>

רק אגיד בקצרה – אתה האדם הנכון במקום הנכון. קוראים לנו במקור חוסן
לישראל. אני חושבת שהוכחת בשבועת האחרונים כל כך הרבה חוסן, נפשי, אישי.
אני חושבת שתעשה פה עבודה נפלאה, ואני רוצה לברך אותך. שיהיה לך הרבה
הצלחה.

<< יור >> היו"ר איתן גינזבורג: << יור >>

תודה. בבקשה.

<< דובר >> משה אבוטבול (ש"ס): << דובר >>

איתן, אני שמח שהייתי אתך בכמה ישיבות. ראיתי את המזג הטוב שלך. יש לך הרבה
פתיחות להכיל את האחרים וגם בביקורות הכי קשות שנתנו עליך, כל כך נהניתי
שאתה במבט של עיני עגל מקבל את זה באהבה. זו תכונה מאד טובה. זה מצטרף
לתכונות הטובות שהחבר המשותף שלנו ברעננה סיפר עליך. תמשיך להצליח.

<< יור >> היו"ר איתן גינזבורג: << יור >>

תודה רבה.

<< דובר >> אופיר כץ (הליכוד): << דובר >>

אני רוצה להתייחס למה שיריב אמר, שהתחיל לפני 11 שנה - זה התפקיד הראשון
שלו. אנחנו פה, חבריי לליכוד, מקנאים בימים האלה שחבר כנסת חדש מהליכוד היה
נכנס, והיה מקבל ראשות ועדה. הזמנים האלה השתנו.

איתן, אני מאחל לך הצלחה. אתה האדם המתאים לתפקיד. נכנסת לתפקיד הזה בכובע
אחר אבל מאד דומה, בקרקע לא הכי נעימה. למרות זאת ידעת לנהל את הוועדה
בצורה ממלכתית, סבלנית, למרות דברים לא נעימים שהוטחו בפניך. עשית את זה
בצורה ראויה לשבח. אני בטוח שתעשה את זה גם כיו"ר ועדת הכנסת. שיהיה לך
ולנו בהצלחה.

<< יור >> היו"ר איתן גינזבורג: << יור >>

תודה רבה.

<< דובר >> אלעזר שטרן (יש עתיד-תל"ם): << דובר >>

לא מספיק שהצבענו בעד? אחמד, מחר יש תיקון ליל שבועות. אנחנו אמורים ללמוד
מחר כל הלילה. זה לא הלילה הזה.

<< דובר >> אחמד טיבי (הרשימה המשותפת): << דובר >>

אני כבר שילמתי את מחיר ערב החג שלכם בהקדמת הדיון במשק המדינה ובהעברת
סמכויות.

<< יור >> היו"ר איתן גינזבורג: << יור >>

תודה רבה. בבקשה.

<< דובר >> עוזי דיין (הליכוד): << דובר >>

קודם כל, שיהיה בהצלחה לך ולכל הנוכחים סביב השולחן.

מקצת הזמן שאני רואה מה קורה פה, אני מציע שהוועדה הזאת תעסוק גם בסדרי
הכנסת עצמה וגם, למשל, בשאלה – אני חושב שצריך שתהיה פגרה מאד-מאד מצומצמת
לאור המצב. צריך לקבוע לזה סדרים ויד בזה הרבה דברים, מוועד עובדים ועד
סוגיות של ניגודי עניינים. בקיצור, אני מציע להרחיב דה פקטו את תפקיד
הוועדה בסוגיות של איך מתנהל הבית הזה.

<< יור >> היו"ר איתן גינזבורג: << יור >>

העליתי את זה עוד כשיולי אדלשטיין היה יושב-ראש הכנסת, לצמצם את הפגרה,
ובהחלט נדון בזה. אוסאמה סעדי, בבקשה.

<< דובר >> אוסאמה סעדי (הרשימה המשותפת): << דובר >>

אדוני היושב-ראש, העובדה שנבחרת פה אחד מדברת בפני עצמה ואומרת דרשני.
אנחנו היינו רגילים שאתה לא נותן אפילו הצעות לסדר ולא נותן לנו לדבר, אז
עכשיו זה בסדר - אני מקווה שככה תנהג תמיד ותנהל את זה. אנחנו מבינים את
הלחץ בחוק היסוד של הממשלה החלופית – איך שאני מכיר אותך, זו הדרך שתנהל את
ועדת הכנסת. אנחנו מאחלים לך הצלחה בתפקיד, והצלחה לכולנו כי זה חשוב
לכולנו.

<< יור >> היו"ר איתן גינזבורג: << יור >>

תודה. אחרון הדוברים, אחמד טיבי.

<< דובר >> אחמד טיבי (הרשימה המשותפת): << דובר >>

ועדת הכנסת היא אחת הוועדות הקשות מבחינת עבודה בכנסת. היא קשה גם
ליושב-ראש הוועדה, גם למנהלת הוועדה הנהדרת נועה, גם ליועצת המשפטית הנהדרת
ארבל, ולצוות הוועדה, ולא תמיד יש דיווידנד תקשורתי פוליטי למי שעוסק
בעבודה הזאת, לפעמים כאב ראש, כי זה ועד בית, ודיירי הבית הם בעיתיים מאד
ומגוונים. אבל איתן בשבועות האחרונים, בזמן שהוא ניהל את הישיבה, התגלה
כמים שקטים חודרים עמוק. המזג הנוח שלך, פני הפוקר, למרות שאתה כועס או
מאוכזב, במיוחד בדיוני הלילה שהיו בחוק ההוא, אתה כאילו התפקיד מתלבש עליך.

אני מאחל לך הצלחה רבה. הצלחתך היא הצלחת הבית. נמשיך בחילוקי דעות פה ושם,
אבל בוועדה הזאת צריך לעשות כדי לקדם את עבודת חברי הכנסת. תודה.

<< יור >> היו"ר איתן גינזבורג: << יור >>

ואת מעמד הכנסת בכלל.

תודה רבה. אני מודה לכם על כל הדברים. בדרך כלל אומרים את הדברים האלה
כשמישהו, לא עלינו, מגיע לעולם אחר. אומרים גם שלא אומרים שבחו של אדם
בפניו אבל מקצת אומרים, אז את המקצת שמעתי היום. אני מודה לכם, ואעשה כמיטב
יכולתי לנהוג בממלכתיות הראויה ככל שניתן.

אני רוצה להכריז על שינויים בהרכבי ועדות וגם הודעה על שמות שקיבלנו מסיעות
שונות שלא הודענו לגביהם.

אנחנו מבקשים להודיע שבוועדת חוקה, במקום מקום אחד לליכוד, יהיה מקום אחד
לכחול לבן.

<< דובר >> ארבל אסטרחן: << דובר >>

זה ממש שינוי בהרכב הסיעתי, שמחייב לשים את זה על סדר-היום. זה ממש שינוי
בהרכב הוועדה.

<< יור >> היו"ר איתן גינזבורג: << יור >>

בסדר. אז אכריז על שמות. בוועדת הכלכלה תהיה חברת הכנסת אתי עטייה על מכסת
כחול לבן, בוועדת הפנים אנחנו מבקשים למנות את אוסאמה סעדי כחבר הוועדה
מטעם המשותפת ואת יוסף ג'בארין מטעם המשותפת, מבקשים בחוץ וביטחון למנות את
אלי אבידר. בוועדת הכנסת מטעם רשימת ישראל ביתנו יכהן אלכס קושניר, בכספים
יכהן עודד פורר, בחוץ וביטחון אביגדור ליברמן, בפנים והגנת הסביבה יוליה
מלינובסקי, בכלכלה יבגני סובה, בעלייה, קליטה ותפוצות אלכס קושניר, ענייני
ביקורת המדינה – חמד חמאר, חוקה, חוק ומשפט - אלי אבידר, קידום מעמד האשה
ושוויון מגדרי – עודד פורר. בוועדה המיוחדת לעניין נגיף הקורונה ובחינת
המדינה למגיפות ורעידות אדמה – יוליה מלינובסקי. זו ההודעה של ישראל ביתנו.
אלה ההודעות.

<< נושא >> ב. הקמת ועדה משותפת לוועדת החוץ והביטחון וועדת חוקה, חוק
ומשפט לעניין הכרזה על מצב חירום. << נושא >>

<< יור >> היו"ר איתן גינזבורג: << יור >>

אני רוצה לעבור להקמת ועדה משותפת לוועדת החוץ והביטחון וועדת חוקה, חוק
ומשפט לעניין הכרזה על מצב חירום. לאחר שהתייעצנו גם עם יושב-ראש ועדת חוץ
וביטחון ועם יושב-ראש ועדת חוקה המיועד – שניהם מיועדים, כי עוד לא נבחרו –
אנחנו מציעים את ההרכב הבא: מטעם ועדת חוץ וביטחון – צבי האוזר. כל ועדה
תשלח 12 חברים. צבי האוזר ישמש גם כיושב-ראש הוועדה, גדעון סער, עוזי דיין,
נפתלי בנט, ועוד שם אחד יימסר בהמשך. שניים יימסרו בהמשך – אחד מהקואליציה
ואחד מהאופוזיציה.

<< דובר >> ארבל אסטרחן: << דובר >>

מטעם ועדת החוקה, חוק ומשפט יכהנו יעקב אשר, מיכאל מלכיאלי ושלמה קרעי, אלי
אבידר, יואב סגלוביץ וקארין אלהרר. זה מחוקה, שעת חירום.

<< דובר >> ארבל אסטרחן: << דובר >>

חסר לנו שם אחד.

<< יור >> היו"ר איתן גינזבורג: << יור >>

יגידו אחר כך. מי בעד ההרכב כפי שציינתי? מי נגד? מי נמנע?

הצבעה

בעד ההצעה - 11

ההצעה אושרה.

<< יור >> היו"ר איתן גינזבורג: << יור >>

ההצעה אושרה.

<< נושא >> ג. הקמת ועדה משותפת לוועדת החוץ והביטחון ולוועדת הפנים והגנת
הסביבה לדיון בהארכת תוקף חוק האזרחות והכניסה לישראל (הוראת שעה),
התשס"ג-2003 << נושא >>

<< יור >> היו"ר איתן גינזבורג: << יור >>

הקמת ועדה משותפת לוועדת החוץ והביטחון ולוועדת הפנים והגנת הסביבה לדיון
בהארכת תוקף חוק האזרחות והכניסה לישראל. ההצעה היא כדלקמן – גם: שישה
חברים מכל ועדה, סך הכול 12 חברים. מוועדת חוץ וביטחון יהיו חברים צבי
האוזר – יושב-ראש הוועדה, אבי דיכטר, איתן גינזבורג, ינון אזולאי, אורנה
ברביבאי ואלעזר שטרן.

מטעם ועדת הפנים תכהן לפי הסכמת יושב-ראש הוועדה המיועדת מיכל שיר, קרן
ברק, משה ארבל, יוליה מלינובסקי, אוסאמה סעדי ויוסף ג'בארין.

מי בעד ההצעה – ירים את ידו. מי נגד? מי נמנע?

הצבעה

בעד – 14

ההצעה אושרה.

<< יור >> היו"ר איתן גינזבורג: << יור >>

הוועדה אושרה.

ד. קביעת ועדה לדיון בהצעות החוק הבאות לשם הכנתן לקריאה ראשונה:

1. הצעת חוק-יסוד: הכנסת (תיקון – הפסקת חברות בכנסת של חבר הכנסת המכהן
כשר או כסגן שר)(פ/868/23), של חה"כ רם שפע וקבוצת חברי הכנסת;

2. הצעת חוק הפסקת חברות בכנסת של חבר הכנסת המכהן כשר או כסגן שר (תיקוני
חקיקה), התש"ף-2020 (פ/869/23), של חה"כ רם שפע וקבוצת חברי הכנסת;

<< יור >> היו"ר איתן גינזבורג: << יור >>

קביעת ועדה לדיון בהצעות החוק הבאות לשם הכנתן לקריאה ראשונה: הצעת
חוק-יסוד: הכנסת (תיקון – הפסקת חברות בכנסת של חבר הכנסת המכהן כשר או
כסגן שר)(פ/868/23), של חה"כ רם שפע וקבוצת חברי הכנסת; הצעת חוק הפסקת
חברות בכנסת של חבר הכנסת המכהן כשר או כסגן שר (תיקוני חקיקה), התש"ף-2020
(פ/869/23), של חה"כ רם שפע וקבוצת חברי הכנסת;

ההצעה היא להעביר את הצעות החוק האלה לדיון בוועדת החוקה להכנה לקריאה
ראשונה. מישהו רוצה לומר משהו בנושא הזה? אם לא, זה יעבור להצבעה. מי בעד
ההצעה – ירים את ידו.

הצבעה

בעד ההצעה – 11

ההצעה אושרה.

<< יור >> היו"ר איתן גינזבורג: << יור >>

אושר פה אחד. אנחנו קובעים שהצעות החוק יידונו בוועדת החוקה, חוק ומשפט.

<< דובר >> ארבל אסטרחן: << דובר >>

היא בודקת מי החבר בוועדה, או תקבעו שזה חבר מטעם מרצ.

<< יור >> היו"ר איתן גינזבורג: << יור >>

יהיה חבר מטעם מרצ.

<< דובר_המשך >> ארבל אסטרחן: << דובר_המשך >>

אז זה בעצם ניצן.

<< יור >> היו"ר איתן גינזבורג: << יור >>

נכון.

בלי קשר, כחול לבן רוצה להודיע שמטעם סיעת כחול לבן בוועדת החוץ והביטחון
יכהן חבר נוסף, תהיה חברת הכנסת מיקי חיימוביץ וחבר הכנסת רם שפע יהיה ממלא
מקום קבוע.

<< דובר_המשך >> ארבל אסטרחן: << דובר_המשך >>

לא קבענו - אמרנו ששבוע הבא נעשה.

<< יור >> היו"ר איתן גינזבורג: << יור >>

מיקי חיימוביץ תהיה חברה. בוועדת הכנסת, בוועדה המשותפת של חוץ וביטחון
וחוקה בנושא שעת חירום יכהן מטעם סיעת מרצ חבר בוועדה המשותפת, נציגם.

תודה רבה, הישיבה נעולה.

<< סיום >> הישיבה ננעלה בשעה 18:55. << סיום >>
