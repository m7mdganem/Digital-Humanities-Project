הכנסת העשרים

מושב רביעי

פרוטוקול מס' 350

מישיבת ועדת הכנסת

יום רביעי, י"ז באייר התשע"ח (02 במאי 2018), שעה 10:00

סדר היום:

א. בקשת יושב ראש ועדת הפנים והגנת הסביבה להעברת הצעת חוק לתיקון פקודת
הסמים המסוכנים (היתר יצוא של קנאביס רפואי), התשע''ח-2018 (פ/3548),
מוועדת העבודה, הרווחה והבריאות לדיון בוועדת הפנים והגנת הסביבה.

ב. בקשת יושב ראש ועדת החוקה, חוק ומשפט למיזוג הצעות החוק הבאות:

1. הצעת חוק העונשין (נשיאת מאסר בעבודות שירות – הוראת שעה), התשע''ז-2016
(מ/1091).

2. הצעת חוק לתיקון פקודת הסמים המסוכנים (היתר ייצוא של קנאביס רפואי),
התשע"ז-2016 (פ/20/3528) הצעת חה''כ אחמד טיבי.

ג. חילופי אישים בוועדות משותפות ובוועדת חקירה פרלמנטרית.

ד. בקשת יושב ראש סיעת ש"ס להוספת ממלאי מקום קבועים בוועדת הכלכלה ובוועדה
לענייני ביקורת המדינה

נכחו:

חברי הוועדה:

מכלוף מיקי זוהר – היו"ר

יואב בן צור

יואל חסון

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

אתי בן-שמחון

הצעת חוק לתיקון פקודת הסמים המסוכנים (היתר ייצוא של קנאביס רפואי),
התשע"ז-2017, פ/3648/20, הצעת ח"כ יואב קיש

היו"ר מכלוף מיקי זוהר:

שלום לכולם, אני מתכבד לפתוח את ישיבת ועדת הכנסת. על סדר היום: בקשת
יושב-ראש ועדת הפנים והגנת הסביבה להעברת הצעת חוק לתיקון פקודת הסמים
המסוכנים (היתר ייצוא של קנאביס רפואי), התשע"ח-2018, מוועדת העבודה,
הרווחה והבריאות לוועדת הפנים והגנת הסביבה.

יש הסכמה, לכן אפשר להצביע על זה. מי בעד?

הצבעה

בעד – רוב

נגד – אין

בקשת יו"ר ועדת הפנים והגנת הסביבה להעברת הצעת חוק לתיקון פקודת הסמים
המסוכנים מוועדת העבודה, הרווחה והבריאות לוועדת הפנים, נתקבלה.

היו"ר מכלוף מיקי זוהר:

ההצעה התקבלה.

ב. בקשת יושב-ראש ועדת החוקה, חוק ומשפט למיזוג הצעות החוק הבאות:

1.  הצעת חוק העונשין (נשיאת מאסר בעבודות שירות – הוראת שעה), התשע"ז-2016
    (מ/1091).

2.  הצעת חוק העונשין (תיקון – נשיאת מאסר בעבודת שירות), התשע"ז-2016, של
    חבר הכנסת אחמד טיבי.

אני ממש בעד איחוד החוקים הללו, ואני גם מניח שלא יהיו מתנגדים, ועל כן,
ההחלטה התקבלה.

ג. חילופי אישים בוועדות משותפות ובוועדת חקירה פרלמנטרית.

מטעם סיעת ש"ס בוועדת חקירה פרלמנטרית להתנהלות המערכת הפיננסית בהסדרי
אשראי ללווים עסקיים גדולים - במקום חבר הכנסת יצחק וקנין, יכהן חבר הכנסת
דני סיידה.

בוועדה המשותפת של ועדת העבודה הרווחה והבריאות וועדת החוץ והביטחון לפי
חוק שירות-לאומי אזרחי התשע"ד-2014 - מטעם ועדת העבודה, הרווחה והבריאות,
במקום חבר הכנסת מיכאל מלכיאלי, יכהן חבר הכנסת דני סיידה.

בוועדה משותפת לוועדת העבודה, הרווחה והבריאות, ועדת הכלכלה לדיון בהצעה
לסדר היום בנושא: "בניית תכנית אב לאומית בתחום הזקנה" - מטעם ועדת העבודה,
הרווחה והבריאות, במקום חבר הכנסת מיכאל מלכיאלי, יכהן חבר הכנסת דני
סיידה.

בוועדה המשותפת לוועדה המיוחדת בראשות חברת הכנסת רחל עזריה ולוועדת החוקה,
חוק ומשפט לדיון בהצעת חוק פינוי בינוי (פיצויים)(תיקון מס' 4)(פינוי בשל
סירוב בלתי סביר) התשע"ו-2016 (מ/1023), מטעם הוועדה המיוחדת - במקום חבר
הכנסת יצחק וקנין, יכהן חבר הכנסת ינון אזולאי.

מטעם סיעת יש עתיד בוועדה המשותפת לוועדה המיוחדת לזכויות הילד ולוועדת
החוקה, חוק ומשפט לדיון בהצעת חוק מינוי ייצוג משפטי לקטין (תיקוני חקיקה),
התשע"ח-2017 (פ/4715/20) - מטעם הוועדה לזכויות הילד במקום חברת הכנסת
קארין אלהרר, תכהן חברת הכנסת פנינה תמנו.

הצבעה – חילופי אישים בוועדות משותפות ובוועדת חקירה פרלמנטרית - מי בעד,
מי נגד? מי נמנע.

הצבעה

בעד – רוב

נגד – אין

חילופי אישים בוועדות משותפות ובוועדת חקירה פרלמנטרית אושרו.

היו"ר מכלוף מיקי זוהר:

העניין נתקבל.

יואל חסון (המחנה הציוני):

יש לנו בקשה גם להוסיף ממלא מקום בוועדת ביקורת המדינה. האם אפשר בהזדמנות
הזאת כבר לעשות את זה? או שצריך לשלוח מכתב.

ארבל אסטרחן:

לא. כרגע כתוב בקשת יושב-ראש סיעת ש"ס.

יואל חסון (המחנה הציוני):

אז צריך להכין מכתב.

ד. בקשת יושב-ראש סיעת ש"ס להוספת ממלאי מקום קבועים בוועדת הכלכלה ובוועדה

לענייני ביקורת המדינה.

היו"ר מכלוף מיקי זוהר:

כמו כן, סיעת ש"ס מבקשת להוסיף ממלא מקום קבוע בוועדת הכלכלה, וממלא מקום
קבוע בוועדה לענייני ביקורת המדינה.

ארבל אסטרחן:

בשתי הוועדות האלה אין היום ממלאי מקום קבועים עדיין. אפשר כמובן לקבוע,
אבל צריך לדעת שלא בכל הוועדות יש ממלאי מקום קבועים.

היו"ר מכלוף מיקי זוהר:

אז מה הלחץ על העניין הזה?

ארבל אסטרחן:

זה לא דבר שהוא מובן מאליו שבכל ועדה יהיו - - -

היו"ר מכלוף מיקי זוהר:

אין פה שמות - אז נודיע במליאה את השמות.

מי בעד מינוי ממלאי מקום? אחד מכל אחד. מי בעד? מי נגד? מי נמנע?

הצבעה

בעד – רוב

נגד – אין

בקשת יו"ר סיעת ש"ס להוספת ממלאי מקום קבועים בוועדת הכלכלה ובוועדה

לענייני ביקורת המדינה, נתקבלה.

היו"ר מכלוף מיקי זוהר:

ההחלטה נתקבלה.

תודה רבה לכולם. הישיבה נעולה.

הישיבה ננעלה בשעה 10:10.
