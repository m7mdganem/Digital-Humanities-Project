הכנסת העשרים-ושלוש

מושב ראשון

פרוטוקול מס' 22

מישיבת ועדת הכנסת

יום רביעי, ב' בתמוז התש"ף (24 ביוני 2020), שעה 10:00

סדר היום:

<< הצח >> א. בקשת יושב-ראש ועדת העבודה, הרווחה והבריאות להעברת הצעת חוק
מענק הסתגלות מיוחד לבני 67 ומעלה (הוראת שעה – נגיף הקורונה החדש),
התש"ף-2020 << הצח >> (מ/1328), מוועדת הכספים לדיון בוועדת העבודה, הרווחה
והבריאות.

2. קביעת ועדה לדיון בהצעת חוק חוזה הביטוח (תיקון - הארכת תקופת
ההתיישנות), התש"ף-2020 << הצח >> (פ/71/23), של חה"כ אופיר כץ

נכחו:

חברי הוועדה:

איתן גינזבורג – היו"ר

עוזי דיין

אלעזר שטרן

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אתי בן-שמחון

<< נושא >> הצעת חוק מענק הסתגלות מיוחד לבני 67 ומעלה (הוראת שעה – נגיף
הקורונה החדש), התש"ף-2020, מ/1328 << נושא >>

<< יור >> היו"ר איתן גינזבורג: << יור >>

בוקר טוב, אני מתכבד לפתוח את ישיבת ועדת הכנסת. היום יום רביעי, ב' בתמוז
התש"ף, 24 ביוני 2020.

שני נושאים על סדר היום: בקשת יושב-ראש ועדת העבודה, הרווחה והבריאות,
להעברת הצעת חוק מענק הסתגלות מיוחד לבני 67 ומעלה (הוראת שעה – נגיף
הקורונה החדש), מוועדת הכספים, לדיון בוועדת העבודה, הרווחה והבריאות.

יושב-ראש ועדת הכספים, הבנתי, הודיע כי הוא מוותר, או מסכים לבקשה. על כן,
נעלה את זה להצבעה.

מי בעד להעביר את הצעת החוק לוועדת העבודה, הרווחה והבריאות, ירים את ידו?

הצבעה

בעד – 3

נגד – אין

נמנעים – אין

<< יור >> היו"ר איתן גינזבורג: << יור >>

3 בעד. פה אחד. יעבור לוועדת העבודה, הרווחה והבריאות.

חבר הכנסת טופורובסקי, אני רק רוצה שתשים לב שאנחנו התחלנו בזמן בדיוק
עבורך.

<< דובר >> בועז טופורובסקי (יש עתיד-תל"ם): << דובר >>

אני בהלם. כל הכבוד.

<< נושא >> הצעת חוק חוזה הביטוח (תיקון - הארכת תקופת ההתיישנות),
התש"ף-2020, פ/71/23, הצעת ח"כ אופיר כץ << נושא >>

<< יור >> היו"ר איתן גינזבורג: << יור >>

הנושא השני על סדר היום: - קביעת ועדה לדיון בהצעת חוק חוזה הביטוח
(תיקון - הארכת תקופת ההתיישנות), התש"ף-2020, פ/71/23, הצעת חבר הכנסת
אופיר כץ.

קיבלתי הודעה מחבר הכנסת יעקב אשר, יושב-ראש ועדת החוקה, חוק ומשפט, אני
אקריא אותה כלשונה.

"הצעת החוק שבנדון אושרה בכנסת בקריאה טרומית, ביום כ"ה בסיוון, התש"ף, 17
ביוני, 2020, והועברה לוועדת הכנסת לקביעת הוועדה. למרות שהצעת החוק מצויה
תחת סמכותה של ועדת החוקה, חוק ומשפט, אני מוכן שבאופן חריג היא תעבור
לטיפול של ועדת הכספים לבקשת יוזם ההצעה, חבר הכנסת אופיר כץ, שהוא חבר
בוועדה זו, וזו הצעת החוק הראשונה שלו בכנסת ה-23, ולכן, נעניתי לבקשתו.

<< דובר >> עוזי דיין (הליכוד): << דובר >>

לי יש שאלה. הצעת חקיקה כזאת לא אומרת שחבר כנסת שהציע צריך להיות פה?

<< דובר >> ארבל אסטרחן: << דובר >>

לא, לא חייב. במיוחד אם הגיעו להסכמות.

<< יור >> היו"ר איתן גינזבורג: << יור >>

לא חייב. ואם יש הסכמה אז לבטח, אלא אם כן, יש למישהו הסתייגות ואז אפשר
לדון בה.

<< דובר >> עוזי דיין (הליכוד): << דובר >>

איך יודעים שיש הסכמה?

<< יור >> היו"ר איתן גינזבורג: << יור >>

הנה, עכשיו הקראתי מכתב מיושב-ראש הוועדה.

<< דובר >> עוזי דיין (הליכוד): << דובר >>

מה, כי הם סגרו את זה אתמול אחר-הצהריים?

<< יור >> היו"ר איתן גינזבורג: << יור >>

נכון.

<< דובר >> ארבל אסטרחן: << דובר >>

העובדה שחבר כנסת חבר בוועדה מסוימת, זו לא עילה להעביר הצעת חוק לאותה
ועדה אם היא לא הוועדה המתאימה. יש חשיבות בסדר, ולכך שהצעות חוק יילכו
לוועדות המתאימות. יש שם רציפות. חברי הכנסת במשך הזמן מתמקצעים, מכירים את
הצעות החוק. אז נכון, קורים מקרים שהצעת חוק לא הולכת לוועדה שמתאימה לה.
אבל צריכה להיות לכך הצדקה טובה. חבר כנסת, כמובן, יכול להיות מוזמן לוועדה
אחרת, גם אם הוא לא חבר בה, להשתתף בה, להביע את עמדתו לקדם את הצעת החוק
שלו.

<< יור >> היו"ר איתן גינזבורג: << יור >>

לאור העובדה שיש הסכמות, אני חושב שבמקרה הזה אנחנו - - -

<< דובר >> עוזי דיין (הליכוד): << דובר >>

זה הזמן לשלוף את - - - המנצח לגופו של עניין. אף אחד לא יודע מה זה בדיוק.

<< יור >> היו"ר איתן גינזבורג: << יור >>

בבקשה, חבר הכנסת שטרן.

<< דובר >> אלעזר שטרן (יש עתיד-תל"ם): << דובר >>

אני חושב שזו שאלה לוועדה, ולא אכפת לי שהייעוץ המשפטי או - - - חשוב, שהוא
גם התייחס.

היה דיון פעמיים.

<< יור >> היו"ר איתן גינזבורג: << יור >>

רגע, בנושא הזה?

<< דובר_המשך >> אלעזר שטרן (יש עתיד-תל"ם): << דובר_המשך >>

לא.

<< יור >> היו"ר איתן גינזבורג: << יור >>

אז בוא נסיים את הנושא.

<< דובר_המשך >> אלעזר שטרן (יש עתיד-תל"ם): << דובר_המשך >>

אין לי בעיה.

<< יור >> היו"ר איתן גינזבורג: << יור >>

מי בעד קביעה שוועדת הכספים תדון בהצעת חוק חוזה הביטוח (תיקון - הארכת
תקופת ההתיישנות) – ירים את ידו?

הצבעה

בעד – 4

נגד – אין

נמנעים – אין

<< יור >> היו"ר איתן גינזבורג: << יור >>

4 בעד. פה אחד. נקבעה ועדת הכספים כוועדה.

בבקשה, חבר הכנסת אלעזר שטרן.

<< דובר_המשך >> אלעזר שטרן (יש עתיד-תל"ם): << דובר_המשך >>

השאלה שלי זה ההתראות ודחיפת הנושאים לתוך סדר היום. אני חושב שאנחנו
מגזימים קצת בכנסת הזאת, יותר מאשר בכנסות קודמות – ארבל בטח יודעת יותר.

היה נושא שהיה חשוב לי, כתבתי מכתב לראש הממשלה החליפי, ולעוד כל מיני, על
הנושא של - מיקומה של הרשות לטיפול בנפגעי שואה, שהיא במשרד האוצר הרבה
מאוד שנים.

<< יור >> היו"ר איתן גינזבורג: << יור >>

היא עברה עכשיו למשרד לשוויון חברתי.

<< דובר_המשך >> אלעזר שטרן (יש עתיד-תל"ם): << דובר_המשך >>

בדיוק. אני מקבל המון טלפונים מניצולי שואה, ואני גם מבין, אני לא בטוח
שהמנהלת התפטרה כתוצאה מזה. עופרה רוס, שהיא מנהלת את זה הרבה מאוד שנים.

<< יור >> היו"ר איתן גינזבורג: << יור >>

בעקבות המעבר היא התפטרה?

<< דובר_המשך >> אלעזר שטרן (יש עתיד-תל"ם): << דובר_המשך >>

כן. ממש בעקבות המעבר.

היתרון הגדול במשרד לאזרחים ותיקים, זה שמירב כהן היא השרה. מירב כהן, לא
צריכה תעודות מאף אחד, ולא ממני, אלא אכפתיות לנושא הזה. דרך אגב, אנחנו
ב-2013 עוד חשבנו להעביר את זה למשרד הרווחה - עוד לא היה המשרד, וזה נפל
גם כן בגלל התנגדות השורדים של אז, של פתאום אתה מעביר אותנו.

אני יודע שמי שמתנגד למעבר הזה, זה גם יושב-ראש ועדת הכספים, שהוא יש לו
ניסיון בזה, וגם סגן שר האוצר. למה אני מתנגד לזה? בגלל הניצולים שאתה
כאילו מטרטר – יש להם הבדל למי הם ניגשים. והדבר השני - יש כל מיני הבדלים
בין מה שהאוצר משלם, לבין - - - אני לא רוצה להכניס אתכם למה שהם מקבלים.
כשאתה במשרד האוצר, אתה יודע לפתור את זה הרבה יותר בקלות. המספרים מ-2013,
כמובן, הצטמצמו מאוד - כאילו, מה בער לנו לעשות את זה עכשיו. עד עכשיו
הסברתי למה אני מתנגד לזה.

השאלה אליך זה למה בשעה תשע, אתה עוד לא יודע שזה בלו"ז, בסדר-היום של
הכנסת, ובשעה עשר, פתאום דוחפים לך את זה. היו שבעה חברי כנסת. זה נראה לי
לא רציני, לא מקצועי, לא מכבד.

<< יור >> היו"ר איתן גינזבורג: << יור >>

אני רוצה לחדד. זה כמובן לא היה בוועדה. זה היה על סדר-היום של המליאה.
הנושא הזה היה על סדר-יומה של המליאה ביום שני שעבר.

<< דובר_המשך >> אלעזר שטרן (יש עתיד-תל"ם): << דובר_המשך >>

נכון, והוא נפל.

<< יור >> היו"ר איתן גינזבורג: << יור >>

הוא הוסר, הוא לא נפל. הוא נמשך על-ידי הממשלה, כי היא זאת שביקשה להעלות
את זה. יומיים אחר כך, היא הודיעה שהיא מחזירה את זה. הסיפור של סדר-יום של
המליאה, אגב, סדר-יום פורסם בתחילת השבוע שזה עולה על סדר היום. יש סדר-יום
שלם שהנשיאות קובעת. תקני אותי, אולי את תעני, אבל אני חושב שיש ליושב-ראש
פררוגטיבה להעביר בסדר-היום נושא, סעיף פה, סעיף שם, או משהו כזה.

<< דובר >> ארבל אסטרחן: << דובר >>

האמת היא שמזכירת הכנסת היא הכתובת הנכונה לדיון הזה, בדרך כלל היא נמצאת
פה. חבל דווקא לעשות את הדיון הזה כשהיא לא כאן. בעיקרון, מה שהיה בנשיאות,
עולה באותו שבוע, כך שמבחינת הסידורים בתוך השבוע - - -

<< יור >> היו"ר איתן גינזבורג: << יור >>

באיזה יום, באיזה מקום? מה הסדר הזה, זה כבר משהו פנימי.

<< דובר >> עוזי דיין (הליכוד): << דובר >>

זה עולה היום?

<< יור >> היו"ר איתן גינזבורג: << יור >>

לא, זה כבר עלה והוצבע. זה חזר והצביעו על זה.

<< דובר >> אלעזר שטרן (יש עתיד-תל"ם): << דובר >>

עוזי, אני אגיד לך למה זה הוסר.

<< יור >> היו"ר איתן גינזבורג: << יור >>

זה לא חשוב עכשיו, אלעזר. זה לא הסיפור.

<< דובר_המשך >> אלעזר שטרן (יש עתיד-תל"ם): << דובר_המשך >>

לא, אני רוצה להגיד לך כן.

<< יור >> היו"ר איתן גינזבורג: << יור >>

אבל זה לא הסיפור.

<< דובר_המשך >> אלעזר שטרן (יש עתיד-תל"ם): << דובר_המשך >>

מה אכפת לך עוד משפט.

<< יור >> היו"ר איתן גינזבורג: << יור >>

כי אני יודע מה המשפט. אתה הופך את זה עכשיו לסוגיה פוליטית ולא סוגיה
עקרונית שלא קשורה - - -

<< דובר >> ארבל אסטרחן: << דובר >>

הוא אומר שכן.

<< דובר >> בועז טופורובסקי (יש עתיד-תל"ם): << דובר >>

הייתה על זה הצבעה?

<< יור >> היו"ר איתן גינזבורג: << יור >>

כן, הייתה על זה הצבעה, בשבוע שעבר כבר.

אני רוצה להגיד לך משהו.

<< דובר >> אלעזר שטרן (יש עתיד-תל"ם): << דובר >>

אני לא רוצה.

<< יור >> היו"ר איתן גינזבורג: << יור >>

המשפט הבא יהיה משפט פוליטי.

<< דובר_המשך >> אלעזר שטרן (יש עתיד-תל"ם): << דובר_המשך >>

אני לא רוצה. לא, תן לי להגיד לך.

<< יור >> היו"ר איתן גינזבורג: << יור >>

ואתה יודע, הסוגיה העקרונית מי קורא את סדר-היום ומי משבץ אותו.

<< דובר >> בועז טופורובסקי (יש עתיד-תל"ם): << דובר >>

יש דרך מקצועית לערער על זה כאן? אי אפשר להביא את זה כאן להצבעה?

<< יור >> היו"ר איתן גינזבורג: << יור >>

לא.

<< דובר_המשך >> אלעזר שטרן (יש עתיד-תל"ם): << דובר_המשך >>

אני אגיד לך למה זה קשור.

<< יור >> היו"ר איתן גינזבורג: << יור >>

עד עכשיו זו הייתה שאלה עניינית ועקרונית, ועכשיו היא הופכת לפן פוליטי.

<< דובר >> אלעזר שטרן (יש עתיד-תל"ם): << דובר >>

לא, סליחה. זה מכניס את השיקולים שנכנסים לתוך זה. אל"ף, מה זה פוליטי?
היי, סליחה, מה אנחנו פה. אין פוליטיקה – אין כנסת. מה זה פן פוליטי? אתה
לא התכוונת פן פוליטי, אולי התכוונת קצת פן לא יפה.

<< יור >> היו"ר איתן גינזבורג: << יור >>

התכוונתי לזה שהעלית סוגיה עניינית, עקרונית, איך מעבירים נושא מסדר-יום
לסדר-יום.

<< דובר_המשך >> אלעזר שטרן (יש עתיד-תל"ם): << דובר_המשך >>

מירב אמרה שלא בטוח שהיא מרוצה מהקואליציה, או שיש לה אימון ביום שישי
בערב. ביום שני הורידו לה מסדר-היום את מה שעובר אליה.

<< יור >> היו"ר איתן גינזבורג: << יור >>

וכל זה ספקולציות.

<< דובר_המשך >> אלעזר שטרן (יש עתיד-תל"ם): << דובר_המשך >>

וזאת המחשבה - - -

ואחרי זה, בשביל להציג, הביאו אישה מחופשת לידה מהבית – זה סוג של עונש
אולי. אבל אני לא - - - שאנחנו נתנו לה קיזוז קבוע.

<< יור >> היו"ר איתן גינזבורג: << יור >>

ממש לא.

<< דובר_המשך >> אלעזר שטרן (יש עתיד-תל"ם): << דובר_המשך >>

היא הייתה מקוזזת, כאילו היה אסור לה לבוא.

<< יור >> היו"ר איתן גינזבורג: << יור >>

ממש לא. אם אתה רוצה ממש את הסיפור. ברגע שהודיעו שהממשלה מחזירה את זה,
היה צריך שר שיציג את זה, ולא השר במליאה. היא הייתה הכי קרובה מבחינה
גיאוגרפית, זה הכול. אני התקשרתי אליה.

<< דובר_המשך >> אלעזר שטרן (יש עתיד-תל"ם): << דובר_המשך >>

יכול להיות.

<< יור >> היו"ר איתן גינזבורג: << יור >>

לפעמים החיים יותר פשוטים מאשר הם נראים...

<< דובר_המשך >> אלעזר שטרן (יש עתיד-תל"ם): << דובר_המשך >>

לא, מה שאמרת עכשיו זה מאוד לא פשוט, גם לך לא.

זה להגיד שלקחת אישה מחופשת לידה, ובגלל שלא היה שר שיציג משהו, הבאת מישהי
בחופשת לידה מקוזזת – זה לא מכבד אף אחד, גם לא אותך.

בוא נחזור רגע לעניין הזה.

<< דובר >> בועז טופורובסקי (יש עתיד-תל"ם): << דובר >>

לא, אבל מירב רצתה את זה.

<< דובר >> אלעזר שטרן (יש עתיד-תל"ם): << דובר >>

מה שאני שואל.

<< יור >> היו"ר איתן גינזבורג: << יור >>

לא הבאתי אותה, שאלתי אם היא מוכנה.

<< דובר_המשך >> אלעזר שטרן (יש עתיד-תל"ם): << דובר_המשך >>

לא, אין לי טענות.

<< יור >> היו"ר איתן גינזבורג: << יור >>

היא גרה פה שתי מטר מהמקום – אז היא באה.

<< דובר_המשך >> אלעזר שטרן (יש עתיד-תל"ם): << דובר_המשך >>

איתן, מאה אחוז זה לא העניין.

<< יור >> היו"ר איתן גינזבורג: << יור >>

העסק הולך ומדרדר. כן.

<< דובר_המשך >> אלעזר שטרן (יש עתיד-תל"ם): << דובר_המשך >>

איתן, זה לא העניין, בסדר. אני אומר עוד פעם, העניין הוא האם אתה חושב שזה
בסדר, שזה מכבד, שזה נכון. שבשעה תשע בערב, יכניסו נושא שהיה בסדר-היום,
וירד. ומה צריך להבין האדם הפשוט, החבר כנסת, הלא אינטליגנט כל כך - שאין
נושא בסדר-היום. שהוא מחליט אם הוא הולך עכשיו או הביתה או לאיזו פגישה
אחרת, זה לא משנה. האם זה נראה לך נכון כיושב-ראש ועדת הכנסת שאחראי בין
השאר, יש לו חלק מרכזי גם בכבודו של המקום, שבשעה תשעה בערב, שיש במליאה
חמישה או שבעה אנשים, אני עוד לא אומר שאתה לא מוצא שר שיעלה את זה בכלל,
זאת לא הנקודה. רק אני נותן לך את זה שאין שר כדוגמה לכמה אנשים לא מרוכזים
בכלל בנושאים שפתאום אתה יכול להכניס לסדר-היום. אתה יכול עכשיו לקחת
נושאים חשובים, שמכל מיני סיבות הפלת אותם ביום שני, או לא העלית אותם,
ולהגיד פתאום ביום רביעי בערב – היי, סליחה, יש פה שלושה ח"כים, בוא נעלה
את זה – זה הדיון. עכשיו, אני באמת שואל, לאן אנחנו מדרדרים את המקום הזה.
או שאתה תסביר לי, זה תמיד היה ככה, זה הנוהל, אנחנו רוצים להסתכל על זה.
רוצים לבלבל את חברי הכנסת שלא יבינו על מה הדיונים. שסדר-היום לא אומר
כלום – תגיד לי לאן זה הולך? זהו.

<< יור >> היו"ר איתן גינזבורג: << יור >>

בסדר.

מכיוון שההחלטה להעלות את זה, לא להעלות את זה, לא הייתה שלי, אז אני לא
חושב שאני הגורם שצריך להמשיך - - -

<< דובר_המשך >> אלעזר שטרן (יש עתיד-תל"ם): << דובר_המשך >>

איתן, בסדר. אני מבין אותך.

ארבל, את רוצה להגיד על זה משהו?

<< דובר >> ארבל אסטרחן: << דובר >>

שוב, אני חושבת שצריך לבדוק עם מזכירת הכנסת מה הנוהג לגבי תזוזות בתוך
סדר-היום שקבעה הנשיאות ושפורסם.

<< יור >> היו"ר איתן גינזבורג: << יור >>

אני כן אומר לך.

<< דובר >> אלעזר שטרן (יש עתיד-תל"ם): << דובר >>

אז אני אגיד משהו. שיתנו לנו נייר ביום שלישי, על כל הנושאים שאושרו
בנשיאות, ושנהיה בכוננות ספיגה, אולי פתאום מישהו יחליט.

<< יור >> היו"ר איתן גינזבורג: << יור >>

אל"ף, זה מפורסם ביום שני הסיעה שלך, וגם אתה, אתה מקבל את זה בישיבת
הסיעה, כי - - - עושה עבודה טובה. אתה מקבל את כל הנושאים שעולים באותו
שבוע בחלוקה ימים.

<< דובר_המשך >> אלעזר שטרן (יש עתיד-תל"ם): << דובר_המשך >>

כן, נכון.

<< יור >> היו"ר איתן גינזבורג: << יור >>

אז אל"ף, ההצעה שלך להעלות ביום שלישי, אתה מקבל ביום שני – את כל הנושאים
שאמורים להעלות. אז זה שדחו את הדיון מיום שני ליום אחר, בגלל איזו סוגיה,
לא חשוב כרגע מה היא, ושיזיזו אותה, אז אל"ף, כמו שדיברתי בזמנו עם בועז
שאמר למה מכנסים את ועדת הכנסת בכזאת - - - ביום שלישי שאנחנו נמצאים פה?
זה יום כנסת. יש מליאה. חובת ההוכחה – אבל כאילו טבעי שחברי הכנסת יהיו
במליאה או במשכן כאשר מכנסים את הוועדות, או כשיש מליאה ואין כנסת. יכולים
להיות שינויים בסדר-היום. אגב, זה לא דבר שקורה חדשות לבקרים. זה לא היה
אפילו דבר חריג, אם תרצה. זה לא דבר שקורה כל הזמן, אבל לעתים זה קורה.
אני, בזמן הקצר שאני חבר כנסת, ראיתי שזה קרה מעת לעת. שינו סדר-יום, מה
שהיה צריך להיות ראשון בסדר-היום, ירד למקום שלישי בסדר-היום מכל מיני
סיבות.

<< דובר_המשך >> אלעזר שטרן (יש עתיד-תל"ם): << דובר_המשך >>

מה שקרה שמתוך 36 שרים או כמה, לא מצאת אחד.

<< יור >> היו"ר איתן גינזבורג: << יור >>

אז האמת, שהשר התורן שהיה פה במליאה, פשוט לא היה זמין בטלפון, ולא ידענו
איפה הוא. זה מה שקרה. אגב, בסוף היו שלושה שרים במליאה. זה מה שקרה. אבל
אתה מדבר ספציפית על נושא ספציפי, או על סוגיה עקרונית? אם אתה מדבר על
סוגיה עקרונית, שווה לדבר עליה.

<< דובר_המשך >> אלעזר שטרן (יש עתיד-תל"ם): << דובר_המשך >>

מדבר על סוגיה עקרונית.

<< יור >> היו"ר איתן גינזבורג: << יור >>

בסדר.

<< דובר_המשך >> אלעזר שטרן (יש עתיד-תל"ם): << דובר_המשך >>

אבל אתה יודע, אין סוגיות עקרוניות שאתה לא מקבל – אז בשביל להבין אותן,
אתה לא מביא דוגמה ספציפית.

<< יור >> היו"ר איתן גינזבורג: << יור >>

כן, אתה יודע, לפעמים מקרה בודד לא מעיד על הכלל...

לכן צריך לראות האם מדובר בדבר שקורה חדשות לבקרים אז אתה צודק, או שזה
משהו חריג, קרה....

<< דובר_המשך >> אלעזר שטרן (יש עתיד-תל"ם): << דובר_המשך >>

איתן, תשמע משהו. אנחנו, בתפילה בבוקר – אני לא אומר את זה דוגרי. לא אומר
את כל החלקים. אבל בתפילת שחרית, בין ברכות השחר לפסוקי דזמרה, יש מה שנקרא
"קורבנות", וזה מסתיים ב-13 כללים שהתורה הייתה נדרשת בהם, נדמה לי שרבי
ישמעאל אומר. "אחד מהם, זה פרט שהיה בכלל, ויצא מן הכלל להעיד, לא ללמד על
עצמו יצא, אלא על הכלל כולו יצא ללמד". למה אני אומר את זה. אתה אומר לי זה
פרט, יכול להיות, שזה חד-פעמי. אבל גם יכול להיות שזה פרט שיצא מן הכלל –
ללמד לא על עצמו, אלא ללמד על הכלל כולו יצא.

ואני אומר לך באמת. יש לי מכתב ליועצת המשפטית של הכנסת. אני אשלח לה את
המכתב הזה. אני חושב שדווקא בגלל שאנחנו יושבים פה ככה, ואני מנצל גם את
הניסיון – יושבת פה הרבה נועה, מלווה את הוועדה הזאת הרבה זמן. זה לא
פוליטיקה מה ששאלתי, אתה יודע את זה.

<< יור >> היו"ר איתן גינזבורג: << יור >>

נכון, השאלה היא נכונה.

<< דובר_המשך >> אלעזר שטרן (יש עתיד-תל"ם): << דובר_המשך >>

אתה יודע מה, זה אתיקה של הפוליטיקה.

<< יור >> היו"ר איתן גינזבורג: << יור >>

אני מסכים אתך.

<< דובר_המשך >> אלעזר שטרן (יש עתיד-תל"ם): << דובר_המשך >>

גם אם זה לפי החוק מותר - - -

<< יור >> היו"ר איתן גינזבורג: << יור >>

אני מסכים אתך. אין לי אלא להסכים. אגב, גם לעיקרון.

<< דובר_המשך >> אלעזר שטרן (יש עתיד-תל"ם): << דובר_המשך >>

בסדר, אני לא אשתמש בזה. ברור לי שהרבה מאוד אנשים מהצד, מהטריבונות, לא רק
חברי כנסת שישמעו את זה - - - לא התנהלות נכונה.

<< יור >> היו"ר איתן גינזבורג: << יור >>

אני חושב שאתה צודק על כך שסדר-היום צריך להיות קבוע, להיות מתוכנן מראש,
זה עושה שכל. אני כן חושב שצריכה להיות מידת גמישות למקום הזה. אתה יודע,
אנחנו בכל מקרה מקום דינמי שמשפיע מאוד על מה שקורה. אבל כן אני מסכים אתך
שהכלל צריך להיות – שיהיה סדר-יום, וצריך לדבוק בו, אלא במקרים חריגים.

<< דובר_המשך >> אלעזר שטרן (יש עתיד-תל"ם): << דובר_המשך >>

אני אגיד לך. יש דברים שמעלים - ואנחנו מורידים ומעלים, ומעלים ומורידים,
ואנחנו לוקחים את זה בחשבון. חברי כנסת אומרים רגע, אולי הם יעלו. אולי
יעלה עוד נושא.

<< יור >> היו"ר איתן גינזבורג: << יור >>

אתם בעצמכם סיפרתם - - -

<< דובר_המשך >> אלעזר שטרן (יש עתיד-תל"ם): << דובר_המשך >>

זה בכלל לא היה.

<< יור >> היו"ר איתן גינזבורג: << יור >>

לא, זה היה.

<< דובר_המשך >> אלעזר שטרן (יש עתיד-תל"ם): << דובר_המשך >>

לא, סליחה. אני הייתי במליאה באותו זמן, לא באותה שעה, אבל קודם הייתי.

לא הייתה אפשרות שזה יעלה, כאילו, זה לא היה בשיח. ופתאום זה בום. דרך אגב,
אתה יודע מאיפה אני יודע שזה עבר? מניצולי השואה. זהו.

<< יור >> היו"ר איתן גינזבורג: << יור >>

בכל מקרה, גם לגופו של עניין, אם נדבר על זה, באמת, ציינת את השרה מירב
כהן. אני חושב שהיא באמת מחויבת. אגב, כל הרשות עברה, כלומר, על עובדיה
וכו'. מיקומה של הרשות אולי חשוב, אבל אין לי שום כוונה כמובן לא לפגוע לא
בניצולים ולא בשירותים שנותנים אותם. גם את המובן מאליו צריך לומר.

<< דובר_המשך >> אלעזר שטרן (יש עתיד-תל"ם): << דובר_המשך >>

אני מבין את זה. הרי שר האוצר הוא חדש, בסדר. לא מדובר פה בשמות. כן, זה לא
רלבנטי. אבל אם אתה לוקח את אנשי המקצוע, כמו שאתה אומר שהם עברו, הנה, גם
לא דאגו לעצמם בגלל שהם עוברים. אף אחד לא ביקש ממישהו שם להתפטר. אף אחד
לא ביקש להחליף מישהו, וגם לא יבקשו להחליף מישהו. אז למה בכל אופן תשאל את
עצמך הם מתעקשים? בגלל שהם חושבים שזה פוגע בניצולים.

<< יור >> היו"ר איתן גינזבורג: << יור >>

אוקיי. יש חשש מסוים מהלא נודע. אתה יודע, כאשר העבירו את מינהל התכנון
ממשרד הפנים למשרד האוצר – אמרו שזה אסון נורא. אסון נורא, מה פתאום לוקחים
את מינהל התכנון שהוא האינהרנטי, שנים – 70 שנה, או לא יודע 68 שנים ממשרד
הפנים ומעבירים אותו פתאום למשרד האוצר, לוקחים את כל סמכויות הדיור לשר
האוצר, כי הוא הבטיח אג'נדה מסוימת – והיה צעקה גדולה. ואז, פתאום ראו –
אתה יודע מה קרה בארבע השנים? זה אפילו עבד, ועבד אפילו לא רע. ועכשיו,
החזירו את זה למקום הטבעי, וקמה צעקה גדולה – איך יכול להיות שמעבירים את
מינהל התכנון ממשרד האוצר למשרד הפנים, למרות ש-38 שנים זה היה במשרד
הפנים, רק מה - - - בארבע השנים האחרונות, בחמש השנים האחרונות – מה שאני
רוצה להגיד, זו פררוגטיבה של הממשלה, כמובן באישורינו וכו'. אבל הדברים
קורים. לפעמים גם כשמעבירים, פתאום אומרים שהשד לא נורא כל כך. כשהעבירו את
מינהל התכנון ממשרד הפנים למשרד האוצר – אתה יודע מה, זה אפילו אולי השתפר.
אני מקווה שזה ימשיך להיות טוב.

<< דובר_המשך >> אלעזר שטרן (יש עתיד-תל"ם): << דובר_המשך >>

אין ספק שזה עבר פה את ההסכמים הקואליציוניים, לא משנה, ואני מניח גם בגלל
מירב, אישית. אני אומר שהיה לי קצת יותר קל, לא הרבה יותר קל, אם הייתי
יודע שמירב תהיה שם ארבע שנים, בסדר. כן. תתאר לך מה יקרה אם חס וחלילה, או
לא חס וחלילה, קורה משהו בפוליטיקה הישראלית, וזה כבר לא בידיים שלה. ואז
עוד פעם, זה כאילו או באוויר או במקום אחר. ואז אין ספק, שהיה הרבה יותר
טוב למקום הזה – אמרתי קודם בכללי, זה כבר לא הדיון.

<< יור >> היו"ר איתן גינזבורג: << יור >>

זה מקדמא דנא באוצר? מיום הקמת הרשות?

<< דובר_המשך >> אלעזר שטרן (יש עתיד-תל"ם): << דובר_המשך >>

כן. אני חושב שמיומה קמה, זה לא סתם. תדע, אני אתן לך דוגמה. שער היורו,
היו שנים, בסדר. יוצא שבשנים האחרונות נפגעי השואה שמקבלים ישירות מגרמניה
– יש נפגעי שואה שמקבלים ישירות מגרמניה, ויש כאלה שמקבלים ממשלת ישראל. גם
אלה שמקבלים ממשלת ישראל, ההסבר ההגיוני זה שהממשלה הרוויחה הרבה כסף על
חשבון ניצולי השואה, כי - - - וממשלת גרמניה בנתה חברת רכבת ישראל, נמלים,
חברת חשמל, לא משנה.

<< דובר >> עוזי דיין (הליכוד): << דובר >>

- - קנתה בית בצפון הקריה, - - - ראש הממשלה, היה שייך לנכדים של
הסטמפלרים, המדינה השתמשה בכספם של ניצולי השואה, בשביל לקנות את הזכויות
על כל הקרקע.

<< יור >> היו"ר איתן גינזבורג: << יור >>

כן, ועכשיו מוכרים.

<< דובר >> אלעזר שטרן (יש עתיד-תל"ם): << דובר >>

אבל מה שאני רוצה להגיד, אז אמרנו, נשלב, נעשה חוק. אמרו, אווי זה הוצאות.
אז בא האוצר, ואמר – אוקיי, ניתן מענק ארבע שנתי - למה הוא מחלק את זה
לארבע, בגלל שחלק מתים. אתה לא רוצה לתת להם בבת אחת, והמדינה תפסיד בגלל
שאולי כאלה שלא ישרדו את כל הנה. אז ניתן מענק ארבע שנתי של 2,500 שקלים,
שזה בסדר. כן, זה כאילו מקזז את ההפרשים. אתה יכול לעשות את זה במשרד
האוצר, אתה כמעט לא יכול לעשות את זה בכל משרד ממשלתי אחר. ולכן, הם מבינים
את זה הלשכה. ולכן, הם אומרים, וגם הניצולים אומרים את זה. ולכן, הם אומרים
כאילו גם בגלל זה המקום שלנו. המקצוענות והאיכפתיות של מירב להקשרים האלה,
היא אני חושב שתהיה קטנה. אחרי מה שאמרתי וכמובן - - -

<< יור >> היו"ר איתן גינזבורג: << יור >>

הארגונים דיברו גם עם מירב, כי דברנו על זה אני והיא.

<< דובר_המשך >> אלעזר שטרן (יש עתיד-תל"ם): << דובר_המשך >>

לא, אני דיברתי על זה איתה.

<< יור >> היו"ר איתן גינזבורג: << יור >>

היא מאוד מחויבת. גם דיברנו עם ראשי הארגונים בהקשר הזה. ובוא נקווה, וגם
נדאג שזה לא יקרה.

<< דובר_המשך >> אלעזר שטרן (יש עתיד-תל"ם): << דובר_המשך >>

איתן, אם זאת לא מירב – אני עומד ברחוב...

<< דובר >> עוזי דיין (הליכוד): << דובר >>

לגבי ניצולי השואה, זה קצת תעודת עניות שבסוף מחליטים לפי המחויבות של
השרה. לך תדע מה יהיה עוד חצי שנה...

<< דובר >> אלעזר שטרן (יש עתיד-תל"ם): << דובר >>

נכון, זה מה שאמרתי.

<< דובר >> עוזי דיין (הליכוד): << דובר >>

אני הייתי שם את זה באוצר, בהגדרה. הוא לא יילך נגד ניצולי השואה, למרות
שיש באוצר מהנערים שכבר אמרו לי לפני הרבה שנים, למה אתה כל כך משתדל,
במילא - - -

<< דובר_המשך >> אלעזר שטרן (יש עתיד-תל"ם): << דובר_המשך >>

בסדר, חבל...

<< יור >> היו"ר איתן גינזבורג: << יור >>

בואו ננסה להעביר את המסר לנשיאות שיקפידו על סדר-היום במליאה.

תודה רבה. סדר-היום הסתיים. הישיבה נעולה.

<< סיום >> הישיבה ננעלה בשעה 10:25. << סיום >>
