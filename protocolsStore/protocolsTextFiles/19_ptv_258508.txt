הכנסת התשע-עשרה

נוסח לא מתוקן

מושב ראשון

פרוטוקול מס' 42

מישיבת ועדת הכנסת

יום שני, כ"ו בתשרי התשע"ד (30 בספטמבר 2013), שעה 13:00

סדר היום:

בחירת ממלא מקום ליושב ראש הכנסת בעת היעדרו מן הארץ – תיקון החלטה.

נכחו:

חברי הוועדה:

אברהם מיכאלי – מ"מ היו"ר

אורי מקלב

מוזמנים:

  ------------------------------------------------------------------------
  מזכירת הכנסת ירדנה מלר הורוביץ                                      
  -------------------------------------------------------------- ---- ----

  ------------------------------------------------------------------------

מנהלת הוועדה:

אתי בן יוסף

רישום פרלמנטרי:

יעקב סימן טוב

בחירת ממלא מקום ליושב ראש הכנסת בעת היעדרו מן הארץ – תיקון ההחלטה

היו"ר אברהם מיכאלי:

טוב, אנחנו פותחים את הישיבה מחדש, המשך הישיבה מהבוקר. באמת על סדר היום
תיקון ההחלטה מהבוקר למנות ממלא מקום ליושב ראש הכנסת בעת היעדרו מן הארץ.
לאור הנסיבות, שהתברר לנו שחבר הכנסת יצחק וקנין, אני מבין, לא יהיה בארץ
באותה תקופה. אני מבין שמומלץ כעת למנות את סגנית יושב ראש הכנסת, חברת
הכנסת גילה גמליאל, להיות ממלאת מקום ליושב ראש הכנסת בתקופת היעדרותו,
בתאריכים: ב' בחשוון, 6 לאוקטובר 2013, עד ו' בחשוון, 10 לאוקטובר 2013.

אני מבין שזה בהסכמתה והכול בסדר.

אתי בן יוסף:

כן.

היו"ר אברהם מיכאלי:

כן?

אתי בן יוסף:

מזכירות הכנסת בדקה איתה, וזה בסדר.

היו"ר אברהם מיכאלי:

חבר הכנסת אורי מקלב, אנחנו מחליפים את ממלא המקום.

אורי מקלב:

טוב.

היו"ר אברהם מיכאלי:

אז מי בעד?

הצבעה

בעד תיקון ההחלטה הקודמת: מינוי חברת הכנסת גילה גמליאל כממלאת מקומו של
יושב ראש הכנסת בעת היעדרו מן הארץ, וזאת במקום מינויו של חבר הכנסת יצחק
וקנין כממלא מקום יושב ראש הכנסת בעת היעדרו מן הארץ – 2

נגד – אין

נמנעים – אין

התיקון נתקבל.

היו"ר אברהם מיכאלי:

אנחנו בפה אחד מסכימים – אין התנגדות ואין נמנעים. אנחנו נאחל לה הצלחה,
לחברת הכנסת גילה גמליאל, בשבוע הזה שהיא תהיה.

הישיבה ננעלה בשעה 13:11.
