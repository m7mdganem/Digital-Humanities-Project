הכנסת העשרים-ושלוש

מושב ראשון

פרוטוקול מס' 44

מישיבת ועדת הכנסת

יום שני, כ' באב התש"ף (10 באוגוסט 2020), שעה 11:15

סדר היום:

<< נושא >> א. בקשת יושב-ראש ועדת החוקה, חוק ומשפט למיזוג הצעות החוק
הבאות, והקדמת הדיון בהצעות החוק הממוזגות, לפני הקריאה השנייה והשלישית:<<
נושא >>

  1. הצעת חוק קיום דיונים באמצעים טכנולוגיים (הוראת שעה – נגיף הקורונה
  החדש) (דיונים בבתי משפט ובבתי דין בהשתתפות עצורים, אסירים וכלואים),
  התש"ף-2020 (מ/1308)

  2. הצעת חוק ניהול דיוני ועדות השחרורים והוועדה לעיון בעונש (הוראת שעה
  – נגיף הקורונה החדש), התש"ף-2020 (מ/1335)

<< הצח >> ב. קביעת ועדה לדיון בתקנות סמכויות מיוחדות להתמודדות עם נגיף
הקורונה החדש (הוראת שעה) (הגבלת פעילות), התש"פ-2020 << הצח >>

נכחו:

חברי הוועדה:

איתן גינזבורג – היו"ר

מכלוף מיקי זוהר

חמד עמאר

יצחק פינדרוס

טלי פלוסקוב

תהלה פרידמן

חברי הכנסת:

מיקי חיימוביץ

אוסאמה סעדי

חוה אתי עטייה

אנדריי קוז'ינוב

מיכל שיר סגמן

מוזמנים:

  -----------------------------------------------------------------------
  אסף פרידמן         –   מנהל ועדת החוקה, חוק ומשפט, הכנסת
  ------------------ --- ------------------------------------------------
  גור בליי           –   יועץ משפטי, ועדת החוקה, חוק ומשפט, הכנסת

  נועה ברודסקי לוי   –   יועצת משפטי, ועדת החוקה, חוק ומשפט, הכנסת

  אפרת חקאק          –   יועצת משפטי, ועדת החוקה, חוק ומשפט, הכנסת
  -----------------------------------------------------------------------

מנהלת הוועדה:

נועה בירן - דדון

רישום פרלמנטרי:

הילה מליחי

<< נושא >> א. בקשת יושב-ראש ועדת החוקה, חוק ומשפט למיזוג הצעות חוק
והקדמת דיון בהצעת החוק הממוזגת לפני הקריאה השנייה והשלישית << נושא >>

<< יור >> היו"ר איתן גינזבורג: << יור >>

בוקר טוב, חברי הכנסת, אני מתכבד לפתוח את ישיבתה של ועדת הכנסת. היום יום
שני, כ' באב התש"ף, 10 באוגוסט 2020. אני אודה לכל העוזרות והעוזרים אם הם
ישבו בבקשה, לתפוס מקום ולא לדבר. עומדים בפנינו מספר סעיפים על סדר-היום.

<< דובר >> חמד עמאר (ישראל ביתנו): << דובר >>

לפני שנתחיל, שוב אותו דבר – ב-09:30 אנחנו מקבלים סדר-יום. לא יכול להיות
מצב כזה. אלה דברים ידועים מראש.

<< יור >> היו"ר איתן גינזבורג: << יור >>

לא אדוני, קיבלתי את זה אתמול בלילה מהממשלה. אם תסתכל על סעיף ב', אלה
תקנות שהגיעו אתמול בלילה מהממשלה במסגרת חוק הסמכויות.

<< דובר >> חמד עמאר (ישראל ביתנו): << דובר >>

אז אתה יכול להתחיל בשעה 12:30 או 13:00. יש לנו ועדות אחרות, יש לנו
תוכניות אחרות. אנחנו מגיעים לוועדה, רוצים להיות שותפים אתך בהחלטות.
לפחות תן לנו את הזמן.

<< יור >> היו"ר איתן גינזבורג: << יור >>

חבר הכנסת עמאר, אתמול בלילה הממשלה העבירה לנו תקנות שגובשו בעקבות קבינט
הקורונה, שהכנסת צריכה לדון בהן בתוך 24 שעות על פי חוק הקורונה, ועל כן
אנחנו נדרשים לדון בהן היום. מכיוון שמדובר בתקנות – תיכף היועץ המשפטי של
ועדת החוקה יסביר – שעוסקות במספר ועדות, עלינו להכריע לאיזו ועדה התקנות
האלה ילכו.

<< דובר >> חמד עמאר (ישראל ביתנו): << דובר >>

אין לי בעיה עם זה, אבל הזמנים.

<< יור >> היו"ר איתן גינזבורג: << יור >>

ולכן נדרשנו לקיים את הישיבה מעכשיו לעכשיו. לא תכננתי לקיים ישיבה היום,
אבל מכיוון שהגיעה הממשלה עם התקנות האלה, נאלצתי, וניסיתי לעשות את זה
מוקדם ככל האפשר.

<< דובר >> חמד עמאר (ישראל ביתנו): << דובר >>

בטוח שלא יתחילו בדיונים היום בוועדות. בטוח שלא יתחילו היום בוועדות.

<< יור >> היו"ר איתן גינזבורג: << יור >>

זו תהיה החלטה של הוועדה עצמה מכיוון שיש להם 24 שעות לאשר או לא את
התקנות. יש להם בחוק 24 שעות לפני שזה נכנס לתוקף. אז הן יחליטו, אבל
כדי - - -

<< דובר >> חמד עמאר (ישראל ביתנו): << דובר >>

אם היינו מתחילים ב-12:30, היה מפריע לנו?

<< יור >> היו"ר איתן גינזבורג: << יור >>

מה זאת אומרת? לא הבנתי.

<< דובר >> חמד עמאר (ישראל ביתנו): << דובר >>

אם היינו מתחילים את הישיבה ב-12:30, כי תכננו ישיבות אחרות - - -

<< יור >> היו"ר איתן גינזבורג: << יור >>

גם לי יש ישיבות אחרות, אדוני. יש לי הצעת חוק שעולה בוועדה אחרת, שלי,
הצעה שאני מגיש אותה. מה לעשות? אני יצאתי עכשיו מחוץ וביטחון.

<< דובר >> חמד עמאר (ישראל ביתנו): << דובר >>

אבל אתה ידעת על הצעת החוק שלך זמן רב לפני, שהיא מגיעה היום. אנחנו פשוט
רוצים שסדר-היום יהיה אצלנו יותר זמן, שאנחנו נדע ושיהיה לנו זמן לתכנן
אותו ולהגיע לוועדה.

<< יור >> היו"ר איתן גינזבורג: << יור >>

מאה אחוז, אני לוקח את זה לתשומת לבי. על סדר-היום: בקשת יושב-ראש ועדת
החוקה, חוק ומשפט למיזוג הצעות חוק והקדמת דיון בהצעת החוק הממוזגת. הצעת
חוק קיום דיונים באמצעים טכנולוגיים (הוראת שעה – נגיף הקורונה החדש)
(דיונים בבתי משפט ובבתי דין בהשתתפות עצורים, אסירים וכלואים); והצעת חוק
ניהול דיוני ועדות השחרורים והוועדה לעיון בעונש (הוראת שעה – נגיף הקורונה
החדש). אני מבקש מעורך הדין בליי לפרט.

<< דובר >> גור בליי: << דובר >>

אני אדבר קודם כל לגבי המיזוג. ועדת החוקה דנה בשבועות האחרונים בהצעת חוק
שמאפשרת בתקופת הקורונה לקיים דיונים באמצעים טכנולוגיים – VC, "זום" או
דברים כאלה – לעצורים, אסירים וכלואים. ההסדר שמוצע למזג אותו, זה עם הצעת
חוק ממשלתית נפרדת שעושה אותו דבר, רק לגבי ועדות שחרורים. הן הובאו בנפרד
מכל מיני סיבות פנים ממשלתיות, אבל בסופו של דבר עשו סדר ורוצים לאחד את
הכול ביחד כדי שיהיה הסדר כולל שיעסוק בזה. זו הסיבה שנדרש המיזוג. הסיבה
לבקשה להקדמת הדיון היא שעד שהחוק הזה עובר כל הזמן נעשו דברים זמניים,
וההסדר הזמני שמאפשר את ההיוועדות החזותית נכון לעכשיו פוקע ב-15 באוגוסט,
זו השבת הקרובה. לכן הצעת החוק הממוזגת צריכה לעלות לדיון במליאה בהקדם כדי
שהמליאה תוכל להכריע בעניין הזה, וזו הבקשה להקדמת הדיון.

<< דובר >> אוסאמה סעדי (הרשימה המשותפת): << דובר >>

איפה עומד העניין? אני הייתי בדיון הראשון על הדיונים בבתי המשפט. מה עם
הדיונים בוועדת השחרורים?

<< דובר >> גור בליי: << דובר >>

זה מוזג פנימה, זה בדיוק מה שעומד בפני – גם ועדות השחרורים מוזג לתוך אותו
הסדר. לכן בפני הוועדה יש בקשה של יו"ר ועדת החוקה גם להקדמת הדיון לפטור
מהנחה, וגם למזג את שתי ההצעות.

<< דובר >> אוסאמה סעדי (הרשימה המשותפת): << דובר >>

עוד לא התקיים דיון בכלל. לא היה דיון בוועדת השחרורים.

<< דובר >> גור בליי: << דובר >>

דיברו על זה גם. דיברו והקריאו את זה, והכול נכנס פנימה.

<< דובר >> אסף פרידמן: << דובר >>

בישיבה האחרונה.

<< דובר >> גור בליי: << דובר >>

לא בנפרד, זה נכנס כחלק מההסדר הכולל שנכנס בהצעת החוק הזאת ביחד.

<< יור >> היו"ר איתן גינזבורג: << יור >>

זה הוקרא תוך כדי דיוני הוועדה ב"זום"? הצעת החוק לדיוני ועדת השחרורים
הוקראה תוך כדי הדיונים על הצעת חוק - - -

<< דובר >> גור בליי: << דובר >>

כן, כן, כן. זה שולב בתוך הצעת החוק הזאת, ולכן מתבקש המיזוג שלהן. ועדת
החוקה מיזגה אותן ומתבקש אישור ועדת הכנסת למיזוג. הדברים האלה שולבו ביחד
במהלך דיוני הוועדה.

<< יור >> היו"ר איתן גינזבורג: << יור >>

אני חושב שמה שאוסאמה שואל, מתי עלתה הצעת החוק השנייה? זו השאלה של
אוסאמה.

<< דובר >> גור בליי: << דובר >>

במהלך הדיונים בהצעת החוק להיוועדות חזותית של עצורים ואסירים דנו גם
בהיבטים של ועדות השחרורים בוועדה, וזה גם הוקרא בוועדה, ולכן מתבקש האישור
למיזוג שלהן. זה נדון. מי שליוו את זה הן אפרת ונועה מהצוות שלי, אבל הם
בהחלט דנו והקריאו את הדברים האלה, והם שולבו פנימה לתוך הצעת החוק.

<< דובר >> אוסאמה סעדי (הרשימה המשותפת): << דובר >>

באיזה שלב זה עומד?

<< דובר >> גור בליי: << דובר >>

זה אושר בוועדה בכפוף לאישור המיזוג בוועדת הכנסת.

<< דובר >> אוסאמה סעדי (הרשימה המשותפת): << דובר >>

ההצעה הראשונה אושרה בוועדה.

<< דובר >> גור בליי: << דובר >>

שתיהן.

<< דובר >> אסף פרידמן: << דובר >>

לא, שתיהן. בישיבה האחרונה מיזגנו. אתה לא היית, באת קצת יותר מאוחר.

<< דובר >> אוסאמה סעדי (הרשימה המשותפת): << דובר >>

אבל הגשנו הסתייגויות על זה.

<< דובר >> גור בליי: << דובר >>

יש הסתייגות. יש פה הסתייגויות שלכם, נכון, שעלו במליאה.

<< יור >> היו"ר איתן גינזבורג: << יור >>

גם על ועדות השחרורים יש הסתייגויות?

<< דובר >> אוסאמה סעדי (הרשימה המשותפת): << דובר >>

לא.

<< דובר >> גור בליי: << דובר >>

לדעתי רק על - - -

<< יור >> היו"ר איתן גינזבורג: << יור >>

אני חושב שמה שאוסאמה רוצה לדעת, מתי בסדר-היום הניחו את הצעת החוק על
ניהול דיוני ועדת השחרורים וקראו לחברי הוועדה.

<< דובר >> אוסאמה סעדי (הרשימה המשותפת): << דובר >>

אדוני היושב-ראש, אני זוכר שהשתתפתי באותה ישיבה לילית אחרי המליאה, שהגשתי
את ההסתייגויות על הצעת החוק הראשונה, של הדיונים בבתי משפט. למחרת באנו
והצבענו. אבל אני לא זוכר שאנחנו דנו בוועדת שחרורים, ואני חושב שיש הבדל
מוועדות שחרורים. העמדה העקרונית שלנו היא שאנחנו מתנגדים לכל ההסדר הזה של
הדיונים ב-VC, אבל בוועדות שחרורים, קל וחומר, כל הדיונים נערכים, אדוני
היושב-ראש וחבריי חברי הכנסת, בתוך המתקנים של בתי הכלא. אפילו לא מוציאים
את האסירים – כי אלה כבר לא עצורים, הם אסירים. אני יודע, ואני הופעתי
כשהייתי עורך דין בחלק מהוועדות האלה. למה לעשות את זה ב-VC?

<< יור >> היו"ר איתן גינזבורג: << יור >>

גור, השאלה היא האם המיזוג הזה נדרש?

<< דובר >> גור בליי: << דובר >>

כן, כן, הוא נדרש.

<< יור >> היו"ר איתן גינזבורג: << יור >>

הוא פג תוקף ביום שבת הקרוב?

<< דובר >> אוסאמה סעדי (הרשימה המשותפת): << דובר >>

ועדת שחרורים?

<< דובר >> גור בליי: << דובר >>

כל ההסדר לדעתי פוקע בשבת הקרובה, אני צריך לבדוק את זה.

<< יור >> היו"ר איתן גינזבורג: << יור >>

גם ההסדר של חוק דיוני שחרורים? כי זו הצעת חוק ממשלתית אחרת, שונה. אסף,
אולי אתה יודע לענות על זה?

<< דובר >> אוסאמה סעדי (הרשימה המשותפת): << דובר >>

אנחנו לא הגשנו הסתייגויות על החוק השני, אסף. אני לא הגשתי הסתייגויות על
ועדות השחרורים. אני לא זוכר שהיה דיון ואמרו שאפשר להגיש הסתייגויות.

<< דובר >> אסף פרידמן: << דובר >>

היה.

<< דובר >> גור בליי: << דובר >>

זה היה חלק מהדיון האחרון שהצביעו.

<< יור >> היו"ר איתן גינזבורג: << יור >>

גור, מה שאתה אומר – הוועדה דנה בחוק ה-VC, ואתה אומר שתוך כדי ה-VC הביאו
הצעת חוק אחרת שמיזגו אותה, שאף אחד לא ידע על קיומה. זה מה שאתה אומר.

<< דובר >> אסף פרידמן: << דובר >>

לא, לא, לא. זו הישיבה האחרונה.

<< יור >> היו"ר איתן גינזבורג: << יור >>

היה זימון לדיון בהצעת החוק הממשלתית של ועדת השחרורים.

<< דובר >> אסף פרידמן: << דובר >>

כן, אנחנו הוספנו את זה לסדר-היום.

<< יור >> היו"ר איתן גינזבורג: << יור >>

תוך כדי הדיון הוספתם?

<< דובר >> אסף פרידמן: << דובר >>

לא, לא, לא.

<< יור >> היו"ר איתן גינזבורג: << יור >>

מבעוד מועד? כן?

<< דובר >> אוסאמה סעדי (הרשימה המשותפת): << דובר >>

אף פעם לא היה מיזוג בין שתי ההצעות האלה.

<< דובר >> אסף פרידמן: << דובר >>

היה. היה.

<< יור >> היו"ר איתן גינזבורג: << יור >>

אבל הוא אומר ששלחו סדר-יום שהצעת חוק ועדת השחרורים היה בסדר-היום. אולי
לא הגעת וגם אני לא הגעתי.

<< דובר >> אוסאמה סעדי (הרשימה המשותפת): << דובר >>

אבל לא הגשנו הסתייגויות. הגשנו הסתייגויות על החוק הראשון, והצבענו על
ההסתייגויות על החוק הראשון.

<< יור >> היו"ר איתן גינזבורג: << יור >>

כבר הצביעו על ועדת השחרורים?

<< דובר >> אוסאמה סעדי (הרשימה המשותפת): << דובר >>

הצבענו.

<< קריאה >> קריאה: << קריאה >>

כן, כן.

<< יור >> היו"ר איתן גינזבורג: << יור >>

על ועדת שחרורים.

<< דובר >> אוסאמה סעדי (הרשימה המשותפת): << דובר >>

לא.

<< יור >> היו"ר איתן גינזבורג: << יור >>

על ועדת שחרורים הצביעו כבר?

<< דובר >> אוסאמה סעדי (הרשימה המשותפת): << דובר >>

לא.

<< דובר >> אסף פרידמן: << דובר >>

כן, ודאי הצבענו.

<< יור >> היו"ר איתן גינזבורג: << יור >>

אסף, אנחנו לא שומעים אותך. הצביעו או לא הצביעו?

<< דובר >> אסף פרידמן: << דובר >>

ודאי שהצביעו.

<< דובר >> גור בליי: << דובר >>

וידאתי את זה שוב עם היועצות המשפטיות מהצוות שלי. כן, בהחלט, זה נדון
בתחילת הדיון. העלו גם את נעמה פויכטונגר ב"זום" להתייחס לנושא הזה. זה
הוקרא, זה נדון. כל הדברים האלה היו בפני חברי הוועדה בדיון האחרון.

<< דובר >> אוסאמה סעדי (הרשימה המשותפת): << דובר >>

אני אזכיר לכם. הרי כל הנוסח לא היה נוסח נכון, לא היה נוסח מוכן. הנוסח
המוכן היה ביום רביעי. לפני שבאנו להצבעה, היועצות המשפטיות הכינו נוסח.
אמרתם לנו תגישו הסתייגויות על כל החוק, ואנחנו ננסח את ההצעות. כנראה
שעשינו טעות שבכלל הסכמנו להגיש הסתייגויות על נוסח שעוד לא היה מוכן.

<< יור >> היו"ר איתן גינזבורג: << יור >>

אסף, אנחנו היינו שמחים לקבל בבקשה את הזימון ששלחתם לחברי ועדת חוקה, חוק
ומשפט, ביחס להצעת חוק ניהול דיוני ועדות השחרורים והוועדה לעיון בעונש כדי
שאנחנו נהיה רגועים. כי יש פה שלושה חברי ועדה, אף אחד מהם לא זוכר שהוא
זומן או שהתקיים דיון. אנחנו לא מפקפקים בעובדה שהתקיים דיון, אנחנו פשוט
לא מבינים אם זה היה חלק מתוך הדיון על ה-VC, אם זה היה תוך כדי, אם זה היה
בנפרד. אנחנו לא מצליחים להבין איפה האירוע הזה קרה פתאום, ולכן אנחנו
מבקשים לחכות עם זה.

<< נושא >> ב. קביעת ועדה לדיון בתקנות סמכויות מיוחדות להתמודדות עם נגיף
הקורונה החדש (הוראת שעה) (הגבלת פעילות), התש"ף-2020 << נושא >>

<< יור >> היו"ר איתן גינזבורג: << יור >>

בואו נעבור לסעיף הבא: קביעת ועדה לדיון בתקנות סמכויות מיוחדות להתמודדות
עם נגיף הקורונה החדש, (הגבלת פעילות). גור, בבקשה.

<< דובר >> גור בליי: << דובר >>

לפי חוק הסמכויות להתמודדות עם נגיף הקורונה החדש (הוראת שעה), כאשר מובאות
תקנות לפי החוק, והן עוסקות ביותר מעניין אחד, זאת אומרת, עניין שנופל
בתחומן של שתי ועדות לפי ההגדרה בחוק, ועדת הכנסת צריכה להכריע לאיזה ועדה
זה הולך. הוועדה השיורית היא ועדת החוקה, ויש דברים שוועדת חינוך, או ועדת
עבודה או ועדת כלכלה. בתקנות הגבלת פעילות, שקיבלנו אתמול מהממשלה, הרוב
המכריע זה במסגרת הדברים שקשורים בסעיפי ההסמכה של ועדת החוקה, אבל יש פסקה
אחת קטנה מתוך כל התקנות האלה שמדברת על מסגרות רווחה. זו ממש שורה אחת
מתוך כל החוק הזה. מסגרות רווחה, לפי סעיף 11 לחוק, הן של ועדת העבודה. לכן
זה הגיע להכרעה של ועדת הכנסת. דיברתי על זה גם עם היועצת המשפטית של ועדת
העבודה והרווחה, וגם עליה מקובל – יש פה רק קטע קטנטן שנוגע לוועדת העבודה,
כל השאר הוא לוועדת החוקה, ולכן זה מוסכם גם עלינו וגם על ועדת העבודה
שהתקנות יידונו במלואן בוועדת החוקה.

<< יור >> היו"ר איתן גינזבורג: << יור >>

מישהו רוצה להתייחס ביחס לחוק הסמכויות ולתקנות?

<< דובר >> חמד עמאר (ישראל ביתנו): << דובר >>

זה אומר שכל התקנות יהיו בוועדת החוקה?

<< דובר >> גור בליי: << דובר >>

התקנות האלה, הקובץ הזה, כן.

<< יור >> היו"ר איתן גינזבורג: << יור >>

טבעי שיהיה שם.

<< דובר >> חמד עמאר (ישראל ביתנו): << דובר >>

אין שום בעיה.

<< יור >> היו"ר איתן גינזבורג: << יור >>

מישהו רוצה להתייחס? אז בואו נצביע על קביעת ועדה לדיון בתקנות הסמכויות
(הגבלת פעילות). מי בעד להעביר את התקנות לוועדת החוקה – ירים את ידו.

הצבעה

בעד – פה אחד

התקנות יועברו לדיון בוועדת החוקה, חוק ומשפט.

<< יור >> היו"ר איתן גינזבורג: << יור >>

פה אחד. הוועדה שתדון בתקנות היא ועדת חוקה חוק ומשפט.

<< נושא >> בקשת יושב-ראש ועדת החוקה, חוק ומשפט למיזוג הצעות חוק והקדמת
דיון בהצעת החוק הממוזגת לפני הקריאה השנייה והשלישית << נושא >> - המשך
דיון

<< יור >> היו"ר איתן גינזבורג: << יור >>

יש תשובה?

<< דובר >> אוסאמה סעדי (הרשימה המשותפת): << דובר >>

יש את האתר של חברי ועדת החוקה. ביום שלישי שלחו לנו: הישיבה בנושא הצעת
חוק ה-VC תתחדש עשר דקות לאחר הסיום להנמקת ההסתייגויות להצעת החוק.

<< יור >> היו"ר איתן גינזבורג: << יור >>

אני שואל מתי ועדת שחרורים עלתה. מתי עלה ועדות השחרורים?

<< דובר >> אוסאמה סעדי (הרשימה המשותפת): << דובר >>

אני לא ראיתי ועדת שחרורים. בכל ההסתייגויות שהגשנו לא הייתה שום התייחסות
לעניין של ועדת השחרורים. אתה זוכר את זה. גם יש הבדל – כל הדיון היה
שמוציאים עצורים, מוציאים אסירים.

<< יור >> היו"ר איתן גינזבורג: << יור >>

גור, יש לכם תשובה לגבי הדבר הזה?

<< דובר >> אוסאמה סעדי (הרשימה המשותפת): << דובר >>

גור, אני שואל. כל הדיון של ה-VCבבתי משפט, שיש צורך להוציא עצורים מבתי
המעצר, להביא אותם לבית משפט, ועדות שחרורים – זה הכול בתוך כותלי בית
הכלא. יש הבדל מהותי.

<< דובר >> גור בליי: << דובר >>

נועה שטיפלה בזה אולי תסביר בכמה מילים.

<< דובר >> נועה ברודסקי לוי: << דובר >>

דנו בזה בדיון ב-4 באוגוסט, ביום שלישי שעבר, וגם דנו בזה בחוק להארכת
תקנות שעת חירום, גם הוספנו את זה בזמנו. קודם כל, הם טענו שיש צורך כי יש
אולמות שעדיין לא אישרו לקיים בהם דיונים לפי הוראות משרד הבריאות בגלל
הצפיפות בהם, ולכן הם טענו שהם צריכים. בכל מקרה, קבענו הוראה שאומרת
שאם - - -

<< יור >> היו"ר איתן גינזבורג: << יור >>

לא, סליחה רגע, אני לא רוצה שתיכנסי לתוכן החוק, זה פחות חשוב לוועדת
הכנסת. לנו חשוב לדעת אם הדיון הזה בחוק ועדות שחרורים נדון בפני עצמו ולא
במסגרת החוק הגדול של ה-VC, כי ככה מחוקקים חוקים. אם רוצים מתישהו למזג
בין שני החוקים, לאחד בין שני חוקים, זה בסדר - -

<< דובר >> נועה ברודסקי לוי: << דובר >>

דנו בזה ביחד.

<< יור >> היו"ר איתן גינזבורג: << יור >>

- - אבל אם דנים ביחד, צריך להודיע שהולכים לדון בזה ביחד. ואיך אפשר לדון
ביחד כשלא ממזגים את זה?

<< דובר >> נועה ברודסקי לוי: << דובר >>

בתחילת הדיון ב-4 באוגוסט, ביום שלישי שעבר, הצביעו על המיזוג ודנו בוועדת
השחרורים. האם זה הופיע גם בנוסח לדיון בשבוע לפניו? זה כבר אז הופיע בנוסח
לדיון, ועדות השחרורים ולא הגענו לזה.

<< דובר >> אוסאמה סעדי (הרשימה המשותפת): << דובר >>

אני זוכר שביום שלישי כשדנו והגשנו את ההסתייגויות, והגשתי את ההסתייגויות,
לא היה לנו חוק.

<< דובר >> נועה ברודסקי לוי: << דובר >>

לא, זה הופיע. זה הופיע בנוסח לדיון.

<< דובר >> אוסאמה סעדי (הרשימה המשותפת): << דובר >>

עובדה שלא הגשנו אף הסתייגות על החוק הזה.

<< דובר >> נועה ברודסקי לוי: << דובר >>

אבל זה הופיע בנוסח לדיון לחלוטין, ודנו בזה. אסף הזמין את הרפרנטים
הרלוונטיים לנושא הזה.

<< יור >> היו"ר איתן גינזבורג: << יור >>

נוסח הדיון של מה? בנוסח הדיון של ה-VC?

<< דובר >> נועה ברודסקי לוי: << דובר >>

בנוסח של ה-VC.

<< יור >> היו"ר איתן גינזבורג: << יור >>

איך אפשר לכרוך חוק שאף אחד לא יודע עליו, שהוא חוק נפרד, בתוך חוק – אני
לא מצליח להבין את המנגנון. איך לוקחים שני חוקים נפרדים, דנים ביחד, בלי
שאף אחד יודע על זה? זה הדיון. עכשיו אתם מבקשים למזג אותו, אבל לא יכול
להיות שהדיון למיזוג ייעשה אחרי שכבר דנתם ביחד. איך זה נעשה?

<< דובר >> נועה ברודסקי לוי: << דובר >>

הצביעו על המיזוג לפני, אבל כן דנו בזה אחרי הדיון - - -

<< דובר >> אוסאמה סעדי (הרשימה המשותפת): << דובר >>

המיזוג אחרי שכבר הגשנו הסתייגויות ומצביעים בקריאה שנייה ושלישית, עכשיו
המיזוג?

<< דובר >> נועה ברודסקי לוי: << דובר >>

לא, המיזוג היה לפני. המיזוג היה ביום שלישי בבוקר.

<< דובר >> אוסאמה סעדי (הרשימה המשותפת): << דובר >>

לא, בוועדת הכנסת. פה, בוועדת הכנסת.

<< דובר >> נועה ברודסקי לוי: << דובר >>

ההצבעה הייתה ביום רביעי בבוקר על החוק עצמו, המיזוג היה ביום שלישי בבוקר.
יכול להיות שזה לא הופיע בזימון לדיון. זה כן הופיע בנוסח לדיון, וגם בנוסח
שהיה בשבוע לפני, ופשוט לא הגענו - - -

<< דובר >> אוסאמה סעדי (הרשימה המשותפת): << דובר >>

לא היה לנו נוסח. את זוכרת שלא היה לנו נוסח?

<< דובר >> נועה ברודסקי לוי: << דובר >>

בנוסח לדיון זה כבר היה.

<< דובר >> אוסאמה סעדי (הרשימה המשותפת): << דובר >>

אמרתם שתעשו נוסח, וקיבלנו את זה ביום רביעי בבוקר.

<< דובר >> נועה ברודסקי לוי: << דובר >>

עשינו עוד נוסח עם תיקונים להצבעה ביום רביעי, אבל ביום שלישי זה הופיע
בנוסח הדיון. הקראנו את זה, דנו בזה, העלינו את הרפרנטים הרלוונטיים ממשרד
המשפטים. זה הופיע אפילו בנוסח שבוע לפני, ועדת השחרורים, ולא הספקנו להגיע
לזה.

<< דובר >> אוסאמה סעדי (הרשימה המשותפת): << דובר >>

אז מתי היה דיון על זה?

<< דובר >> נועה ברודסקי לוי: << דובר >>

ביום שלישי ה-4 באוגוסט דנו בזה, ואני אומרת שעוד בשבוע לפניו, בדיון שהיה
בשבוע לפניו, בסוף יולי, זה הופיע כבר בנוסח ופשוט לא הספקנו להגיע לזה.

<< דובר >> אוסאמה סעדי (הרשימה המשותפת): << דובר >>

איפה סדר-היום?

<< יור >> היו"ר איתן גינזבורג: << יור >>

לא יכול להיות שבמסגרת חוק ה-VC פתאום יביאו הצעת חוק ממשלתית אחרת, ידונו
בה במסגרת דיוני ה-VC, יבקשו למזג, ואנחנו בדיעבד נמזג את זה.

<< דובר >> נועה ברודסקי לוי: << דובר >>

הדיון בהצעת החוק הזאת נידון עוד חודש לפני, כשעשינו תיקון להארכת התוקף של
תקנות שעת חירום והוספנו את זה כבר אז.

<< יור >> היו"ר איתן גינזבורג: << יור >>

מה זה הוספנו את זה כבר אז? הוספנו את מה לאן?

<< דובר >> נועה ברודסקי לוי: << דובר >>

בזמנו היה דיון – כשהוגשה הצעת החוק הזו היה דיון - - -

<< יור >> היו"ר איתן גינזבורג: << יור >>

איזה הזו? אנחנו דנים פה בשתי הצעות חוק.

<< דובר >> נועה ברודסקי לוי: << דובר >>

סליחה, של קיום הדיונים בוועדות השחרורים. כבר אז הייתה בקשה באופן מהיר
בגלל פקיעת תוקף של התקש"חים, להוסיף את זה לתקנות שעת החירום. החוק להארכת
תוקפן של תקנות שעת חירום שעשינו עוד קודם, וכבר אז הועלה הנושא ונידון
בוועדה, נושא ועדת השחרורים, ותוקן קודם כל החוק להארכת תקנות שעת חירום.
לכן הנושא הזה נידון חודש קודם לכן. אחר כך הנושא עלה שוב בדיון הזה. אני
מבינה שזה לא הופיע בזימון לדיון. אני כן חייבת להגיד שאלו הוראות שלכאורה
היה אפשר לדון בהן גם אם לא היינו עושים מיזוג, זה קשור מאוד בהצעת החוק
עצמה. כל הנושא של VC, כל ההליכים שקשורים - - -

<< יור >> היו"ר איתן גינזבורג: << יור >>

איזה הצעות חוק, שחרורים?

<< דובר >> נועה ברודסקי לוי: << דובר >>

החוק הגדול של ה-VC, הוא עוסק בכל מה - - -

<< דובר >> אוסאמה סעדי (הרשימה המשותפת): << דובר >>

אני אומר לך, יש הבדל מהותי ויש שוני מהותי בין דיונים בבית משפט לבין
דיונים בוועדות שחרורים. ועדות שחרורים כל הזמן לא היו בבתי משפט, היו בתוך
האולמות.

<< דובר >> נועה ברודסקי לוי: << דובר >>

גם זה לא התקיים כל התקופה וחזר רק לאחרונה כשהכשירו חלק מהאולמות.

<< דובר >> אוסאמה סעדי (הרשימה המשותפת): << דובר >>

מה הקושי להביא את האסיר לאולם בתוך המתקן?

<< יור >> היו"ר איתן גינזבורג: << יור >>

זה דיון שצריך להתקיים בחוקה, לא אצלנו. אני פשוט לא מבין את הפרוצדורה. לי
יש פה פער בפרוצדורה.

<< דובר >> נועה ברודסקי לוי: << דובר >>

עוד פעם, אני שוב אומרת, היה דיון. זה נכון שזה לא הופיע – אני מבינה שזה
לא הופיע בזימון, אבל בהחלט זה נידון בדיון, וזה גם היה בדיון שבוע קודם
לכן כבר בטקסט עצמו. זה הופיע בנוסח לדיון ולא הספקנו להגיע לזה.

<< יור >> היו"ר איתן גינזבורג: << יור >>

אני לא רוצה – בטח לא נעשה פה משהו מכוון להסתיר משהו כזה מחברי הכנסת, אבל
נראה לי שאם יש פה שלושה חברי ועדה – והיינו בסך הכול בחלק – כל אחד בחלק
אחר אולי – מדיוני ה-VC ולא זכור לנו שראינו את סיפור השחרורים.

<< דובר >> נועה ברודסקי לוי: << דובר >>

אז אדוני אולי לא זוכר, אבל דווקא בדיון שניהלת לפני שבועיים זה היה, בדיוק
עצרנו לפני שהגענו לוועדות השחרורים כי לא הספקנו. זה היה בנוסח. זה בדיוק
היה בנוסח.

<< יור >> היו"ר איתן גינזבורג: << יור >>

אני רואה את הנוסח, אבל מהות הדיון הייתה ה-VC. מהות הדיון הייתה ה-VC, לא
הייתה ועדות השחרורים.

<< דובר >> נועה ברודסקי לוי: << דובר >>

גם פה מדובר על ה-VC בוועדת שחרורים. נכון שזו הייתה הצעת החוק הגדולה, אבל
כבר אז זה הופיע בנוסח שצריך לדבר עליו. זה כן נידון לחלוטין בדיון ביום
שלישי שעבר.

<< דובר >> גור בליי: << דובר >>

הנושא של ה-VC שחל על העצורים בבתי המעצר ובתי מאסר חל גם על הנושא של
ועדות שחרורים עוד לפני חודש כשדיברנו על זה בהארכת תקש"ח, וגם בשבוע שעבר.
זה כל הזמן היה חלק מהדיון. למעשה, אפשר היה אפילו לא לעשות את זה בדרך של
מיזוג, כי הרבה פעמים ועדות במהלך הדיונים שלהן על הצעות חוק מסוימות
מוסיפות דברים רלוונטיים. ועדות השחרורים, בגלל שהוא היה בנוסח לכל אורך
הדרך, יכלו גם להוסיף ולהגיד: יש פה פן שלא דיברנו עליו שהוא אותו דבר – זה
גם VC, זה גם עצורים או אסירים, בואו נתייחס גם זה. היה אפשר להכניס את זה
באופן - - -

<< דובר >> אוסאמה סעדי (הרשימה המשותפת): << דובר >>

אבל עובדה שהממשלה עצמה לא ראתה שזה אותו דבר. הם עשו שתי הצעות. הם עשו
שתי הצעות, כי יש הבדל בין שתי ההצעות.

<< דובר >> גור בליי: << דובר >>

הממשלה הייתה בלחץ, ראינו את זה גם בהיבטים אחרים של קורונה. הממשלה הייתה
בלחץ של זמן מאוד גדול על הרבה מהדברים, והביאה דברים בנפרד. הם עשו את
אותו דבר גם בחוק הסמכויות, הם הביאו בנפרד. הם אמרו לנו לא הספקנו. הדבר
הזה, זה אפילו לא מלפני שבוע, גם מלפני חודש, כשהייתה הארכת התקש"ח אז, אם
אתה זוכר, דחוף-דחוף הביאו את זה.

<< יור >> היו"ר איתן גינזבורג: << יור >>

חבר הכנסת סעדי, אני כן יכול לומר לך שאני רואה פה שבקובץ שצורף לסדר היום
– זה לא הופיע בסדר-היום, אתה צודק, אבל בקובץ שצורף לסדר-היום כתבו שלקראת
הדיון הקבוע ב-4 באוגוסט נותרו מספר נושאים לדיון: שאלות פתוחות ביחס לכל
מיני דברים ותיקון בעניין ועדת השחרורים כפי שהוצע בהצעת חוק ממשלתית 1335.
זה הופיע בתוך המסמך. אתה צודק, זה לא היה מואר באור זרקורים.

<< דובר >> גור בליי: << דובר >>

זה כל הזמן היה - - -

<< דובר >> אוסאמה סעדי (הרשימה המשותפת): << דובר >>

זה לא רק אור הזרקורים, עובדה שאנחנו לא התייחסנו לזה בהסתייגות, עם כל
הכבוד.

<< יור >> היו"ר איתן גינזבורג: << יור >>

יש עוד אפשרות להגיש הסתייגויות?

<< דובר >> אוסאמה סעדי (הרשימה המשותפת): << דובר >>

גם לא היה דיון. אני חושב שיש שוני מהותי בין שני הדברים.

<< דובר >> גור בליי: << דובר >>

לא, הסתיים הדיון בוועדה. הדבר הזה נדון במשך פרק זמן לא מבוטל מתוך ישיבת
הוועדה. אם מישהו היה רוצה באותו - - -

<< יור >> היו"ר איתן גינזבורג: << יור >>

אבל נראה לי נכון וראוי שאם הולכים לדון בשתי הצעות חוק ממשלתיות, גם אם
אחת נכנסת בשנייה, ששתיהן יצוינו בסדר-היום. נראה לי נכון שאנשים, גם אם הם
לא מגיעים ולא נמצאים בכל הליך חקיקה – ובאופן טבעי, חברי הכנסת לא נמצאים
לאורך כל הדיונים, כי יש להם עוד מטלות ועוד תוספות – שלפחות ידעו שנדונות
שתי הצעות חוק ממשלתיות עם מ' שונה, עם מספר שונה. ששתיהן נדונות. גם אם הן
מאוחדות, גם אם הן ממוזגות, גם אם אחת נדונה תוך כדי השנייה אגב אורחא, אבל
חשוב שחברי הכנסת ידעו שזה מה שעומד על סדר-היום. זה נראה לי נכון – אסף,
גור.

<< דובר >> גור בליי: << דובר >>

שוב, זה היה בנוסח ובנקודת הדיון כפי שהקראת, אבל אני מסכים אתך.

<< יור >> היו"ר איתן גינזבורג: << יור >>

לא, בסדר-היום.

<< דובר >> יצחק פינדרוס (יהדות התורה): << דובר >>

אדוני היושב-ראש, יכול להיות שהם לא התכוונו לא לשים באור הזרקורים. אם
בסוף מבחינה פרקטית אומר חבר הכנסת ואומרים אחרים שהם לא יכלו להכניס
הסתייגויות, אני חושב שזה המינימום, שצריך לתת לו אפשרות.

<< דובר >> גור בליי: << דובר >>

הם יכלו. הם יכלו. זה היה בנוסח, אוסאמה, זה היה בנוסח.

<< דובר >> יצחק פינדרוס (יהדות התורה): << דובר >>

בסיטואציה הקיימת אף אחד לא אשם.

<< יור >> היו"ר איתן גינזבורג: << יור >>

הם עשו נוסח מאוחד. זה מה שהם עשו.

<< דובר >> אוסאמה סעדי (הרשימה המשותפת): << דובר >>

גם בנוסח המאוחד לא היה לנו. אמרו לנו תגישו הסתייגויות - - -

<< דובר >> נועה ברודסקי לוי: << דובר >>

לא, לא, לא, חבר הכנסת סעדי. אתה צודק, אמרנו תעבירו לנו הסתייגויות
ושאנחנו נביא את הנוסח הסופי ביום רביעי בבוקר, זה נכון. אבל הנוסח של
ועדות השחרורים הופיע כבר גם בדיון של יום שלישי, וגם בדיון של יום שלישי
לפניו.

<< דובר >> אוסאמה סעדי (הרשימה המשותפת): << דובר >>

כשהייתי בדיון לא שמעתי על ועדות שחרורים.

<< דובר >> נועה ברודסקי לוי: << דובר >>

זה היה בדיון וגם - - -

<< דובר >> חמד עמאר (ישראל ביתנו): << דובר >>

הנושא החשוב כאן הוא שאלו שתי הצעות חוק שונות לגמרי. למזג אותן ביחד –
נכון שמדובר בעצירים, אסירים - -

<< יור >> היו"ר איתן גינזבורג: << יור >>

לא, שתיהן ב-VC.

<< דובר >> חמד עמאר (ישראל ביתנו): << דובר >>

אבל העציר לא מניידים אותו. ועדת שחרורים - - -

<< יור >> היו"ר איתן גינזבורג: << יור >>

לא, שניהם VC.

<< דובר >> חמד עמאר (ישראל ביתנו): << דובר >>

העציר, לא מניידים אותו. העציר נמצא בתוך בית הסוהר, הוועדה מגיעה אליו.
אין ניוד. שם אנחנו אפשרנו לאפשר את זה בגלל הניוד.

<< יור >> היו"ר איתן גינזבורג: << יור >>

אבל זה דבר שנדון בוועדת חוקה. אנחנו לא צריכים לדון בגוף החוק.

<< דובר >> חמד עמאר (ישראל ביתנו): << דובר >>

אני לא יודע אם בגוף החוק, אני דן בגוף המיזוג, אם יש קשר בין ההצעה הזאת
להצעה השנייה.

<< יור >> היו"ר איתן גינזבורג: << יור >>

ועדת החוקה מיזגה את זה.

<< דובר >> חמד עמאר (ישראל ביתנו): << דובר >>

אני לא רואה מקום למזג את שתיהן ביחד.

<< יור >> היו"ר איתן גינזבורג: << יור >>

ועדת החוקה הצביעה על המיזוג. חברי ועדת החוקה שהיו בדיון.

<< דובר >> חמד עמאר (ישראל ביתנו): << דובר >>

בסדר, הם דנו שם, אני לא רואה קשר בין שתיהן. אני גם מכיר את הנושא, גם אני
עורך דין במקצועי. ועדת שחרורים מתקיימת בתוך בית הסוהר, לא מתקיימת בבית
המשפט, הם לא יוצאים מבית הסוהר. את אותו אסיר מביאים לוועדה, הוועדה מגיעה
אליו, הוא לא נוסע לוועדה.

<< יור >> היו"ר איתן גינזבורג: << יור >>

מה המשמעות של אי מיזוג החוקים, אפשר לדעת?

<< דובר >> נועה ברודסקי לוי: << דובר >>

צריך להחזיר את זה להצבעה בוועדה, זה היה אמור להיות מונח היום.

<< דובר >> גור בליי: << דובר >>

צריך להחזיר לדיון בוועדה, כשבסופו של דבר - - -

<< דובר >> חמד עמאר (ישראל ביתנו): << דובר >>

שיהיה משהו משכנע למה.

<< יור >> היו"ר איתן גינזבורג: << יור >>

רגע, לא שמעתי את התשובה.

<< דובר >> גור בליי: << דובר >>

אם לא מאשרים את המיזוג – באופן עקרוני, הוועדה הייתה יכולה להכניס את זה
לא על דרך של מיזוג. תיאורטית, מה שיכול לקרות במצב כזה, שהצעת חוק ועדת
שחרורים תישאר על שולחן הכנסת, והחלק שהוכנס של ועדת השחרורים פשוט הוכנס
כהחלטה של הוועדה, כמו שהיא מחליטה להוסיף סעיפים בחוק.

<< יור >> היו"ר איתן גינזבורג: << יור >>

אפשר להכניס את זה כנושא חדש. עכשיו אני שואל מה המשמעות של אי מיזוג
ההצעות?

<< דובר >> גור בליי: << דובר >>

צריך להחזיר לדיון בוועדה.

<< יור >> היו"ר איתן גינזבורג: << יור >>

איזה דיון?

<< דובר >> גור בליי: << דובר >>

אפשר להחזיר את הנושא של ועדות שחרורים לדיון בוועדה, ואחר כך להצביע שוב
על המיזוג בהקשר הזה. העניין הוא שהוועדה דנה באופן מהותי בפרק הזה. זה היה
בנוסח שהיה בפני חברי הכנסת להסתייגות, אז אני לא כל כך רואה בהקשר הזה אם
זה חוזר לוועדה - - -

<< דובר >> חמד עמאר (ישראל ביתנו): << דובר >>

אנחנו מבינים מחבר הכנסת סעדי שבכלל לא התקיים דיון.

<< יור >> היו"ר איתן גינזבורג: << יור >>

לא, לא, לא, היה דיון. לא, לא, היה דיון. היה דיון.

<< דובר >> גור בליי: << דובר >>

אפילו היו גורמי ממשלה ב"זום". זה היה.

<< יור >> היו"ר איתן גינזבורג: << יור >>

היה דיון. כשאני ניהלתי את הישיבה לא הגענו לפרק הזה, אבל הוא היה על
סדר-היום, ראיתי את זה עכשיו במסמך.

<< דובר >> חמד עמאר (ישראל ביתנו): << דובר >>

אז למה לא הוצגו ההסתייגויות?

<< דובר >> אוסאמה סעדי (הרשימה המשותפת): << דובר >>

מתי זה עלה? אתה אומר שלא הגענו לזה, מתי זה עלה?

<< יור >> היו"ר איתן גינזבורג: << יור >>

אני אומר שמה שהם עשו – ופה ועדת חוקה טעתה - - -

<< דובר >> חמד עמאר (ישראל ביתנו): << דובר >>

התקיים דיון על החוק הזה?

<< דובר >> אוסאמה סעדי (הרשימה המשותפת): << דובר >>

לא הגשתי.

<< יור >> היו"ר איתן גינזבורג: << יור >>

היה דיון, חמד, זה לא שלא היה דיון. מה שלא היה, לא היה דיון מופרד בין שתי
הצעות החוק. בסדר-היום שנשלח, לא נשלחו שתי הצעות החוק – סעיף1, סעיף 2.
שלחו את הצעת החוק של ה-VC, אבל במסמך המצורף כתבו שם שנושאים שנשארו
פתוחים, וחלק אחד מהם זה ועדת שחרורים. זה היה על סדר-היום. מי שהיה
בדיונים בוועדה ידע את זה. אני חושב שהיו צריכים להאיר את זה בזרקור יותר
נכון, זה הכול.

<< דובר >> אנדרי קוז'ינוב (יש עתיד-תל"ם): << דובר >>

השאלה היא אם היה דיון מהותי - -

<< יור >> היו"ר איתן גינזבורג: << יור >>

כן, היה.

<< דובר >> אנדרי קוז'ינוב (יש עתיד-תל"ם): << דובר >>

- - הודעה - - - או שזה - - -

<< יור >> היו"ר איתן גינזבורג: << יור >>

כן, כן, כן. היה דיון, על זה אין שאלה.

<< דובר >> גור בליי: << דובר >>

ביום שלישי בבוקר.

<< יור >> היו"ר איתן גינזבורג: << יור >>

אוסמה סעדי צודק, מכיוון שהוא לא נכח בכל הדיונים, לא האירו לו בזרקור
שמדובר בעוד הצעת חוק ממשלתית שמיזגו אותה להצעת החוק הזאת. אני לא אגיד
שנמנע ממנו, כי בהצעת החוק המשולבת היה נושא השחרורים, אבל לכאורה, מכיוון
שהוא לא ידע שזה עולה, אז הוא לא הגיש הסתייגויות ביחס לנושאים הספציפיים,
למרות שבאופן תיאורטי, הוא היה צריך לקרוא את כל הסעיף המשולב ואז להגיש
הסתייגויות, ולא רק על סמך - - -

<< דובר >> חמד עמאר (ישראל ביתנו): << דובר >>

בנוסח שקיבלתם, קיבלתם את זה - - -

<< דובר >> אוסאמה סעדי (הרשימה המשותפת): << דובר >>

לא היה בנוסח.

<< דובר >> גור בליי: << דובר >>

זה היה בנוסח.

<< דובר >> נועה ברודסקי לוי: << דובר >>

נכון שזה לא היה בסדר-היום, אבל בנוסח הוא היה.

<< יור >> היו"ר איתן גינזבורג: << יור >>

אני רוצה להביע את מורת רוחי – אני לא יודע אם על דעת כל חברי הוועדה.

<< דובר >> אסף פרידמן: << דובר >>

אני לוקח אחריות על זה. אתה מסתכל על גור. זו תקלה שלי, שזה לא צורף, כי
בסנהדרין כן צירפנו את זה, אני בדקתי את זה עכשיו. אבל כהודעה נפרדת, זו
תקלה שלי ולא תקלה של הצוות המשפטי.

<< יור >> היו"ר איתן גינזבורג: << יור >>

מאה אחוז. אני אומר שאנחנו רוצים להביע את מורת רוחנו בהקשר הזה ולבקש – זה
יותר חשוב מאשר מורת הרוח – להקפיד, בטח אם יש דברים כאלה, שרוצים לדון
בשתי הצעות חוק שונות, גם אם מהותן דומה, בהקשר הזה ה-VC, אבל הן שונות,
שני מספרים שונים, להעיר את תשומת לב חברי הוועדה. הם לא צריכים לנחש
מכיוון שהם לא נוכחים בכל דיוני הוועדה. הם לא הייעוץ המשפטי, והם לא
יושב-ראש הוועדה, שהוא נמצא בכל הדיונים. חברי הוועדה נכנסים ויוצאים כי יש
להם עוד מחויבויות. חשוב להדגיש ששני הדברים עולים ושניהם נידונים, גם אם
רוצים לאחד אותם להצעת חוק אחת.

אחרי שאמרתי את כל זה, אני אשמח להצביע על המיזוג והקדמת הדיון. נעשה את זה
בשתי הצעות נפרדות, כדי שתוכלו להצביע איך שתרצו. מי בעד מיזוג הצעות החוק
– ירים את ידו. בעד המיזוג.

<< דובר >> תהלה פרידמן (כחול לבן): << דובר >>

לא הבנתי, אתה אמרת דבר והיפוכו.

<< יור >> היו"ר איתן גינזבורג: << יור >>

לא, לא אמרתי דבר והיפוכו.

<< דובר >> תהלה פרידמן (כחול לבן): << דובר >>

בלבלת אותנו.

<< יור >> היו"ר איתן גינזבורג: << יור >>

אמרתי שאני מביע את מורת הרוח על כך שזה לא צוין בסדר-היום.

<< דובר >> תהלה פרידמן (כחול לבן): << דובר >>

למה בכל זאת למזג?

<< יור >> היו"ר איתן גינזבורג: << יור >>

מכיוון שזה כן היה בדיונים. זה כן היה - - -

<< דובר >> יצחק פינדרוס (יהדות התורה): << דובר >>

אני שואל אותך מבחינה פרקטית, איתן, בסופו של דבר הרי דנים בשחרורים האלה
בתוך הכלא, כמו שהוא אומר – למה זה כזה דחוף? מה קרה?

<< יור >> היו"ר איתן גינזבורג: << יור >>

הדחיפות – אני לא חושב שאנחנו צריכים לדון בדחיפות. ועדת החוקה הצביעה - -
-

<< דובר >> יצחק פינדרוס (יהדות התורה): << דובר >>

אתה עוצר אותו מלנהל דיון.

<< יור >> היו"ר איתן גינזבורג: << יור >>

הדיון התקיים, פינדרוס. הדיון התקיים.

<< דובר >> גור בליי: << דובר >>

דנו בזה שעות.

<< דובר >> אוסאמה סעדי (הרשימה המשותפת): << דובר >>

זה לא נכון.

<< יור >> היו"ר איתן גינזבורג: << יור >>

מה לא נכון, לא היה דיון?

<< דובר >> אוסאמה סעדי (הרשימה המשותפת): << דובר >>

אני אומר - - - להגיש הסתייגויות.

<< דובר >> גור בליי: << דובר >>

אבל הייתה הזדמנות להגיש הסתייגות.

<< יור >> היו"ר איתן גינזבורג: << יור >>

אבל היה דיון. הדיון היה.

<< דובר >> יצחק פינדרוס (יהדות התורה): << דובר >>

אני לא מבין את הצורך, אמיתי אני אומר לך. אני לא מבין את הצורך. כאזרח, לא
שאני מכיר. אני לא מבין את הצורך.

<< דובר >> גור בליי: << דובר >>

הצורך הוא בגלל שבשבת הקרובה פוקע ההסדר הנוכחי. הצורך בדחיפות הוא בגלל
שבשבת הקרובה פוקע ההסדר הזמני, ואם לא מאושר ההסדר הקבוע עד שבת, המשמעות
היא שאת כל העצירים והאסירים צריך להביא באופן שגרתי לבית המשפט.

<< יור >> היו"ר איתן גינזבורג: << יור >>

לא, זה ה-VC. מה לגבי ועדת שחרורים? על זה הוא שואל.

<< דובר >> חמד עמאר (ישראל ביתנו): << דובר >>

עכשיו איך מתנהלות ועדות שחרורים? נכון שזה לא הדיון בוועדת חוקה, אבל
עכשיו ועדת השחרורים מתנהלת בתוך הכלא. בתוך הכלא מתנהלת ועדת שחרורים
עכשיו.

<< דובר >> אוסאמה סעדי (הרשימה המשותפת): << דובר >>

איתן, אתה יודע, ועדת שחרורים – אף פעם לא הוציאו אותם מחוץ לכלא.

<< דובר >> גור בליי: << דובר >>

מפנים את תשומת לבי לעוד דבר בהקשר הזה, שלפני ההצבעה ביום רביעי באתר של
הוועדה הופיעו שתי הצעות החוק. וזה היה גם בנוסח.

<< יור >> היו"ר איתן גינזבורג: << יור >>

גור, אני מציע אל תתחפרו בזה כי ההתנהלות פה לא הייתה בסדר.

<< דובר >> יצחק פינדרוס (יהדות התורה): << דובר >>

בסדר גמור. אומר חבר כנסת לא יכולתי להגיש שום הסתייגות. זה נשמע הגיוני?

<< יור >> היו"ר איתן גינזבורג: << יור >>

לא, אתה לוקח את זה למחוזות אחרים. אני שואל שאלה אחרת – האם גם תוקפה של
הצעת החוק או של התקש"ח שדן בוועדת השחרורים פג תוקף?

<< דובר >> גור בליי: << דובר >>

כן, כן. הכול.

<< יור >> היו"ר איתן גינזבורג: << יור >>

מתי, באותו יום?

<< דובר >> גור בליי: << דובר >>

בשבת.

<< יור >> היו"ר איתן גינזבורג: << יור >>

זו הסיבה שצריך למזג אותן, מכיוון שאחרת הסיפור של ועדת השחרורים יתפוגג
ביום שבת.

<< דובר >> יצחק פינדרוס (יהדות התורה): << דובר >>

אבל אם הוא צודק שבסופו של דבר זה בתוך הכלא ודנים, ואז הם לא צריכים את
"הזום", אז למה - - -

<< דובר >> אסף פרידמן: << דובר >>

אבל היה דיון.

<< דובר >> יצחק פינדרוס (יהדות התורה): << דובר >>

איתן, לא הייתי אף פעם בכלא, אני לא יודע איך זה נראה מבפנים.

<< דובר >> חמד עמאר (ישראל ביתנו): << דובר >>

- - - ועדת השחרורים, הם מקיימים באופן פיזי.

<< דובר >> יצחק פינדרוס (יהדות התורה): << דובר >>

אם זה לא משהו שתוקע אנשים – אם כן, בסדר, אני אצביע.

<< דובר >> נועה ברודסקי לוי: << דובר >>

מה שהוסבר לנו, וזו גם הסיבה שהיה תקש"ח בהתחלה שלא אפשר בכלל לעשות בתקופה
הראשונית דיונים בוועדות שחרורים בנוכחות, שחלק מהאולמות לא מאפשרים לפי
תנאי התו הסגול לקיים בהם דיונים. אם לא עושים את זה ב-VC המשמעות תהיה
שדוחים את הדיונים, כי אלו דיונים שאפשר לדחות. אז אני לא בטוחה שזה תורם
לעניין. אני רק אדגיש, למרות שזה כבר להיכנס לתוך החוק, שיש שם הוראה
שקובעת שדיון שנעשה ב-VC שבו הוחלט שלא לשחרר ולקצר את המאסר, ברגע שאפשר
לקיים דיון בנוכחות, האסיר יכול לדרוש שיתקיים דיון נוסף.

<< דובר >> אוסאמה סעדי (הרשימה המשותפת): << דובר >>

אנחנו נגד כל החוק הזה, אבל נעלה את זה.

<< יור >> היו"ר איתן גינזבורג: << יור >>

יצחק, אתה קיבלת תשובה? היא ענתה לך את התשובה הזאת?

<< דובר >> נועה ברודסקי לוי: << דובר >>

עוד הערה אחת, שנכנסה בתוך ההצעה בעקבות דרישה של האופוזיציה, של חבר הכנסת
סגלוביץ' לדרוש שאת כל הדיונים שכן אפשר לעשות בנוכחות, ברגע שיש אולם
שאפשר לעשות בו, כל הדיונים ייעשו בנוחות ולא ב-VC.

<< דובר >> חמד עמאר (ישראל ביתנו): << דובר >>

זה אומר שבבתי סוהר כשיש אפשרות לעשות את זה - - -

<< דובר >> נועה ברודסקי לוי: << דובר >>

כשיש אפשרות לעשות, הם חייבים לעשות את זה בנוכחות.

<< דובר >> גור בליי: << דובר >>

לעניין ועדות השחרורים.

<< דובר >> נועה ברודסקי לוי: << דובר >>

כן, לעניין ועדות שחרורים. אבל יש אולמות שלצערנו בינתיים – ויש הרבה לחץ
של הוועדה שיכשירו את האולמות כמה שיותר מהר.

<< יור >> היו"ר איתן גינזבורג: << יור >>

כלומר, אין בתוך בתי הסוהר אולמות מספיק גדולים כדי לעמוד בתו הסגול.

<< דובר >> נועה ברודסקי לוי: << דובר >>

יש כאלה שכן.

<< יור >> היו"ר איתן גינזבורג: << יור >>

בחלק.

<< דובר >> נועה ברודסקי לוי: << דובר >>

חלקם כן, חלקם לא, וגם אלה שכן, חלקם נעשו בעקבות לחץ מאוד גדול שהפעילה
הוועדה שישמישו את האולמות האלה, ויש דרישה של הוועדה שימשיכו לעשות ככל
הניתן לגבי אולמות נוספים.

<< יור >> היו"ר איתן גינזבורג: << יור >>

זה חוק שהוא הוראת שעה, הוא פג תוקף?

<< דובר >> נועה ברודסקי לוי: << דובר >>

כן, הוא הוראת שעה עד ה-30 ביוני. כמו חוק הסמכויות.

<< דובר >> גור בליי: << דובר >>

כמו חוק הקורונה הגדול, כמו חוק הסמכויות.

<< יור >> היו"ר איתן גינזבורג: << יור >>

עד השנה הבאה. אני מציע למזג את הצעות החוק. מי בעד המיזוג – ירים את ידו.
מי נגד? מי נמנע?

הצבעה

בעד – רוב

נגד – מיעוט

נמנעים – 2

המיזוג אושר.

<< יור >> היו"ר איתן גינזבורג: << יור >>

הצעות החוק תמוזגנה. אני מעלה להצבעה את ההצעה להקדמת הדיון בהצעת החוק
הממוזגת לפני הקריאה השנייה והשלישית. מי בעד?

הצבעה

בעד – 4

נגד – 2

נמנעים – אין

ההצעה להקדים את הדיון בהצעת החוק הממוזגת אושרה.

<< יור >> היו"ר איתן גינזבורג: << יור >>

ארבעה. מי נגד? שניים? מי נמנע? אין. תודה רבה, ההצעה תוקדם, אני נועל את
הישיבה. תודה רבה לכולם.

<< סיום >> הישיבה ננעלה בשעה 11:50. << סיום >>
