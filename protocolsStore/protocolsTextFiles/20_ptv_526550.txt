הכנסת העשרים

מושב חמישי

פרוטוקול מס' 397

מישיבת ועדת הכנסת

יום שני, י"ח בכסלו התשע"ט (26 בנובמבר 2018), שעה 10:30

סדר היום:

1.  בקשת יושב-ראש הכנסת לשינוי שעת פתיחת ישיבת הכנסת ביום שני, י"ח בכסלו
    התשע"ט – 26.11.2018 וקיום ישיבה נוספת באותו היום

2.  מועדי הכנסים במושב החמישי של הכנסת העשרים-המלצת יו"ר הכנסת וסגניו

3.  בקשת חבר הכנסת דן סידה להעברת הצעה לסדר-היום בנושא: "פיקוח על רווחי
    שיווק בתוצרת החקלאית", מוועדת העבודה, הרווחה והבריאות לדיון בוועדת
    הכלכלה

4.  קביעת ועדה דיון בהצעת חוק לתיקון פקודת בריאות העם (מדיניות חיסונים
    לאומית ומתן תמריצים להתחסנות), התשע"ט–2018, של חברי הכנסת שולי
    מועלם-רפאלי ויואל חסון

5.  בקשת יו"ר ועדת העבודה, הרווחה והבריאות להקדמת הדיון בהצעת חוק ארגון
    הפיקוח על העבודה (תיקון מס' 11 – הוראת שעה) (עוזר בטיחות),
    התשע"ט–2018, כ/809, לפני הקריאה השנייה והשלישית

6.  בקשת הממשלה להקדמת הדיון בהצעות חוק הבאות, לפני הקריאה הראשונה:

    1.  הצעת חוק להסדרת הביטחון בגופים ציבוריים (הוראת שעה)(תיקון),
          התשע"ט–2018 (מ/1276)

    2.  הצעת חוק למניעת הסתננות(עבירות ושיפוט)(הוראת שעה) (תיקון מס'
          4)(הארכת תוקף) התשע"ט–2018 (מ/1277)

    3.  הצעת חוק להסדרת ההימורים בספורט (תיקון מס' 14 והוראת שעה)
          התשע"ט–2018 (מ/1278)

נכחו:

חברי הוועדה:

מכלוף מיקי זוהר – היו"ר

ישראל אייכלר

רוברט אילטוב

דוד אמסלם

דוד ביטן

יואב בן צור

יואל חסון

אחמד טיבי

שולי מועלם-רפאלי

אברהם נגוסה

חברי הכנסת:

אלי אלאלוף

ענת ברקו

יוסי יונה

דן סידה

מיקי רוזנטל

אלעזר שטרן

נכחו:

מוזמנים:

מזכירת הכנסת ירדנה מלר-הורוביץ

  ------------------------------------------------------------------------
  שני שרביט        –   סמנכ"לית מדיניות במערך הסייבר הלאומי, משרד ראש
                       הממשלה
  ---------------- --- ---------------------------------------------------
  יעל גורן חזקיה   –   מערך הסייבר, משרד ראש הממשלה

  עידו דוד שוואב   –   רפרנט מאקרו באג"ת, משרד האוצר

  עדי טאיטו פרנקל      
  ------------------------------------------------------------------------

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

אלון דמלה

<< נושא >> בקשת יושב-ראש הכנסת לשינוי שעת פתיחת ישיבת הכנסת ביום שני,
י"ח בכסלו התשע"ט – 26.11.2018 וקיום ישיבה נוספת באותו היום. << נושא >>

<< יור >> היו"ר מכלוף מיקי זוהר: << יור >>

שלום לכולם. אני מבקש להתחיל את סדר-היום: בקשת יושב ראש הכנסת לשינוי - -
-

<< דובר >> אחמד טיבי (הרשימה המשותפת): << דובר >>

מתי בחירות? מתי בחירות?

<< יור >> היו"ר מכלוף מיקי זוהר: << יור >>

תשאל את משה כחלון.

בקשת יושב-ראש הכנסת לשינוי שעת פתיחת ישיבת הכנסת ביום שני, י"ח בכסלו
התשע"ט, 26 בנובמבר 2018, וקיום ישיבה נוספת באותו היום. ירדנה, בבקשה.

<< דובר >> מזכירת הכנסת ירדנה מלר-הורוביץ: << דובר >>

בוקר טוב. היום יושב ראש הכנסת יארח ויישא דברים את נשיא צ'כיה. זו ישיבה
שנקבע לפני זמן רב, וכמובן שגם נשיא המדינה מתלווה אליו.

נקבע שהדיון במליאה בנושא נשיא צ'כיה יהיה ב-16:30. מכיוון שהאופוזיציה, על
פי התקנון, הגישה הצעות אי אמון והצעות אי אמון צריכות להיות נושא ראשון על
סדר יומה של הכנסת, מבקש יושב-ראש הכנסת כהאי לישנא: "בהתאם לסעיף 19
(א)(1) לתקנון הכנסת, מבקש את אישור הוועדה לשנות שעת פתיחת הישיבה היום
לשעה 16:30 ואז נקיים כמתוכנן את הישיבה המיוחדת לכבוד נשיא צ'כיה."

לאחר מכן, הוא מבקש, בהתאם לסעיף 25 (ה) לתקנון לקבוע כי בסיומה של הישיבה
המיוחדת לכבוד נשיא צ'כיה תתקיים ישיבת כנסת נוספת רגילה. שם הנושא הראשון
יהיה ב-17:30 על סדר-היום. יהיו הצעות אי האמון והמשך סדר-היום כפי שתוכנן.
זו בקשת יושב-ראש הכנסת.

<< יור >> היו"ר מכלוף מיקי זוהר: << יור >>

מישהו רוצה להעיר הערות בעניין?

<< דובר_המשך >> מזכירת הכנסת ירדנה מלר-הורוביץ: << דובר_המשך >>

כדי שנוכל לקיים את כל הנושאים.

<< דובר >> אלי אלאלוף (כולנו): << דובר >>

אני יכול לתת רק עדות על הנשיא – מי אני שיעשה את זה – אבל שמעתי אותו
במועצת אירופה. במועצת אירופה שמעתי את הנשיא הזה מדבר בצורה הכי יפה
שיכולה להיות, הכי מרגשת על אהבתו והציונות והזכויות של ישראל. אני חושב
שצריך לתת את הכול כדי לכבד את האיש הנפלא הזה.

<< דובר >> אחמד טיבי (הרשימה המשותפת): << דובר >>

אני שמעתי את אותו נאום, ודעתי שונה מדעתו של אלי אלאלוף.

<< יור >> היו"ר מכלוף מיקי זוהר: << יור >>

אני מניח.

<< דובר >> אלי אלאלוף (כולנו): << דובר >>

בוא, אל תגיד דברים לא אמיתיים. לא היית איתנו באולם.

<< דובר >> יואל חסון (המחנה הציוני): << דובר >>

זה הגדולה של הנאום.

<< דובר >> אלי אלאלוף (כולנו): << דובר >>

בואו נדבר בכבוד, בסדר?

<< דובר >> אחמד טיבי (הרשימה המשותפת): << דובר >>

שמעתי את אותו נאום ביוטיוב. שמעתי את אותו ביוטיוב.

<< דובר >> אלי אלאלוף (כולנו): << דובר >>

איזה יוטיוב?

<< דובר >> דוד אמסלם (הליכוד): << דובר >>

בוא נסכם, אחמד, מה שמרגש אותנו – מעציב אותך. ומה שמשמח אותך – מעציב
אותנו. אתה מבין? זו הנוסחה. אם אתה שמח, אנחנו עצובים.

<< דובר >> אחמד טיבי (הרשימה המשותפת): << דובר >>

מה שרואים מכאן לא רואים משם.

<< דובר >> דוד אמסלם (הליכוד): << דובר >>

אם אנחנו עצובים לרוב, אז אתם צריכים בנושאים לאומים - - -

<< דובר >> אחמד טיבי (הרשימה המשותפת): << דובר >>

תמיד? תמיד?

<< דובר >> דוד אמסלם (הליכוד): << דובר >>

בנושאים לאומיים - - -

<< דובר >> אחמד טיבי (הרשימה המשותפת): << דובר >>

תמיד?

<< דובר >> דוד אמסלם (הליכוד): << דובר >>

בנושאים לאומיים.

<< דובר >> אחמד טיבי (הרשימה המשותפת): << דובר >>

למשל, אם נשיג שלום, זה יעציב אותך?

<< דובר >> דוד אמסלם (הליכוד): << דובר >>

אמרתי, בנושאים לאומיים.

<< דובר >> אחמד טיבי (הרשימה המשותפת): << דובר >>

זה נושא לאומי, השלום. זה מעציב אותך?

<< יור >> היו"ר מכלוף מיקי זוהר: << יור >>

השאלה, חבר הכנסת טיבי, אם אתה רוצה שלום ומה זה מבחינתך שלום.

<< דובר >> דוד אמסלם (הליכוד): << דובר >>

אנחנו מתפללים לזה.

<< דובר >> אחמד טיבי (הרשימה המשותפת): << דובר >>

אני רוצה שלום איתך אפילו.

<< יור >> היו"ר מכלוף מיקי זוהר: << יור >>

איתי? איתי לא יהיה לך שלום אף פעם.

<< דובר >> אחמד טיבי (הרשימה המשותפת): << דובר >>

וואי, וואי, וואי.

<< דובר >> דוד אמסלם (הליכוד): << דובר >>

חס ושלום.

<< דובר >> שולי מועלם-רפאלי (הבית היהודי): << דובר >>

מיקי.

<< יור >> היו"ר מכלוף מיקי זוהר: << יור >>

רק טיבי מבין למה אני מתכוון. כן, חבר הכנסת חנין.

<< דובר >> אברהם נגוסה (הליכוד): << דובר >>

איתי יש לו.

<< דובר >> אחמד טיבי (הרשימה המשותפת): << דובר >>

איתך, יש כמה - - -

<< יור >> היו"ר מכלוף מיקי זוהר: << יור >>

מי שרוצה לדבר, רשאי בכל נושא. אתם יכולים לעשות לי גם פיליבסטר בעקרון.

<< דובר >> שולי מועלם-רפאלי (הבית היהודי): << דובר >>

לא. ממש לא.

<< יור >> היו"ר מכלוף מיקי זוהר: << יור >>

כן, חבר הכנסת חנין.

<< דובר >> דב חנין (הרשימה המשותפת): << דובר >>

תודה לך, אדוני היושב-ראש. אין ספק שבקשת יושב-ראש הכנסת נעשית מכוח
סמכויות שיש לו בתקנון. לא על זה הערה שלי. אני חושב, אדוני היושב-ראש,
עמיתיי חברי הכנסת, שלא במקרה נקבע בתקנון הכנסת שכשיש הצעות אי אמון הן
יהיו הדבר הראשון בסדר-היום. היום יש לנו עניין – אדוני יושב-ראש הקואליציה
– היום יש לנו של ביקור נשיא. באמת הכנסת רוצה לכבד אותו, וזה דבר לגיטימי
ומקובל. לא על זה הוויכוח. הוויכוח הוא על זה שבפועל אנחנו עוקפים הוראה של
תקנון הכנסת שאומרת: כשיש אי אמון, הוא הדבר הראשון בסדר-היום.

היום זה באמת במציאות שבה – אני לפחות לא רואה פה איזושהי בעייתיות מיוחדת
עם ביקורו של נשיא צ'כיה. הערות, עמדות פוליטיות, בסדר, אין עם זה איזושהי
בעייתיות מיוחדת. אבל פתיחת הפתח לאפשרות של עקיפת ההוראה העקרונית של
תקנון הכנסת שאומרת: כשיש הצעות אי אמון, בזה נפתח סדר-היום, אני רואה בזה
דבר לא נכון. אני מציע לחברי הכנסת לא לקבל את הבקשה, עם כל הכבוד והערכה
ליושב ראש הכנסת ועם כל הכבוד והערכה - - -

<< יור >> היו"ר מכלוף מיקי זוהר: << יור >>

טוב, יענה לך יושב-ראש הקואליציה, חבר הכנסת אמסלם.

<< דובר >> ישראל אייכלר (יהדות התורה): << דובר >>

יש לי הערה.

<< יור >> היו"ר מכלוף מיקי זוהר: << יור >>

כן.

<< דובר_המשך >> ישראל אייכלר (יהדות התורה): << דובר_המשך >>

כשהגיע נשיא מצ'כוסלובקיה לירושלים, כל היישוב רקד עד השמיים ואף אחד לא
חלם שיבוא יום שאנחנו האם לאפשר לנשיא צ'כיה לדבר. צריך לשמור על הכבוד של
צ'כוסלובקיה עם כל ההיסטוריה שלה.

<< דובר >> דוד אמסלם (הליכוד): << דובר >>

אני רוצה להשיב לך רק, חבר הכנסת חנין. היה סיכום עם הקואליציה, יושב-ראש
הכנסת סיכם עם האופוזיציה שלא מעלים הצעות אי אמון כבר לפני כשבועיים או
שלושה. היום, בגלל הביקור, וכרגיל האופוזיציה שברה גם את הסיכום הזה. בסופו
של דבר, יש לנו ביקור חשוב, ממלכתי. אנחנו צריכים לכבד את הבן אדם. אני
מניח שמבחינתך לא אכפת לך שהוא ישב ביציע איזה שעה וישמע את הצעקות. אבל
אנחנו חשבנו - - -

<< דובר >> דב חנין (הרשימה המשותפת): << דובר >>

למה? לא חייב להיות צעקות. יכול להיות דיון מסודר.

<< דובר >> דוד אמסלם (הליכוד): << דובר >>

אבל אנחנו חושבים שונה ממך. יש לנו לכבוד לאנשים, בוודאי לנשיאים.

<< דובר >> אלי אלאלוף (כולנו): << דובר >>

זה נשיא מיוחד.

<< דובר >> דוד אמסלם (הליכוד): << דובר >>

דרך אגב, סעיף 98 מיועד בדיוק לתקלות מהסוג הזה.

<< דובר >> מזכירת הכנסת ירדנה מלר-הורוביץ: << דובר >>

הלכנו לפי הסעיף הזה. הלכנו לפי התקנון, שיושב-ראש הכנסת רשאי להפסיק
ישיבה, לשנות שעה של פתיחת ישיבה.

<< דובר >> דוד אמסלם (הליכוד): << דובר >>

בדיוק. בדיוק הלכנו על הסעיף הזה, למרות שמבחינתי הייתי מפעיל כל סעיף
אפשרי. אני לא בא לפרוצדורות, אני בא למהות. אם אתה רוצה, נפעיל גם 98 וגם
את זה. ואם היה לי עוד סעיף, גם הייתי מפעיל, בגלל שאני רואה בזה כמעט
חוצפה; גם שוברים סיכומים וגם לא נותנים כבוד לאורחים שבאים לכבד את מדינת
ישראל.

<< יור >> היו"ר מכלוף מיקי זוהר: << יור >>

כן, חבר הכנסת חסון.

<< דובר >> יואל חסון (המחנה הציוני): << דובר >>

תודה רבה, אדוני היושב-ראש. קודם כול, אני מברך על הביקור של הנשיא הזה,
נשיא צ'כיה ועל נאומו במליאה. אני חושב שיותר ויותר ראשי מדינות צריכים
לדבר במליאה, ואנחנו צריכים כמובן לאפשר להם את הזמן לעשות את זה.

אני רוצה רק להגיד דבר שיהיה כתוב בפרוטוקול. אנחנו באמת לפני שבועות
ארוכים הסכמנו שבמועד הזה לא יוגשו הצעות אי אמון, כדי לאפשר את זה בשעה
16:30, כפי שהיושב-ראש רצה. הסיכום הזה או הבקשה של היושב-ראש בכלל לא
הייתה עניין של אופוזיציה-קואליציה. היושב-ראש פנה אלינו, פנה אליי, פנה
ליושב-ראש הקואליציה, והסכמנו. זו הייתה הסכמה הדדית של שנינו.

קודם כול, צריך להגיד שהסיטואציה הזאת הייתה הרבה לפני ההתפתחויות
הפוליטיות. ואין מה לעשות, אנחנו במערכת פוליטית דינמית. וכאשר הממשלה היום
עומדת על 61 חברים, מבחינת האופוזיציה זה משחק חדש, שמשנה את הכללים חד
משמעית. וצריך להבין את זה. ואני לא הראשון שאומר את זה, לא הראשון שעושה
את זה, ולא הראשון שנוהג ככה בתפקידו באופוזיציה.

ודבר נוסף אני רוצה לומר. בנוסף, אנחנו באופוזיציה מנסים – לא תמיד זה קל,
כי לא תמיד האופוזיציה הומוגנית ומסוגלת להסכים על הכול, כמו שגם בקואליציה
אנחנו רואים שזה קורה. הייתה סיטואציה עם מרצ מול יושב-ראש הכנסת. אנחנו
חשבנו שצריך לגבות את מרצ בסוגיה הזאת. ולכן, החלטנו להגיש את אי האמון.
היושב-ראש עושה את מה שהוא יכול לעשות בסמכותו. ואם הוועדה תאשר, אז הכול
בסדר.

<< יור >> היו"ר מכלוף מיקי זוהר: << יור >>

מאה אחוז. ביום שתפנימו שהיחידים שיכולים להפיל את הקואליציה זה הקואליציה,
יהיה לכם יותר קל.

<< דובר_המשך >> יואל חסון (המחנה הציוני): << דובר_המשך >>

אבל אם אנחנו לא נעזור, זה לא יקרה.

<< יור >> היו"ר מכלוף מיקי זוהר: << יור >>

אתם לא עוזרים בשום דבר. אתם גם לעצמכם אפילו לא עוזרים.

<< דובר_המשך >> יואל חסון (המחנה הציוני): << דובר_המשך >>

בואו נגיד ככה, יחסית לאופוזיציה שלא משפיעה, אתם מדברים עלינו המון.

<< יור >> היו"ר מכלוף מיקי זוהר: << יור >>

מה מדברים? מדברים עליכם שאתם לא משפיעים. כן, מה אתה רוצה, חבר הכנסת
טיבי? רוצה לומר משהו?

<< דובר >> אחמד טיבי (הרשימה המשותפת): << דובר >>

א', אני רוצה שלום גם איתך, למרות העמדה הסרבנית שלך.

<< יור >> היו"ר מכלוף מיקי זוהר: << יור >>

אוקיי. אוקיי. סרבן השלום.

<< דובר_המשך >> אחמד טיבי (הרשימה המשותפת): << דובר_המשך >>

אני אמשיך לדבוק בחלום האישי הזה שלי.

<< יור >> היו"ר מכלוף מיקי זוהר: << יור >>

אני מבין שאתה חולם על זה בלילה.

<< דובר >> יואל חסון (המחנה הציוני): << דובר >>

אל תוותר על החלום.

<< יור >> היו"ר מכלוף מיקי זוהר: << יור >>

תמשיך לחלום, חבר הכנסת טיבי.

<< דובר >> אחמד טיבי (הרשימה המשותפת): << דובר >>

כן, כן.

<< קריאה >> קריאה: << קריאה >>

I have a dream.

<< יור >> היו"ר מכלוף מיקי זוהר: << יור >>

כן.

<< דובר >> אחמד טיבי (הרשימה המשותפת): << דובר >>

אדוני, אני חבר כנסת ותיק. אני מכיר את התקנון והמנהג, מה שהיה מקובל. בדרך
כלל, מקובל לפתוח את סדר-היום עם הצעות אי אמון, ולאחר מכן באים הדברים
הנוספים. אין שום בעיה להפסיק דיון אחר כך, אחרי שזה מסתיים וכדומה. אגב,
אני לא רואה שום בעיה בזה שהנשיא ישמע את אי האמון במיוחד כשהרשימה המשותפת
מציגה אותו היום. חשוב שהוא ישמע את חברי ג'מאל זחלקה ועאידה תומא סלימאן.

<< יור >> היו"ר מכלוף מיקי זוהר: << יור >>

"חשוב".

<< דובר >> דוד אמסלם (הליכוד): << דובר >>

אני מניח שיש לו סדר-יום, אבל אתה יודע, הוא בא כאורח רגיל.

<< יור >> היו"ר מכלוף מיקי זוהר: << יור >>

בעיקר את זחלקה.

<< דובר >> אחמד טיבי (הרשימה המשותפת): << דובר >>

לא, כי הוא נשיא חד צדדי. אולי סוף סוף הוא ישמע דעה אחרת.

<< דובר >> דוד אמסלם (הליכוד): << דובר >>

הוא לא פנסיונר שבא לשבת ביציע הכנסת. יש לו סדר-יום.

<< דובר >> אחמד טיבי (הרשימה המשותפת): << דובר >>

ולשבת ביציע זה מאוד מכובד, יציע הכבוד. קוראים לו יציע הכבוד. זה מיועדים
לנשיאים ולראשי ממשלות, לחברי פרלמנט, וחבל - - -

<< יור >> היו"ר מכלוף מיקי זוהר: << יור >>

אני מודה לך על הדברים, ואני רוצה לשאול את החברים: מי בעד בקשת היושב-ראש?
שירים את ידו.

<< דובר >> ענת ברקו (הליכוד): << דובר >>

אני יכולה להצביע?

<< יור >> היו"ר מכלוף מיקי זוהר: << יור >>

כן.

<< דובר >> דוד אמסלם (הליכוד): << דובר >>

כן, כן. מה זה "יכולה"?

<< יור >> היו"ר מכלוף מיקי זוהר: << יור >>

את חייבת להצביע.

<< דובר >> ענת ברקו (הליכוד): << דובר >>

- - -

<< דובר_המשך >> דוד אמסלם (הליכוד): << דובר_המשך >>

בוודאי, תצביעי. בשביל זה הבאנו אותך.

<< דובר >> ענת ברקו (הליכוד): << דובר >>

לא הבאתם אותי, אני - - -

<< יור >> היו"ר מכלוף מיקי זוהר: << יור >>

אנחנו חמישה היום. 10 בעד. מי נגד? 6 נגד.

הצבעה

בעד – רוב

נגד – מיעוט

נמנעים – אין

בקשת יושב-ראש הכנסת לשינוי שעת פתיחת ישיבת הכנסת ביום שני, י"ח בכסלו
התשע"ט – 26.11.2018 וקיום ישיבה נוספת באותו היום, נתקבלה.

<< יור >> היו"ר מכלוף מיקי זוהר: << יור >>

החלטה התקבלה.

<< נושא >> מועדי הכנסים במושב החמישי של הכנסת העשרים – המלצת יו"ר הכנסת
וסגניו << נושא >>

<< יור >> היו"ר מכלוף מיקי זוהר: << יור >>

סעיף 2, בנושא: מועדי הכנסים במושב החמישי של הכנסת העשרים – המלצת יו"ר
הכנסת וסגניו. כן, ירדנה.

<< דובר >> מזכירת הכנסת ירדנה מלר-הורוביץ: << דובר >>

על פי התקנון, קיים יושב-ראש הכנסת התייעצות עם סגניו בנשיאות בדבר מועדי
הכנסים במושב החמישי של הכנסת ה-20, שבו אנחנו כבר נמצאים. זה בהתאם לסעיף
18 לתקנון ובכפוף להוראות סעיף 9 לחוק הכנסת. ההתייעצות התקיימה בישיבת
הנשיאות.

אז כפי שכולנו יודעים, אנחנו פתחנו את כנס החורף ביום ראשון, ה׳ בחשון, 14
באוקטובר 2018. ההמלצה היא לסיים ביום ראשון, כ״ד באדר ב׳, ב-31 במרס 2019.

את כנס הקיץ לפתוח ביום ראשון, י״ד באייר, לאחר יום העצמאות, ב-19 במאי
2019, ואמור להסתיים ביום ראשון, ג׳ באב, 4 באוגוסט 2019.

בשבוע חנוכה, שמתרגש ובא עלינו, בימים בהם חל חג החנוכה תתקיימנה ישיבות
הכנסת:

יום שני, כ״ה בכסלו, 3 בדצמבר 2018 – נר שני של חנוכה. הישיבה תיפתח בשעה
13:00 ותסתיים בשעה 16:00 לכל המאוחר, כדי לאפשר לחברים להיות עם המשפחות,
להגיע להדלקות נר במקומות השונים בארץ.

יום שלישי, כ״ו בכסלו התשע״ט, 4 בדצמבר 2018 – נר שלישי של חנוכה. ישיבת
הכנסת תיפתח בשעה 13:00 ותסתיים בשעה 16:00 לכל המאוחר.

יום רביעי, כ״ז בכסלו התשע׳׳ט, 5 בדצמבר 2018 – נר רביעי של חנוכה. ישיבת
הכנסת תיפתח כרגיל בשעה 11:00 אבל תסתיים לכל המאוחר בסביבות השעה 15:00.
ובתום ישיבת הכנסת, אנחנו נעלה לטרקלין ונדליק את הדלקת הנר המסורתית בכנסת
על ידי יושב-ראש הכנסת.

תענית אסתר – ביום רביעי, י״ג באדר ב׳ התשע׳׳ט, ב-20 במרס - - -

<< דובר >> מיקי רוזנטל (המחנה הציוני): << דובר >>

הם רואים רחוק שם.

<< דובר >> מזכירת הכנסת ירדנה מלר-הורוביץ: << דובר >>

אנחנו קבענו את מועדי הפתיחה והסגירה, אם אנחנו מגיעים לשם. אני נוהגת כבכל
שנה.

<< יור >> היו"ר מכלוף מיקי זוהר: << יור >>

חבר הכנסת רוזנטל, אתה לא תאמין אבל הממשלה יכולה להחזיק גם עד מרס. יש
ייתכנות לכך.

<< דובר >> דוד אמסלם (הליכוד): << דובר >>

אגב, אני ראיתי שאמרת "רחוק" בחיוך. התפללת שזה יגיע לכאן. - - - בישיבה
הבאה, איפה שלא יהיה.

<< דובר >> מיקי רוזנטל (המחנה הציוני): << דובר >>

חבר הכנסת אמסלם, אני לא יודע מה דעתך על העניין, אבל אני אשמח מאוד אם
הבחירות תתקיימנה.

<< יור >> היו"ר מכלוף מיקי זוהר: << יור >>

לא, מיקי רוזנטל, חזק בפריימריז של מפלגת העבודה, הוא בעשירייה. מיקי, אתה
בעשירייה במחנה הציוני, לא?

<< דובר >> דוד אמסלם (הליכוד): << דובר >>

לא נשאר להם, מסכנים.

<< יור >> היו"ר מכלוף מיקי זוהר: << יור >>

רק אל תסכים לשיריונים.

<< דובר >> דוד אמסלם (הליכוד): << דובר >>

אין להם מקומות.

<< דובר >> שולי מועלם-רפאלי (הבית היהודי): << דובר >>

בואו נאפשר לה להמשיך. יש דיונים אחר כך בוועדות.

<< יור >> היו"ר מכלוף מיקי זוהר: << יור >>

אל תסכים לשריונים, שלא יידחקו אותך למקום ה-14, חבר הכנסת מיקי.

<< דובר >> יואל חסון (המחנה הציוני): << דובר >>

אתם כל כך עסוקים בנו.

<< דובר >> מיקי רוזנטל (המחנה הציוני): << דובר >>

אני ממש מודה לכם שאתם דואגים לי.

<< דובר >> שולי מועלם-רפאלי (הבית היהודי): << דובר >>

מיקי, מיקי - - -

<< יור >> היו"ר מכלוף מיקי זוהר: << יור >>

סליחה, סליחה.

<< דובר >> מיקי רוזנטל (המחנה הציוני): << דובר >>

אני לא דאגתי לעצמי כל כך הרבה. אולי אני אתמודד בליכוד?

<< יור >> היו"ר מכלוף מיקי זוהר: << יור >>

לא, לא. יש לנו מספיק בליכוד.

<< דובר_המשך >> מיקי רוזנטל (המחנה הציוני): << דובר_המשך >>

ראיתי. יש לכם עודף.

<< דובר >> מזכירת הכנסת ירדנה מלר-הורוביץ: << דובר >>

אני רק אשלים לגבי תענית אסתר. ביום רביעי, י״ג באדר ב׳ התשע׳׳ט, 20 במרס
2019, זה ערב תענית אסתר, תסתיים ישיבת הכנסת בשעה 14:00. כך גם נהגנו
בשנים קודמות. זו המלצת היושב-ראש והסגנים.

<< יור >> היו"ר מכלוף מיקי זוהר: << יור >>

כן, חבר הכנסת חסון, רוצה להגיב?

<< דובר >> יואל חסון (המחנה הציוני): << דובר >>

תודה רבה למזכירת הכנסת. סך הכול הנושאים באמת הועלו- - -

<< דובר >> מזכירת הכנסת ירדנה מלר-הורוביץ: << דובר >>

גם בהסכמות.

<< דובר >> יואל חסון (המחנה הציוני): << דובר >>

גם בפורום הסכמות וגם באמצעות אחרים. זה בסדר גמור. אין לנו התנגדות לדבר
הזה. מה שיש לי כן התנגדות - - -

<< דובר >> מיקי רוזנטל (המחנה הציוני): << דובר >>

זה כולל את חיליק בר, המועדים האלה?

<< דובר >> יואל חסון (המחנה הציוני): << דובר >>

זה שאני אומר לך, אדוני היושב-ראש, אני באמת שומע גם את הבכי והנהי של
יושב-ראש הקואליציה על התנהגות האופוזיציה, אני שומע אותך מתנהג לחברי
האופוזיציה.

<< יור >> היו"ר מכלוף מיקי זוהר: << יור >>

לא, לא. אתה שומע אותי מתנגד?

<< דובר_המשך >> יואל חסון (המחנה הציוני): << דובר_המשך >>

אולי תפסיקו להתעסק בנו ותתעסקו בעצמכם?

<< יור >> היו"ר מכלוף מיקי זוהר: << יור >>

אני נהנה מכל רגע, חבר הכנסת חסון. היה לנו משעמם איתכם כמה שנים. הייתם
אחת האופוזיציות הכי חלשות שאני נתקלתי בהן. סוף סוף התחלתם להציק לנו קצת,
שיהיה לנו מעניין.

<< דובר >> יואל חסון (המחנה הציוני): << דובר >>

האופוזיציה הכל כך לא חשובה בעיניכם, האופוזיציה הכי חלשה בהיסטוריה שאתם
לא מפסיקים לדבר עליה. כל היום אתם מתעסקים באופוזיציה. יאללה, די.

<< יור >> היו"ר מכלוף מיקי זוהר: << יור >>

הכול בסדר. אז חבר הכנסת חסון, יושב-ראש הקואליציה רוצה להשיב לך.

<< דובר >> יואל חסון (המחנה הציוני): << דובר >>

אז אני מצטער, אבל אני לא סיימתי.

<< יור >> היו"ר מכלוף מיקי זוהר: << יור >>

אז תסיים.

<< דובר_המשך >> יואל חסון (המחנה הציוני): << דובר_המשך >>

אני רק אגיד שיחסית באמת לאופוזיציה כל כך חלשה - - -

<< יור >> היו"ר מכלוף מיקי זוהר: << יור >>

מאוד חלשה, מהחלשות שהיו.

<< דובר_המשך >> יואל חסון (המחנה הציוני): << דובר_המשך >>

וכל כך שקרנים, וכל כך, וכל כך, אתם לא מפסיקים להתלונן עליה, להתעסק איתה
ולדבר עליה.

<< יור >> היו"ר מכלוף מיקי זוהר: << יור >>

בסדר גמור. שהאופוזיציה חזקה – אה, סליחה.

<< דובר >> מזכירת הכנסת ירדנה מלר-הורוביץ: << דובר >>

אדוני היושב-ראש, כן לציין שחוק הכנסת אומר שהכנסת תשב בעבודתה לא פחות מ-8
חודשים. והשנה זו שנה מעוברת, לפי לוח הזמנים, ייצא לנו לעבוד 9 חודשים.

<< יור >> היו"ר מכלוף מיקי זוהר: << יור >>

יפה מאוד לעם ישראל.

<< דובר_המשך >> מזכירת הכנסת ירדנה מלר-הורוביץ: << דובר_המשך >>

אז זה גם מה שרציתי להגיד.

<< דובר >> ענת ברקו (הליכוד): << דובר >>

אבל מתי מסתיים המושב הזה מבחינת הכנסת?

<< דובר >> ישראל אייכלר (יהדות התורה): << דובר >>

יש לי שאלה למזכירה.

<< יור >> היו"ר מכלוף מיקי זוהר: << יור >>

כן, כן. רגע רק ישיב דודי ואז אתה.

<< דובר_המשך >> ישראל אייכלר (יהדות התורה): << דובר_המשך >>

לא, לא. שאלה למזכירה, לפני התשובה.

<< יור >> היו"ר מכלוף מיקי זוהר: << יור >>

כן.

<< דובר_המשך >> ישראל אייכלר (יהדות התורה): << דובר_המשך >>

בחנוכה בשנים קודמות לא היו מסיימים ב-15:00? תמיד ב-16:00?

<< דובר >> שולי מועלם-רפאלי (הבית היהודי): << דובר >>

תמיד ב-16:00.

<< דובר >> ישראל אייכלר (יהדות התורה): << דובר >>

כל השנים?

<< דובר >> מזכירת הכנסת ירדנה מלר-הורוביץ: << דובר >>

אם זה נפל על נר ראשון של חנוכה, אז עוד קודם כדי - - -

<< יור >> היו"ר מכלוף מיקי זוהר: << יור >>

ישיב יושב-ראש הקואליציה דודי אמסלם.

<< דובר >> דוד אמסלם (הליכוד): << דובר >>

אני רוצה להשיב למרכז האופוזיציה.

<< דובר >> אלעזר שטרן (יש עתיד): << דובר >>

רגע, רגע, אפשר רגע על להחלטה רק. אתם יהיה לכם הרבה זמן לזה.

<< יור >> היו"ר מכלוף מיקי זוהר: << יור >>

כן, נו.

<< דובר_המשך >> אלעזר שטרן (יש עתיד): << דובר_המשך >>

למה לא עושים את החלטה הזאת על חנוכה קבועה? למה צריך כל פעם להגיש?

<< יור >> היו"ר מכלוף מיקי זוהר: << יור >>

אין אפשרות, כי כל פעם זה נופל בימים אחרים.

<< דובר >> אלעזר שטרן (יש עתיד): << דובר >>

לא. סליחה. לא משנה.

<< יור >> היו"ר מכלוף מיקי זוהר: << יור >>

לפעמים זה יוצא בימים אחרים.

<< דובר_המשך >> אלעזר שטרן (יש עתיד): << דובר_המשך >>

אני מבין, אבל אתה יכול לקבוע – זה תמיד באותם תאריכים.

<< יור >> היו"ר מכלוף מיקי זוהר: << יור >>

בסדר, אנחנו עושים את זה אד-הוק.

<< דובר >> אלי אלאלוף (כולנו): << דובר >>

נעשה על זה דיון.

<< דובר >> דוד אמסלם (הליכוד): << דובר >>

עשה על זה דיון מיוחד.

<< יור >> היו"ר מכלוף מיקי זוהר: << יור >>

כן, חבר הכנסת אמסלם.

<< דובר >> אלעזר שטרן (יש עתיד): << דובר >>

לא. אז יהיה להם פחות זמן להתעסק איתנו.

<< יור >> היו"ר מכלוף מיקי זוהר: << יור >>

חבר'ה, יש עכשיו את הסעיף הבא שאנחנו צריכים לעבור עליו.

<< דובר >> דוד אמסלם (הליכוד): << דובר >>

מה שרציתי להגיד למרכז האופוזיציה – אנחנו לא מתעסקים באופוזיציה, אנחנו
מתעסקים בבני האדם. היות והוא חושב שכאן זה גן החיות התנ"כי – מותר לשקר,
בעולם המושגים שלו. לכן אני מופתע מזה מחדש. אני לא רגיל. אני בא מאקלים
אחר.

<< דובר >> יואל חסון (המחנה הציוני): << דובר >>

לא, אתה אציל בריטי ממש.

<< דובר >> דוד אמסלם (הליכוד): << דובר >>

יואל, לא הפרעתי לך. יואל, יואל.

<< דובר >> יואל חסון (המחנה הציוני): << דובר >>

אתה מה זה כולך הגינות. ממש.

<< יור >> היו"ר מכלוף מיקי זוהר: << יור >>

חבר הכנסת חסון, לא להפריע. לא להפריע.

<< דובר >> דוד אמסלם (הליכוד): << דובר >>

דרך אגב, כשאמרת בטלוויזיה שאני אמרתי לך לא - - -

<< דובר >> יואל חסון (המחנה הציוני): << דובר >>

אולי תלך - - -

<< יור >> היו"ר מכלוף מיקי זוהר: << יור >>

אני אגיד דבר אחד: אתה יכול להגיד מה שאתה רוצה, אבל מבחינת ההגינות לא היה
יושב-ראש קואליציה הגון כמו חבר הכנסת אמסלם, עם כל הכבוד.

<< דובר >> נורית קורן (הליכוד): << דובר >>

אפשר להגיד מילה על הגינות?

<< דובר >> יואל חסון (המחנה הציוני): << דובר >>

בואו נעשה אולי עמותה על שמו.

<< יור >> היו"ר מכלוף מיקי זוהר: << יור >>

מילה שלו היא מילה. זה ההבדל. מאיפה שאנחנו באים מילה שלנו זה מילה. אנחנו
באים ממקום שמילה זה מילה.

<< דובר >> יואל חסון (המחנה הציוני): << דובר >>

אולי נעשה יום חגיגי על יו"ר הקואליציה ההגון בהיסטוריה.

<< יור >> היו"ר מכלוף מיקי זוהר: << יור >>

כשאנחנו מוציאים מילה מהפה, אנחנו גם עומדים מאחורי הדברים שלנו, בשונה
מכם. אז לפני שאתה מדבר על מילה, אל תדבר על מילה.

<< דובר >> יואל חסון (המחנה הציוני): << דובר >>

בואו נעשה יום מיוחד.

<< דובר >> אחמד טיבי (הרשימה המשותפת): << דובר >>

מיקי, מיקי, "מילה זה מילה" זה כולל את ראש הממשלה?

<< דובר >> שולי מועלם-רפאלי (הבית היהודי): << דובר >>

תגידו, לא באתם מהבית היום - - -

<< יור >> היו"ר מכלוף מיקי זוהר: << יור >>

לא, לא. אנחנו המילה שלנו זו מילה, עם כל הכבוד.

<< דובר_המשך >> שולי מועלם-רפאלי (הבית היהודי): << דובר_המשך >>

כולל את ראש הממשלה?

<< דובר >> דוד אמסלם (הליכוד): << דובר >>

לכן, גם חסון יש לו אלימות מוטבעת בו. תמיד הוא מתפרץ, תמיד הוא מפריע.
וכשאני אומר לו: אתה לא תפריע, אז הוא הולך לטלוויזיה. הוא חושב שאני לא
אפריע לו בגלל הדעות שלו, אלא בגלל שהוא אלים ותמיד מתפרץ, כמו שראיתם
עכשיו.

<< דובר >> מיקי רוזנטל (המחנה הציוני): << דובר >>

חשבתי שאתה דואג לי לפריימריז, עכשיו גם לו אתה דואג לפריימריז?

<< דובר >> דוד אמסלם (הליכוד): << דובר >>

לא. בגדול.

<< דובר >> מיקי רוזנטל (המחנה הציוני): << דובר >>

אה, לא. בגדול - - -

<< דובר >> דוד אמסלם (הליכוד): << דובר >>

לכן זה מפתיע אותנו.

<< קריאה >> קריאות: << קריאה >>

- - -

<< דובר >> דוד אמסלם (הליכוד): << דובר >>

אבל מהיום, דרך אגב, זה כבר לא מפתיע אותי, בגלל שרק פעם אחת אפשר להפתיע
אותי. ולכן, מר חסון - - -

<< דובר >> יואל חסון (המחנה הציוני): << דובר >>

אתה מפתיע אותי כל יום. אתה מפתיע אותי כל יום על ההתנהלות של הקואליציה.
תוסיף את הציבור הישראלי.

<< יור >> היו"ר מכלוף מיקי זוהר: << יור >>

מה, כי הוא לך מעביר חוקים.

<< דובר >> דוד אמסלם (הליכוד): << דובר >>

אני הייתי ממליץ לעם ישראל לא לקנות ממך מכונית יד שנייה.

<< דובר >> יואל חסון (המחנה הציוני): << דובר >>

אין לי מכונית יש שנייה, אני לא מוכר. אל תדאג.

<< יור >> היו"ר מכלוף מיקי זוהר: << יור >>

מי בעד הצעת מועדי הכנסים? ירים את ידו. מי נגד? מי נמנע?

הצבעה

בעד – רוב

נגד – מיעוט

נמנעים – 2

מועדי הכנסים במושב החמישי של הכנסת העשרים – המלצת יו"ר הכנסת וסגניו,
נתקבלה.

<< יור >> היו"ר מכלוף מיקי זוהר: << יור >>

החלטה התקבלה.

<< דובר >> אחמד טיבי (הרשימה המשותפת): << דובר >>

נמנע. שני נמנעים.

<< יור >> היו"ר מכלוף מיקי זוהר: << יור >>

נמנעת? שניים? מי? למה? יש להם שניים?

<< דובר >> אתי בן יוסף: << דובר >>

כן. יש להם.

<< דובר >> נורית קורן (הליכוד): << דובר >>

הוא נמנע. הוא לא רוצה שזה יהיה לפי המועדים של ישראל.

<< יור >> היו"ר מכלוף מיקי זוהר: << יור >>

טוב.

<< נושא >> בקשת חבר הכנסת דן סידה להעברת הצעה לסדר-היום בנושא: "פיקוח על
רווחי שיווק בתוצרת החקלאית", מוועדת העבודה, הרווחה והבריאות לדיון בוועדת
הכלכלה << נושא >>

<< יור >> היו"ר מכלוף מיקי זוהר: << יור >>

סעיף 3 בסדר-יום, בקשת חבר הכנסת דן סידה להעברת הצעה לסדר-היום בנושא:
פיקוח על רווחי שיווק בתוצרת החקלאית מוועדת העבודה, הרווחה והבריאות לדיון
בוועדת הכלכלה. יאמר משהו בעניין, יושב-ראש הוועדה?

<< דובר >> אלי אלאלוף (כולנו): << דובר >>

אני בעד. הוא צודק.

<< יור >> היו"ר מכלוף מיקי זוהר: << יור >>

הוא בעד, אז אני מניח שלא תהיה התנגדות לשאר חברי הוועדה. מי בעד העברת
הדיון? ירים את ידו.

<< דובר >> יואל חסון (המחנה הציוני): << דובר >>

אנחנו בעד.

<< יור >> היו"ר מכלוף מיקי זוהר: << יור >>

מי נגד? מי נמנע?

הצבעה

בעד – פה אחד

בקשת חבר הכנסת דן סידה להעברת הצעה לסדר-היום בנושא: פיקוח על רווחי שיווק
בתוצרת החקלאית מוועדת העבודה, הרווחה והבריאות לדיון בוועדת הכלכלה,
נתקבלה.

<< יור >> היו"ר מכלוף מיקי זוהר: << יור >>

החלטה התקבלה.

<< נושא >> קביעת ועדה לדיון בהצעת חוק לתיקון פקודת בריאות העם (מדיניות
חיסונים לאומית ומתן תמריצים להתחסנות), התשע"ט–2018, פ/5786/20, הצעת חברי
הכנסת שולי מועלם-רפאלי ויואל חסון << נושא >>

<< יור >> היו"ר מכלוף מיקי זוהר: << יור >>

סעיף 4, קביעת ועדה לדיון הצעת חוק לתיקון פקודת בריאות העם (מדיניות
חיסונים לאומית ומתן תמריצים להתחסנות), של חברי הכנסת שולי מועלם-רפאלי
ויואל חסון. שולי, את בעד? גם אני בעד. יש מישהו שרוצה לומר משהו?

<< דובר >> שולי מועלם-רפאלי (הבית היהודי): << דובר >>

מה שהפתיע אותי, אדוני, זה שהיה איזה הווה אמינא למישהו במליאה לחשוב נושא
שהוא בליבת העשייה של מערכת הבריאות במדינת ישראל צריך ללכת לוועדה ולא
לזאת. מעבר לזה, מה שיש לומר? חוץ מלהצביע.

<< יור >> היו"ר מכלוף מיקי זוהר: << יור >>

נכון. מישהו רוצה לומר משהו לפני שעוברים להצבעה? לא. מי בעד? ירים את ידו?
מי נגד? מי נמנע?

הצבעה

בעד – פה אחד

ההצעה להעביר את הדיון בהצעת חוק לתיקון פקודת בריאות העם (מדיניות חיסונים
לאומית ומתן תמריצים להתחסנות), של חברי הכנסת שולי מועלם ויואל חסון
לוועדת העבודה, הרווחה והבריאות, נתקבלה.

<< יור >> היו"ר מכלוף מיקי זוהר: << יור >>

החלטה התקבלה.

<< דובר >> אלעזר שטרן (יש עתיד): << דובר >>

לא כתוב, לא כתוב.

<< יור >> היו"ר מכלוף מיקי זוהר: << יור >>

לוועדת עבודה והבריאות, כן. אמרתי את זה בתחילת - - -

<< דובר >> דוד אמסלם (הליכוד): << דובר >>

דרך אגב, שולי, הצבענו עכשיו עבור חוק גם של יואל חסון. בניגוד למה שהוא
עשה בתכנון ובנייה, שהוא הוריד חוק טוב לעם ישראל.

<< יור >> היו"ר מכלוף מיקי זוהר: << יור >>

נכון. אנחנו עניינים. אנחנו עניינים, חבר הכנסת חסון.

<< נושא >> בקשת יו"ר ועדת העבודה, הרווחה והבריאות להקדמת הדיון בהצעת חוק
ארגון הפיקוח על העבודה (תיקון מס' 11 – הוראת שעה) (עוזר בטיחות),
התשע"ט–2018, כ/809 , לפני הקריאה השנייה והשלישית. << נושא >>

<< יור >> היו"ר מכלוף מיקי זוהר: << יור >>

בסעיף 5, בקשת יו"ר ועדת העבודה, הרווחה והבריאות להקדמת הדיון בהצעת חוק
ארגון הפיקוח על העבודה לפני הקריאה השנייה והשלישית. כן, אדוני היושב-ראש,
הסבר קצר.

<< דובר >> אלי אלאלוף (כולנו): << דובר >>

אני חושב שזה חוק מצוין בתמיכה של כל הסיעות בכנסת. אם אפשר להקדים, אני
אשמח מאוד.

<< יור >> היו"ר מכלוף מיקי זוהר: << יור >>

אנחנו רוצים להקדים. מי בעד? ירים את ידו. מי נגד? מי נמנע?

הצבעה

בעד – רוב

נגד – מיעוט

נמנעים – אין

בקשת יו"ר ועדת העבודה, הרווחה והבריאות להקדמת הדיון בהצעת חוק ארגון
הפיקוח על העבודה לפני הקריאה השנייה והשלישית, נתקבלה.

<< יור >> היו"ר מכלוף מיקי זוהר: << יור >>

החלטה התקבלה.

<< נושא >> בקשת הממשלה להקדמת הדיון בהצעות חוק הבאות, לפני הקריאה
הראשונה:

א. הצעת חוק להסדרת הביטחון בגופים ציבוריים (הוראת שעה)(תיקון),
התשע"ט–2018 (מ/1276)

ב. הצעת חוק למניעת הסתננות(עבירות ושיפוט)(הוראת שעה) (תיקון מס' 4)(הארכת
תוקף) התשע"ט–2018 (מ/1277)

ג. הצעת חוק להסדרת ההימורים בספורט (תיקון מס' 14 והוראת שעה) התשע"ט–2018
(מ/1278) << נושא >>

<< יור >> היו"ר מכלוף מיקי זוהר: << יור >>

סעיף 6 ואחרון לסדר-היום: בקשת הממשלה להקדמת הדיון בהצעות חוק הבאות, לפני
הקריאה הראשונה:

1.  הצעת חוק להסדרת הביטחון בגופים ציבוריים, ענייני סייבר. תכף תרחיב לא
    יותר מדי חברת הכנסת ענת ברקו.

2.  הצעה חוק למניעת הסתננות.

3.  הצעה חוק להסדרת ההימורים בספורט.

<< דובר >> דוד אמסלם (הליכוד): << דובר >>

לא, לא. רק על סעיף א' אנחנו מצביעים.

<< יור >> היו"ר מכלוף מיקי זוהר: << יור >>

מצביעים רק על סעיף א'?

<< דובר >> דוד אמסלם (הליכוד): << דובר >>

כן.

<< יור >> היו"ר מכלוף מיקי זוהר: << יור >>

אז סעיפים ב' ו-ג' לא יוצבעו היום. אנחנו מצביעים אך ורק על סעיף א'. בואי
תסבירי למה? בואו נתחיל בסעיף א', יש מישהו רוצה לומר משהו על סעיף א'?

<< קריאה >> קריאה: << קריאה >>

מערך הסייבר.

<< יור >> היו"ר מכלוף מיקי זוהר: << יור >>

שני, את רוצה לומר משהו על סעיף א'? כן.

<< דובר >> שני שרביט: << דובר >>

אני שני שרביט, סמנכ"לית מדיניות במערך הסייבר הלאומי במשרד ראש הממשלה.
אנחנו מבקשים פטור מחובת הנחה, כדי להעלות היום במליאה את תיקון החוק.
במידה ולא נקבל את הפטור הזה בתוך החודש, 31 בדצמבר, הוראת השעה, שמתוכה
אנחנו מנחים את התשתיות הקריטיות, תפוג. אז המשמעות של הדבר הזה היא שאנחנו
לא נוכל יותר להנחות את התשתיות הקריטיות במדינת ישראל.

<< יור >> היו"ר מכלוף מיקי זוהר: << יור >>

אוקיי, גברתי. במשפט אחד, ענייני ביטחון חשובים שאנחנו צריכים אותם לטובת
ביטחונה של מדינת ישראל. מי בעד? שירים את ידו.

<< דובר >> ענת ברקו (הליכוד): << דובר >>

רגע, יש עוד משהו.

<< יור >> היו"ר מכלוף מיקי זוהר: << יור >>

מי נגד? מי נמנע?

הצבעה

בעד – רוב

נגד – מיעוט

נמנעים – 3

בקשת הממשלה להקדמת הדיון בהצעות חוק להסדרת הביטחון בגופים ציבוריים
(הוראת שעה)(תיקון), התשע"ט–2018 (מ/1276), לפני הקריאה הראשונה, נתקבלה.

<< יור >> היו"ר מכלוף מיקי זוהר: << יור >>

החלטה התקבלה.

<< דובר >> ענת ברקו (הליכוד): << דובר >>

אני מבקש גם להעביר את הדיון - - -

<< דובר >> רוברט אילטוב (ישראל ביתנו): << דובר >>

אני נמנע.

<< יור >> היו"ר מכלוף מיקי זוהר: << יור >>

נמנע. יש נמנע 1.

<< דובר >> מיקי רוזנטל (המחנה הציוני): << דובר >>

גם אני נמנע.

<< יור >> היו"ר מכלוף מיקי זוהר: << יור >>

גם רוזנטל נמנע.

<< דובר >> יוסי יונה (המחנה הציוני): << דובר >>

גם אני נמנע.

<< יור >> היו"ר מכלוף מיקי זוהר: << יור >>

גם יוסי יונה נמנע. סעיף ב'. כן.

<< דובר >> ענת ברקו (הליכוד): << דובר >>

אני מבקשת להעביר את הדיון בהוראת שעה או בחקיקה לוועדת חוץ וביטחון.

<< יור >> היו"ר מכלוף מיקי זוהר: << יור >>

את זה את עושה במליאה. אחרי ההצבעה, את קוראת "ועדת חוץ וביטחון". אם תהיה
ועדה נוספת, זה יבוא אליי להחלטה.

סעיף ב' בסדר-היום: הצעה חוק למניעת הסתננות. יש מישהו שרוצה לומר משהו?
בבקשה, אדוני, כן.

<< דובר >> ענת ברקו (הליכוד): << דובר >>

אז אנחנו סגורים עם העניין הזה?

<< יור >> היו"ר מכלוף מיקי זוהר: << יור >>

כן.

<< דובר_המשך >> ענת ברקו (הליכוד): << דובר_המשך >>

אוקיי. תודה, אדוני.

<< יור >> היו"ר מכלוף מיקי זוהר: << יור >>

בבקשה, אדוני, כן.

<< דובר >> יואל חסון (המחנה הציוני): << דובר >>

אמרת שאתה שלא מצביע על זה?

<< יור >> היו"ר מכלוף מיקי זוהר: << יור >>

לא, שר הפנים דורש את זה.

<< דובר >> ענת ברקו (הליכוד): << דובר >>

הם צריכים אותי?

<< יור >> היו"ר מכלוף מיקי זוהר: << יור >>

כן, כן. אנחנו צריכים פה בשביל ההצבעה האחרונה. כן, חבר הכנסת נחנין.

<< דובר >> דב חנין (הרשימה המשותפת): << דובר >>

אדוני היושב-ראש, המנגנון הזה של פטור מחובת הנחה בצורה סיטונאית הוא לא
מתאים. הוא פוגע בכנסת, פוגע בעבודת הכנסת.

<< יור >> היו"ר מכלוף מיקי זוהר: << יור >>

אבל נוהג של הממשלה על בסיס קבוע, להביא לנו בקשות לפטור.

<< דובר_המשך >> יואל חסון (המחנה הציוני): << דובר_המשך >>

לכן, אדוני היושב-ראש ועדת הכנסת, אני מציע לך לבחון את הדברים, כמו שגם
עשו יושבי ראש קודמים, בצורה עניינית ולראות מה - - -

<< יור >> היו"ר מכלוף מיקי זוהר: << יור >>

עניינית. יש כאן עניין של מניעת הסתננות.

<< דובר >> דוד אמסלם (הליכוד): << דובר >>

רק תסביר למה זה חשוב עכשיו?

<< דובר >> יוני משריקי: << דובר >>

מדובר בהצעת חוק והוראת שעה שעומדת לפוג ב-14 בדצמבר, מדובר באיסור הוצאת
מסתננים לחו"ל. אנחנו מבקשים לאשר את זה היום פה בוועדה בשביל להעלות את זה
להצבעה.

<< דובר >> דב חנין (הרשימה המשותפת): << דובר >>

יש זמן.

<< יור >> היו"ר מכלוף מיקי זוהר: << יור >>

אין לנו ברירה. אין זמן. טוב, שכנעת אותי יוני. מי בעד? ירים את ידו.

<< דובר >> מיקי רוזנטל (המחנה הציוני): << דובר >>

מה זה השטויות האלה באמת? כאילו דצמבר הגיע בהפתעה.

<< יור >> היו"ר מכלוף מיקי זוהר: << יור >>

גם אילטוב. מי נגד?

<< דובר >> יואל חסון (המחנה הציוני): << דובר >>

תמיד הוא מגיע בהפתעה.

<< יור >> היו"ר מכלוף מיקי זוהר: << יור >>

מי נמנע?

הצבעה

בעד – רוב

נגד – מיעוט

נמנעים – אין

בקשת הממשלה להקדמת הדיון בהצעת חוק הצעה חוק למניעת הסתננות (עבירות
ושיפוט)(הוראת שעה)(תיקון מס' 4)(הארכת תוקף), התשע"ט–2018 (מ/1277), לפני
הקריאה הראשונה, נתקבלה.

<< יור >> היו"ר מכלוף מיקי זוהר: << יור >>

החלטה התקבלה. תודה רבה. הישיבה נעולה.

<< סיום >> הישיבה ננעלה בשעה 10:55. << סיום >>
