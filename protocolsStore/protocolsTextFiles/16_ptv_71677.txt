הכנסת השש-עשרה נוסח לא מתוקן

מושב רביעי

פרוטוקול מס' 279

מישיבת ועדת הכנסת

יום שלישי, י"ב בכסלו התשס"ו, (13 בדצמבר 2005), שעה 11:00

סדר היום:

1.  ערעורים על החלטת יושב ראש הכנסת והסגנים שלא לאשר דחיפות הצעות לסדר
    היום.

2.  פניית יושב ראש הכנסת בדבר סיום כנס החורף וצאת הכנסת לפגרת בחירות.

3.  בקשות למיזוג הצעות חוק:

    1.  בקשת יו"ר ועדת המשותפת של ועדת הפנים ואיכות הסביבה וועדת הכלכלה,

  חה"כ יורי שטרן למיזוג הצעות החוק הבאות:

-   הצעת חוק הקרינה הבלתי מייננת, התשס"ד-2004 (פ/2202), של חה"כ משה גפני
      ולאה נס.

-   הצעת חוק הקרינה הבלתי מייננת, התשס"ה-2005 (ממשלתית).

    1.  בקשת יו"ר ועדת הכלכלה, חה"כ אמנון כהן למיזוג הצעות החוק הבאות:

        -   הצעת חוק התניית מענקים ממשלתיים למפעלי תעשיה (תיקוני חקיקה),
            התשס"ה-2005, של חה"כ איתן כבל וקב' חברי כנסת (כ/83).

        -   הצעת חוק להגבלת מימון ממשלתי למפעלי תעשיה מזהמים (תיקוני
            חקיקה), התשס"ה-2005, של חה"כ לאה נס (כ/83).

        -   הצעת חוק הגבלת מימון ממשלתי למפעלים מזהמים (תיקוני חקיקה),
            התשס"ה-2005, של חה"כ אילן ליבוביץ וקבוצת חברי כנסת (כ/83).

    2.  בקשת יו"ר ועדת העבודה, הרווחה והבריאות, חה"כ חיים כץ למיזוג
        הצעות החוק הבאות:

        -   הצעת חוק ביטוח בריאות ממלכתי (תיקון מס' 34) (סמכות נציב
            קבילות הציבור), התשס"ו-2005 (פ/3333), של חה"כ אריה אלדד.

        -   הצעת חוק ביטוח בריאות ממלכתי (תיקון - טיפול בתלונות ע"י נציב
            קבילות הציבור), התשס"ה-2005 (פ/3890), של חה"כ חיים אורון.

    3.  בקשת יו"ר ועדת הפנים ואיכות הסביבה, חה"כ ראלב מג'אדלה למיזוג
        הצעות החוק הבאות:

        -   הצעת חוק רישוי עסקים (תיקון מס' 24) (מד רעש בדיסקוטקים), של
            חה"כ אריה אלדד, התשס"ו-2005 (כ/102).

        -   הצעת חוק רישוי עסקים (תיקון מס' 25) (מד רעש בדיסקוטקים), של
            חה"כ לאה נס, התשס"ו-2005 (כ/102).

    4.  בקשת יו"ר ועדת החינוך, התרבות והספורט, חה"כ אברהם פורז, להקדמת
        הדיון בהצעת חוק הרשות לפיתוח ולקידום התרבות, התיירות וקשרי של
        החוץ של ירושלים, התשס"ו-2005, לפני הקריאה השניה והשלישית.

4.  שונות.

נכחו:

חברי הוועדה:

רוני בר-און - היו"ר

רשף חן

אחמד טיבי

שאול יהלום

מאיר פרוש

חברי כנסת שאינם חברי ועדה:

קולט אביטל

חיים אורון

משה גפני

אליעזר כהן

מוזמנים:

אריה האן - מזכיר הכנסת

דוד לב - סגן מזכיר הכנסת

ירדנה מלר - סגנית מזכיר הכנסת

גאולה רזיאל - מנהלת לשכת מזכיר הכנסת

עידו בן יצחק - יועץ משפטי

רביב מייזל - מתמחה בלשכה המשפטית

יועצת משפטית: ארבל אסטרחן

מנהלת הוועדה: אתי בן יוסף

רשמת פרלמנטרית: רותי וייס

ערעורים על החלטת יושב ראש הכנסת והסגנים שלא לאשר דחיפות הצעות לסדר היום

היו"ר רוני בר-און:

ברוכים הבאים לישיבה 279 של ועדת הכנסת. רשף, מזל טוב להולדת הבן, לא הבאת
שתייה לוועדה אבל לפחות שמענו את הבשורה מהרדיו, הצטרף לו שליש לטף. כולם
בנים?

רשף חן:

האמצעית בת. אנחנו מסודרים, בן, בת, בן.

היו"ר רוני בר-און:

יופי, כל טוב. טוב חברים, ישיבה 279, ערעורים על החלטת יו"ר הכנסת והסגנים
שלא לאשר דחיפות הצעות לסדר יום. חבר הכנסת אחמד טיבי, עדיין לא הגיע.
ולעומת זאת חבר הכנסת ג'מאל זחאלקה, גם הוא עדיין איננו. מה אומרים החוקים
החדשים? אושרו? לא אושרו? ביושר מתו הערעורים.

פניית יושב ראש הכנסת בדבר סיום כנס החורף וצאת הכנסת לפגרת בחירות.

טוב חברים, next , בהתאם לסעיף 27 ב' לתקנון הכנסת ממליץ היושב ראש, אני לא
בטוח שצריכים פה המלצה כי במקרים אחרים, כך או כך ועדת הכנסת צריכה לקבוע
את מועד סיום כנס החורף, זה לשון התקנון. להבדיל מפגרות שהמלצה וכו', פה
אנחנו צריכים לקבוע את מועד סיום המושב.

ארבל אסטרחן:

בגלל שזה שנת בחירות.

היו"ר רוני בר-און:

שנת בחירות וכיוצא באלה מרעין בישין, אנחנו צריכים לקבוע מתי מתפזרת הכנסת,
מתי תם כנס החורף וממילא גם המושב, כי כנסת חדשה מתחילה מושב חדש ואנחנו
הולכים לפגרה וחלים דיני הפגרה לכל דבר ועניין, 25 חתימות וממשלה וכיוצא
באלה ניסים ונפלאות. והתאריך המוצע הוא 25 לחודש, הוא יום הראשון לא הבא
אלא הבא אחריו. אופרטיבית, זה יום רביעי הבא, זאת הצעה שנראית לי סבירה
בנסיבות העניין אם כי מאוחרת בשבועיים לטעמי, כי אנחנו בעצם פגרים יותר
משבוע ימים, אני מציע פה לאמץ את זה וזאת ההצעה שלי.

רשף חן:

עבודת ועדות, מה קורה עם זה?

היו"ר רוני בר-און:

סטנדרט.

רשף חן:

זאת אומרת, ועדת חוקה יכולה להמשיך?

היו"ר רוני בר-און:

סטנדרט, לא נגביל ועדות.

משה גפני:

אני מתנגד ל- 25, זה צריך להיות בתאריך העברי.

היו"ר רוני בר-און:

כן, התאריך העברי הוא כ"ד כסלו תשס"ו, בוודאי, על זה אנחנו מצביעים. מניינם
לא מענייננו.

חיים אורון:

זאת אומרת שזה מתחיל ב-5 בערב של מוצאי שבת.

היו"ר רוני בר-און:

כך או כך זה מתחיל ביום רביעי ב-1 בצהריים.

חיים אורון:

אני מבקש לכתוב בהחלטה שזה מתחיל במוצאי שבת בבוקר.

היו"ר רוני בר-און:

למה?

חיים אורון:

ככה זה יוצא.

היו"ר רוני בר-און:

לא, אנחנו מסיימים את הכנס ביום ראשון, זה מתחיל בחצות הלילה שבין ראשון
לשני, אבל מכיוון שאין כנסת ביום ראשון, חברים, דקדוקי העניות האלה, מי בעד
ההצעה הזאת ירים את ידו בבקשה, מי נגד? מי נמנע? אושר פה אחד, פגרה נעימה,
בחירות מוצלחות, עבודת ועדות בלא הגבלה. אתם רוצים שנגביל? אני לא רוצה
להגביל. באמת, מי שעושה את המסע האלטרואיסטי לכנס ועדות במקום להילחם על
זכותו להיות חבר בכנסת הבאה זה מעשה שראוי להערכה ואני לא רוצה להגביל
אותו.

משה גפני:

יש כאלה שיודעים שהם לא יהיו בכנסת הבאה, אז הם רוצים.

רוני בר-און:

תעשיית המלח שתכליתה לזרות על הפצעים אינה פוסקת לרגע, תודה.

בקשת יו"ר ועדת העבודה, הרווחה והבריאות, חה"כ חיים כץ למיזוג הצעות החוק
הבאות:

1) הצעת חוק ביטוח בריאות ממלכתי (תיקון מס' 34) (סמכות נציב קבילות
הציבור), התשס"ו-2005 (פ/3333), של חה"כ אריה אלדד.

2) הצעת חוק ביטוח בריאות ממלכתי (תיקון - טיפול בתלונות ע"י נציב קבילות
הציבור), התשס"ה-2005 (פ/3890), של חה"כ חיים אורון.

היו"ר רוני בר-און:

  בקשת יו"ר ועדת העבודה, הרווחה והבריאות, חה"כ חיים כץ למיזוג הצעות החוק

הבאות: הצעת חוק ביטוח בריאות ממלכתי (תיקון מס' 34) (סמכות נציב קבילות
הציבור), התשס"ו-2005 (פ/3333), של חה"כ אריה אלדד, והצעת חוק ביטוח בריאות
ממלכתי (תיקון - טיפול בתלונות ע"י נציב קבילות הציבור), התשס"ה-2005
(פ/3890), של חה"כ חיים אורון בהסכמת יושב ראש הוועדה, מי בעד, ירים את
ידו. תודה נא להוריד. תודה, מי נגד? מי נמנע? הבקשה אושרה, תודה, חזור
לעבודתך.

בקשת יו"ר ועדת המשותפת של ועדת הפנים ואיכות הסביבה וועדת הכלכלה, חה"כ
יורי

שטרן למיזוג הצעות החוק הבאות:

הצעת חוק הקרינה הבלתי מייננת, התשס"ד-2004 (פ/2202), של חה"כ משה גפני
ולאה נס.

הצעת חוק הקרינה הבלתי מייננת, התשס"ה-2005 (ממשלתית).

היו"ר רוני בר-און:

הלאה. פניית יו"ר הוועדה המשותפת של ועדת הפנים ואיכות הסביבה וועדת
הכלכלה, חה"כ יורי שטרן למיזוג הצעות החוק הבאות: 1) הצעת חוק הקרינה הבלתי
מייננת, התשס"ד-2004 (פ/2202), של חה"כ משה גפני ולאה נס וכן הצעת חוק
הקרינה הבלתי מייננת, התשס"ה-2005 (ממשלתית). מי בעד, ירים את ידו? מי נגד?
מי נמנע? אושר פה אחד.

בקשת יו"ר ועדת הכלכלה, חה"כ אמנון כהן למיזוג הצעות החוק הבאות:

הצעת חוק התניית מענקים ממשלתיים למפעלי תעשיה (תיקוני חקיקה),
התשס"ה-2005, של חה"כ איתן כבל וקב' חברי כנסת (כ/83).

הצעת חוק להגבלת מימון ממשלתי למפעלי תעשיה מזהמים (תיקוני חקיקה),
התשס"ה-2005, של חה"כ לאה נס (כ/83).

הצעת חוק הגבלת מימון ממשלתי למפעלים מזהמים (תיקוני חקיקה), התשס"ה-2005,
של חה"כ אילן ליבוביץ וקבוצת חברי כנסת (כ/83).

היו"ר רוני בר-און:

בי"ת. בקשת יו"ר ועדת הכלכלה, חה"כ אמנון כהן למיזוג הצעות החוק הבאות.
1)הצעת חוק התניית מענקים ממשלתיים למפעלי תעשיה (תיקוני חקיקה),
התשס"ה-2005, של חה"כ איתן כבל וקב' חברי כנסת (כ/83,) והצעת חוק להגבלת
מימון ממשלתי למפעלי תעשיה מזהמים (תיקוני חקיקה), התשס"ה-2005, של חה"כ
לאה נס (כ/83), עם הצעת חוק הגבלת מימון ממשלתי למפעלים מזהמים (תיקוני
חקיקה), התשס"ה-2005, של חה"כ אילן ליבוביץ וקבוצת חברי כנסת (כ/83). מי
בעד, ירים את ידו, תודה, נא להוריד. מי נמנע? מי נגד? גם זה עבר.

בקשת יו"ר ועדת הפנים ואיכות הסביבה, חה"כ ראלב מג'אדלה למיזוג הצעות החוק
הבאות:

הצעת חוק רישוי עסקים (תיקון מס' 24) (מד רעש בדיסקוטקים), התשס"ו-2005
(כ/102) של חה"כ אריה אלדד.

הצעת חוק רישוי עסקים (תיקון מס' 25) (מד רעש בדיסקוטקים), התשס"ו-2005
(כ/102), של חה"כ לאה נס.

היו"ר רוני בר-און:

דל"ת, בקשת יו"ר ועדת הפנים ואיכות הסביבה, חה"כ גאלב מג'אדלה למיזוג הצעות
החוק הבאות: הצעת חוק רישוי עסקים (תיקון מס' 24) (מד רעש בדיסקוטקים),
התשס"ו-2005 של חה"כ אריה אלדד (כ/102), הצעת חוק רישוי עסקים (תיקון מס'
25) (מד רעש בדיסקוטקים), של חה"כ לאה נס, התשס"ו-2005 (כ/102). מי בעד?
ירים את ידו, תודה נא להוריד. מי נמנע? מי נגד? אושר פה אחד.

בקשת יו"ר ועדת החינוך, התרבות והספורט, חה"כ אברהם פורז, להקדמת הדיון
בהצעת חוק הרשות לפיתוח ולקידום התרבות, התיירות וקשרי של החוץ של ירושלים,
התשס"ו-2005, לפני הקריאה השניה והשלישית

היו"ר רוני בר-און:

  בקשת יו"ר ועדת החינוך, התרבות והספורט, חה"כ אברהם פורז, להקדמת הדיון
  בהצעת

חוק הרשות לפיתוח ולקידום התרבות, התיירות וקשרי של החוץ של ירושלים,
התשס"ו-2005, לפני הקריאה השניה והשלישית. הצעת חוק פרטית שלי, לא אשתתף
בהצבעה, מכיוון שזה הסתיים היום בתיווך היו"ר, עד שהגבלנו את העניין
התקציבי, מבקשים להביא את זה עוד היום, מבקשים פטור מחובת הנחה, רשף, תנהל
את זה בבקשה, אני לא משתתף, נרשם, תודה רבה.

רשף חן:

מי בעד? מי נגד? אושר פה אחד.

ערעורים על החלטת יו"ר הכנסת והסגנים שלא לאשר דחיפות הצעות לסדר היום:

א. של חבר הכנסת אחמד טיבי בנושא: "הפרסומים ב"סנדיי טיימס" כי ישראל
מתכוונת לתקוף מתקני גרעין באיראן".

ב. של חבר הכנסת ג'מאל זחאלקה בנושא: "הדיווח ב"סנדיי טיימס" על כוונת
ישראל לתקוף את איראן".

היו"ר רוני בר-און:

חבר הכנסת אחמד טיבי, לאחר שפה בזבזתי את הזמן באופן ראוי לציון, אני חוזר
לנושא שלך, הנושא הוא "פרסומים בסנדיי טיימס כי ישראל מתכוונת לתקוף מתקני
גרעין באיראן". כמה מציעים היו על זה?

ארבל אסטרחן:

שניים, רק מערערים.

אליעזר כהן:

על מה הדיון?

היו"ר רוני בר-און:

על הפרסום בטיימס זאת אומרת להגיד כמה הפרסום בטיימס הוא לא נכון.

רשף חן:

זה פשוט יישום של החוק של חבר הכנסת טיבי על חובת אזהרה בגרעינים שצריך
להזהיר את המשתמשים, אז עשו את זה בסנדיי טיימס.

מזכיר הכנסת אריה האן:

בשבוע שעבר היה דיון בעניין - - -

היו"ר רוני בר-און:

אחמד, בשבוע שעבר היה דיון על העניין הזה, דיון מובהק.

אחמד טיבי:

מאז חלה התפתחות מעניינת, השתנו הנסיבות, בהחלט.

היו"ר רוני בר-און:

עזוב, אתה לא ממש מבלבל לנו את המוח.

אחמד טיבי:

אתם יכולים להפיל את ההצעה, אני מתייחס לזה ברצינות.

היו"ר רוני בר-און:

זה המעשה האלטרואיסטי האחרון שלי.

מאיר פרוש:

היושב ראש, במה מחר סדר היום עמוס? תן לו שיתבטא.

אליעזר כהן:

אני דווקא בעד הדיון, אולי נבדוק אם אמריקה תצטרף להתקפה או לא.

היו"ר רוני בר-און:

זה היה בשבוע שעבר, אם היה לפני חודש הייתי מקבל אבל בשבוע שעבר דנו בזה.

אחמד טיבי:

עכשיו אני אומר לך ברצינות, עכשיו זה נשמע יותר רציני.

היו"ר רוני בר-און:

רגע, אתה בעד זה שיתקפו את המתקנים הגרעיניים? אם אתה לא, אז אני נגד.

אחמד טיבי:

זה לפני הבחירות או אחרי הבחירות. כל זב ומצורע מדבר על הנשק הגרעיני, כל
מסיבת עיתונאים מדברים על זה.

היו"ר רוני בר-און:

אם תתנהגו יפה בסקרים אז נעזוב את זה. טוב, עזוב את זה, זה מיותר לחלוטין.
מי בעד קבלת הערעור? מי נגד? 3 נגד 2, הערעור לא התקבל, אני מצטער, אתה
יודע שאני בדרך כלל מקבל את זה, תודה הישיבה נעולה.

הישיבה ננעלה בשעה 11:20.
