הכנסת העשרים-ושלוש

מושב ראשון

פרוטוקול מס' 50

מישיבת ועדת הכנסת

יום רביעי, כ"ט באב התש"ף (19 באוגוסט 2020), שעה 10:20

סדר היום:

<< נושא >> בקשת הממשלה להקדמת הדיון בהצ"ח ההוצאה לפועל (הקפאת הגבלת
רישיונות נהיגה) (הוראת שעה – נגיף הקורונה החדש), התש"ף-2020 (מ/1358),
לפני הקריאה הראשונה. << נושא >>

נכחו:

חברי הוועדה:

איתן גינזבורג – היו"ר

בועז טופורובסקי

אופיר כץ

חמד עמאר

תהלה פרידמן

חברי הכנסת:

אוסאמה סעדי

משתתפים (באמצעים מקוונים):

מרגנית לוי -

מנהלת הוועדה:

נועה בירן - דדון

רישום פרלמנטרי:

לאה קיקיון

<< נושא >> בקשת הממשלה להקדמת הדיון בהצ"ח ההוצאה לפועל (הקפאת הגבלת
רישיונות נהיגה) (הוראת שעה – נגיף הקורונה החדש), התש"ף-2020 (מ/1358),
לפני הקריאה הראשונה. << נושא >>

<< יור >> היו"ר איתן גינזבורג: << יור >>

שלום לכולם, אני מתכבד לפתוח את ישיבת ועדת הכנסת. היום יום רביעי, כ"ט
באב, התש"ף, 19 באוגוסט, 2020. על סדר היום – בקשת הממשלה להקדמת הדיון
בבקשת הממשלה להקדמת הדיון בהצ"ח ההוצאה לפועל (הקפאת הגבלת רישיונות
נהיגה) (הוראת שעה – נגיף הקורונה החדש), התש"ף-2020. תנמק את ההצעה נציגת
הממשלה, עורכת הדין מרגנית לוי.

<< דובר >> מרגנית לוי: << דובר >>

בוקר טוב, יושב-הראש וחברי הוועדה. אנחנו מדברים על הצעת חוק ההוצאה לפועל,
שעוסקת בעצם בהטלת הגבלות על רישיונות נהיגה. יש כל מיני הגבלות כאלה, למשל
– הגבלה על החזקת רישיון, הגבלה על קבלת רישיון חדש, וכדומה. בעצם, בעקבות
פניות רבות גם מהציבור, גם מחברי כנסת, הגענו למסקנה שזו לא העת להטיל
הגבלות כאלה על רישיונות נהיגה על חייבים, חרף העובדה שהם חייבים משתמטים,
מכיוון שממילא יש צמצום של שימוש בתחבורה הציבורית, ואנחנו רוצים לאפשר
לאנשים להתנייד כמה שיותר בקלות כמה שיותר, בין היתר כדי להגיע למקום
העבודה ולהתפרנס. כן הכניסה ועדת השרים לענייני חקיקה הוראה שאומרת שההסדר
הזה לא יחול על תיקי מזונות, בגלל החשיבות בתיקים האלה שתהיה שם אכיפה
מיטבית. כל ההסדר הזה מוצע לתקופה של חצי שנה כדי להתמודד עם משבר הקורונה.
אנחנו מבקשים לקצר, כמובן, בגלל הדחיפות לנוכח התפשטות הנגיף.

<< יור >> היו"ר איתן גינזבורג: << יור >>

תודה רבה.

<< דובר >> אוסאמה סעדי (הרשימה המשותפת): << דובר >>

אנחנו מברכים על הצעת החוק הזו. אני מזכיר לחברים שעברו בטרומית לפני
שבועיים הצעות חוק דומות שלי, של חבר הכנסת עמאר של שלמה קרעי, של שרן השכל
ושל ג'אבר עסאקלה, ואנחנו חיכינו להצעת החוק הממשלתית. בשבועיים האחרונים,
כבוד היושב-ראש, נפגשתי גם עם שרת התחבורה, גם עם תומר מוסקוביץ מרשות
האכיפה וגם עם שר המשפטים. אנחנו כמובן נמזג את כל ההצעות הפרטיות שעברו
בטרומית לתוך הצעת החוק הממשלתית. אנחנו מקווים שנביא בשורה שהיום נצביע פה
אחד על הצעת החוק הזו. אני מקווה שגם דיברת עם יו"ר ועדת החוקה שאנחנו כבר
בשבוע הזה נביא את זה לקריאה שנייה ושלישית וכבר נסיים את זה בשנייה
ושלישית במליאה, ושעשרות אלפי נהגים שמחכים לבשורה הזאת סוף סוף יוכלו
לנהוג באופן חוקי וללא הפרת חוק. אז כמובן שאנחנו תומכים בזה, ונתקדם עם
זה.

<< דובר >> חמד עמאר (ישראל ביתנו): << דובר >>

אני מצטרף לדברי חבר הכנסת אוסאמה סעדי. העברנו את זה בדיוק לפני שבועיים
מהיום, ואנחנו באמת חיכינו לזה שזה יגיע ונעביר את זה בקריאה ראשונה עם
הממשלה, ונריץ את זה לקריאה שנייה ושלישית כמה שיותר מהר כי הנושא של
רישיון זה כל כך האזרח, האיש הפשוט שצריך את זה, ודווקא איפה שהוא מתפרנס –
יש הרבה שמתפרנסים מזה, ונצברו להם חובות שהם לא יכולים להחזיר, באים
ותוקעים אותם בנושא של רישיון נהיגה. במקום שהוא יוכל להחזיר את החוב שלו –
להפך, לא תהיה לו שום אפשרות להחזיר את החוב בגלל שהעבודה שלו תלויה
ברישיון הנהיגה שלו. אני מקווה שאחרי זה נעביר את הצעת החוק ליותר מחצי
שנה. בינתיים אנחנו הולכים על חצי שנה. תודה רבה, אנחנו נתמוך.

<< דובר >> בועז טופורובסקי (יש עתיד-תל"ם): << דובר >>

אני כמובן מברך ושמח על ההחרגה של אלה שלא משלמים מזונות וכתוצאה מזה יש
עליהם הוצאה לפועל. אני רק שואל – יש הרבה מאוד חוקים מאוד דחופים. למה
דווקא על זה, למה רק על זה אנחנו מקדימים דיונים? אם כבר אנחנו עושים ישיבה
והכל – למה לא מקדימים דיונים על עוד הצעות חוק מאוד דחופות שמקלות
ועוזרות?

<< יור >> היו"ר איתן גינזבורג: << יור >>

אני מסכים אתך. אני גם העברתי בקשה לממשלה, לאור העובדה גם שלא התכנסה ועדת
שרים שלושה שבועות - - -

<< דובר >> אוסאמה סעדי (הרשימה המשותפת): << דובר >>

בועז, אתה יודע כמה זמן לקח לנו על מנת להוציא את זה מתוך ה - - -ולהביא את
זה ליום רביעי?

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

נדמה לי שגם יושב-ראש הכנסת והנשיאות הסכימו להעלות את זה היום להצבעה,
בכפוף לפטור הזה.

<< דובר >> בועז טופורובסקי (יש עתיד-תל"ם): << דובר >>

אני אומר שאני תומך, זה חשוב והכל. אני רק שואל למה לא מוסיפים עוד.

<< יור >> היו"ר איתן גינזבורג: << יור >>

אז אני פניתי ליושב-ראש ועדת השרים לענייני חקיקה שיאפשרו עוד פטורים של
חברי כנסת, כי הרבה חברי כנסת ביקשו הצעות חוק, שהכל נתקע כי לא התכנסה
הוועדה, ואני מקווה שאנחנו נעשה את זה בקרוב.

יש עוד מי שרוצה לדבר? אם לא, נעלה את זה להצבעה. מי בעד הקדמת הדיון? ירים
את ידו.

הצבעה

הבקשה אושרה.

<< יור >> היו"ר איתן גינזבורג: << יור >>

בקשת הממשלה להקדמת הדיון התקבלה פה אחד.

תודה רבה לכולם, הישיבה נעולה.

<< סיום >> הישיבה ננעלה בשעה 10:31. << סיום >>
