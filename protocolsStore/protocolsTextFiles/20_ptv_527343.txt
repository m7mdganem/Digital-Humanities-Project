הכנסת העשרים

מושב חמישי

פרוטוקול מס' 406

מישיבת ועדת הכנסת

יום שני, ט"ז בטבת התשע"ט (24 בדצמבר 2018), שעה 11:45

סדר-היום:

רביזיה על החלטות ועדת הכנסת:

א. בדבר הרכב הוועדה המשותפת לדיון בהצעת חוק יישובים ושכונות בהליכי
הסדרה, התשע"ח-2018 (פ/5644/20), של חה"כ בצלאל סמוטריץ' וקבוצת חברי כנסת.

ב. בדבר קביעת ועדת החוקה, חוק ומשפט לדיון בהצעת חוק לתיקון פקודת האגודות
השיתופיות (מספר בתי אב ביישוב קהילתי), התשע"ט-2018 (פ/5854/20), של חה"כ
בצלאל סמוטריץ'

נכחו:

חברי הוועדה:

מכלוף מיקי זוהר – היו"ר

יואב בן צור

יואל חסון

חברי הכנסת:

בצלאל סמוטריץ

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

רונית יצחק

רביזיה על החלטות ועדת הכנסת:

א. בדבר הרכב הוועדה המשותפת לדיון בהצעת חוק יישובים ושכונות בהליכי
הסדרה, התשע"ח-2018 (פ/5644/20), של חה"כ בצלאל סמוטריץ' וקבוצת חברי כנסת.

ב. בדבר קביעת ועדת החוקה, חוק ומשפט לדיון בהצעת חוק לתיקון פקודת האגודות
השיתופיות (מספר בתי אב ביישוב קהילתי), התשע"ט-2018 (פ/5854/20), של חה"כ
בצלאל סמוטריץ'

<< יור >> היו"ר מכלוף מיקי זוהר: << יור >>

אני פותח את ישיבת ועדת הכנסת בעניין רוויזיה. להצביע על הרוויזיה בעד? אם
כן, אני אצביע בעד, רק תגיד לי אם אתה רוצה.

<< דובר >> יואל חסון (המחנה הציוני): << דובר >>

מה?

<< יור >> היו"ר מכלוף מיקי זוהר: << יור >>

תצביע בעד הרוויזיה ולהחליף או להשאיר ככה וזהו?

<< דובר >> יואל חסון (המחנה הציוני): << דובר >>

אני לא משתף פעולה עם הוועדה הזאת.

<< יור >> היו"ר מכלוף מיקי זוהר: << יור >>

בעד להחליף את גרמן?

<< דובר >> יואל חסון (המחנה הציוני): << דובר >>

לא, אני לא משתף פעולה עם הוועדה, יש פה עיוות מוחלט של ההרכב בוועדה.

<< יור >> היו"ר מכלוף מיקי זוהר: << יור >>

אז למה דווקא ג'בארין בחוץ?

<< דובר >> יואל חסון (המחנה הציוני): << דובר >>

אסביר לך למה.

<< יור >> היו"ר מכלוף מיקי זוהר: << יור >>

למה?

<< דובר >> יואל חסון (המחנה הציוני): << דובר >>

יש גם עניין של רלוונטיות של נושא.

<< יור >> היו"ר מכלוף מיקי זוהר: << יור >>

מה?

<< דובר >> יואל חסון (המחנה הציוני): << דובר >>

אני אסביר לך.

<< יור >> היו"ר מכלוף מיקי זוהר: << יור >>

חבר כנסת ערבי לא ידון בנושאים שקשורים ליהודה ושומרון?

<< דובר >> יואל חסון (המחנה הציוני): << דובר >>

לא התכוונתי לזה.

<< יור >> היו"ר מכלוף מיקי זוהר: << יור >>

נו, אז מי יותר רלוונטי?

<< דובר >> יואל חסון (המחנה הציוני): << דובר >>

קודם כול, למה? ערבי יותר רלוונטי לשומרון מיהודי?

<< יור >> היו"ר מכלוף מיקי זוהר: << יור >>

לא, ברור שלא, אבל מן הסתם יש לו טענות נגד הרבה יותר חזקות. מה אתה רוצה
לעשות?

<< דובר >> יואל חסון (המחנה הציוני): << דובר >>

אמרתי מה לעשות.

<< יור >> היו"ר מכלוף מיקי זוהר: << יור >>

לפתוח את הרוויזיה?

<< דובר >> יואל חסון (המחנה הציוני): << דובר >>

לא, תחליף בוועדת הפנים.

<< יור >> היו"ר מכלוף מיקי זוהר: << יור >>

לא יכול.

<< דובר >> בצלאל סמוטריץ (הבית היהודי): << דובר >>

את מי הוא רוצה?

<< יור >> היו"ר מכלוף מיקי זוהר: << יור >>

הוא רוצה להכניס את רויטל סויד.

<< דובר >> יואל חסון (המחנה הציוני): << דובר >>

לא יכול להיות שבמחנה הציוני יש חבר אחד. זה לא יכול להיות.

<< יור >> היו"ר מכלוף מיקי זוהר: << יור >>

אני מצביע נגד הרוויזיה או בעד הרוויזיה – תחליט.

<< דובר >> בצלאל סמוטריץ (הבית היהודי): << דובר >>

נגד, נגד.

<< יור >> היו"ר מכלוף מיקי זוהר: << יור >>

נמק את הרוויזיה.

<< דובר >> יואל חסון (המחנה הציוני): << דובר >>

אני אומר בצורה ברורה, הצורה שבה הוקמה הוועדה היא צורה מעוותת. זאת ועדה
שלא מייצגת את יחסי הכוחות בכנסת. אני לא מתכוון לשתף פעולה עם הוועדה
הזאת, ומתכוון לפנות גם לגורמים רלוונטיים כדי לסכל את תפקודה של הוועדה
הזאת. אני חושב שזאת ועדה שהוקמה בחטא, היא לא מייצגת באמת את רצון הכנסת,
את יחסי הכוחות בכנסת. יש בה הרכב שנקבע באופן חד-צדדי על-ידי הקואליציה,
ולכן אני מתנגד לוועדה הזאת.

<< יור >> היו"ר מכלוף מיקי זוהר: << יור >>

מי בעד הרוויזיה? ירים את ידו. מי נגד? מי נמנע?

הצבעה

בעד – 1

נגד – 2

נמנעים – אין

הרוויזיה להצעת חוק יישובים ושכונות בהליכי הסדרה, התשע"ח–2018, לא אושרה.

<< יור >> היו"ר מכלוף מיקי זוהר: << יור >>

תודה רבה. הרוויזיה נפלה.

אני ממשיך את הדיון, יש רוויזיה נוספת, כי לא רוצים לתת לניסן – הוא אומר:
עמוס. אני חושב שאתה צודק, חבר הכנסת חסון, יכול להיות שאני אצביע בעד
הרוויזיה הזאת. אנא נמק את הרוויזיה, למה לא לתת את החוק לוועדת החוקה? נמק
את הרוויזיה השנייה.

<< דובר >> יואל חסון (המחנה הציוני): << דובר >>

אני מסיר את הרוויזיה.

<< יור >> היו"ר מכלוף מיקי זוהר: << יור >>

אתה מסיר את הרוויזיה? אתה בעד ניסן.

<< דובר >> יואל חסון (המחנה הציוני): << דובר >>

מת עליו.

<< יור >> היו"ר מכלוף מיקי זוהר: << יור >>

הרוויזיה הוסרה. תודה רבה. הישיבה נעולה.

<< סיום >> הישיבה ננעלה בשעה 11:53. << סיום >>
