הכנסת העשרים

מושב רביעי

  פרוטוקול מס' 373

מישיבת ועדת הכנסת

יום רביעי, כ"ח בתמוז התשע"ח (11 ביולי 2018), שעה 8:30

סדר היום:

א. בקשות למיזוג הצעות חוק בהתאם לסעיף 84(ד)לתקנון הכנסת:

1. בקשת יו"ר ועדת העבודה, הרווחה והבריאות למיזוג הצעות החוק הבאות:

1. הצעת חוק תיירות מרפא, התשע"ח -2018 (מ/1126)

2. הצעת חוק להסדרת התיירות הרפואית בישראל, התשע"ו-2016 (פ/3119/20)

- - -

1. הצעת חוק פקודת בריאות העם (תיקון מס' 32) (התקנת מצלמות בבתי חולים לשם
הגנה על חסרי ישע), התשע"ח-2018 (מ/1234)

2. הצעת חוק חובת התקנת מצלמות במחלקות האשפוז הסיעודי, התשע"ז-2017, של
חבר הכנסת איציק שמולי וקבוצת חברי הכנסת (פ/4062/20)

2. בקשת יו"ר ועדת המדע והטכנולוגיה למיזוג הצעות החוק הבאות והקדמת הדיון
בהן לפני הקריאה השנייה והשלישית:

1. הצעת חוק פנייה לגופים ציבוריים באמצעי קשר דיגיטליים, התשע"ח-2018
(כ/770)

2. הצעת חוק מתן אפשרות להתקשרות עם גופים ציבוריים ותאגידים נותני שירות
באמצעות דואר אלקטרוני, התשע"ה-2015 (פ/202/20)

3. בקשת יו"ר ועדת החוקה, חוק ומשפט למיזוג הצעות החוק הבאות:

1. הצעת חוק בתי המשפט לעניינים מינהליים (תיקן מס' 117) (הסמכת בתי משפט
לעניינים מינהליים לדון בהחלטות מינהליות של רשויות ישראליות הפועלות
באזור), התשע"ח-2018 (מ/1222)

2. הצעת חוק בתי משפט לעניינים מינהליים (תיקון – החלטה של רשות מרשויות
האזור), התשע"ז-2017 (פ/3861/20), של חבר הכנסת בצלאל סמוטריץ וקבוצה.

4. פניית יו"ר ועדת הכספים בדבר טענת נושא חדש בעת הדיון בהצ"ח לתיקון
פקודת מס הכנסה (מס' 248), התשע"ח-2018 (כ/793)

נכחו:

חברי הוועדה:

מכלוף מיקי זוהר – היו"ר

שולי מועלם-רפאלי

רועי פולקמן

יואב קיש

חברי הכנסת:

מיקי לוי

מיקי רוזנטל

מוזמנים:

  -----------------------------------------------------------------------
  שלומית ארליך      –   יועצת משפטית ועדת הכספים, הכנסת
  ----------------- --- -------------------------------------------------
  אייל לב ארי       –   יועץ משפטי, ועדת המדע והטכנולוגיה, הכנסת

                        

                        
  -----------------------------------------------------------------------

ייעוץ משפטי:

יעל סלנט

מנהל/ת הוועדה:

אתי בן יוסף

רישום פרלמנטרי:

אושרה עצידה

  א. בקשות למיזוג הצעות חוק בהתאם לסעיף 84(ד)לתקנון הכנסת:

1. בקשת יו"ר ועדת העבודה, הרווחה והבריאות למיזוג הצעות החוק הבאות:

1. הצעת חוק תיירות מרפא, התשע"ח -2018 (מ/1126)

2. הצעת חוק להסדרת התיירות הרפואית בישראל, התשע"ו-2016 (פ/3119/20)

- - -

1. הצעת חוק פקודת בריאות העם (תיקון מס' 32) (התקנת מצלמות בבתי חולים לשם
הגנה על חסרי ישע), התשע"ח-2018 (מ/1234)

2. הצעת חוק חובת התקנת מצלמות במחלקות האשפוז הסיעודי, התשע"ז-2017, של
חבר הכנסת איציק שמולי וקבוצת חברי הכנסת (פ/4062/20)

היו"ר מכלוף מיקי זוהר:

שלום לכולם. אני מתכבד לפתוח את ועדת הכנסת. ישנם מגוון נושאים היום. אני
שמח שיש חברים שהם לא חברים קבועים שהשתתפו בהתחלה בנושאים אחרים, לאו
דווקא בנושא שלהם, שיתרמו לעבודת הכנסת.

הנושא הראשון הוא בקשת מיזוג להצעת חוק בהתאם לסעיף 84 לתקנון הכנסת. הבקשה
הראשונה היא בקשת יושב-ראש ועדת העבודה, הרווחה והבריאות למיזוג הצעות החוק
הבאות: האחת היא הצעת חוק תיירות מרפא, התשע"ח-2018, והשנייה היא הצעת חוק
להסדרת תיירת רפואית בישראל.

יש פה נציג שרוצה להסביר או שמא היועצת המשפטית תסביר לנו?

יעל סלנט:

שתי הצעות החוק הן באותו נושא, ולכן אפשר למזג אותן - הסדרת התיירות
הרפואית בישראל.

היו"ר מכלוף מיקי זוהר:

מאה אחוז. אני רוצה להצביע. מי בעד מיזוג ההצעות? ירים את ידו. מי נגד? מי
נמנע?

הצבעה

בעד – פה אחד

בקשת יו"ר ועדת העבודה, הרווחה והבריאות למיזוג הצעות החוק התקבלה.

היו"ר מכלוף מיקי זוהר:

ההצעה התקבלה.

הבקשה הבאה היא הצעת חוק פקודת בריאות העם (תיקון מס' 32) (התקנת מצלמות
בבתי חולים לשם הגנה על חסרי ישע), והצעת חוק חובת התקנת מצלמות במחלקות
האשפוז הסיעודי, התשע"ח-2017, של חבר הכנסת איציק שמולי. גם כאן אנחנו
יודעים שיש איחוד בין הצעת חוק פרטית להצעת חוק ממשלתית.

יעל סלנט:

מדובר בהצעת חוק שהן באותו נושא, ולכן אפשר למזג אותן.

היו"ר מכלוף מיקי זוהר:

אוקיי. מי בעד מיזוג ההצעות? ירים את ידו. מי נגד? מי נמנע?

הצבעה

בעד – פה אחד

בקשת יו"ר ועדת העבודה, הרווחה והבריאות למיזוג הצעות החוק התקבלה.

היו"ר מכלוף מיקי זוהר:

ההחלטה התקבלה.

2. בקשת יו"ר ועדת המדע והטכנולוגיה למיזוג הצעות החוק הבאות והקדמת הדיון
בהן לפני הקריאה השנייה והשלישית:

1. הצעת חוק פנייה לגופים ציבוריים באמצעי קשר דיגיטליים, התשע"ח-2018
(כ/770)

2. הצעת חוק מתן אפשרות להתקשרות עם גופים ציבוריים ותאגידים נותני שירות
באמצעות דואר אלקטרוני, התשע"ה-2015

היו"ר מכלוף מיקי זוהר:

סעיף מספר 2 – בקשת יו"ר ועדת המדע והטכנולוגיה למיזוג הצעות החוק הבאות
והקדמתה דיון בהן לפני הקריאה השנייה והשלישית: (1) הצעת חוק פנייה לגופים
באמצעי קשר דיגיטליים, התשע"ח -2018, ו-(2) הצעת חוק מתן אפשרות להתקשרות
עם גופים ציבוריים ותאגידים נותני שירות באמצעות דואר אלקטרוני.

זה שתי הצעות חוק ממשלתיות?

יעל סלנט:

לא, זה שתי הצעות חוק פרטיות – שילוב של טרומית עם ראשונה.

היו"ר מכלוף מיקי זוהר:

מאה אחוז, בסדר.

אני רוצה לעבור להצבעה. מי בעד? מי נגד? מי נמנע?

הצבעה

בעד – פה אחד

בקשת יו"ר ועדת המדע והטכנולוגיה למיזוג הצעות החוק התקבלה.

היו"ר מכלוף מיקי זוהר:

ההחלטה התקבלה.

לגבי ועדת המדע והטכנולוגיה – יש גם בקשה להקדמת הדיון וגם על זה אנחנו
צריכים להצביע. מי בעד הקדמת הדיון? מי נגד? מי נמנע?

הצבעה

בעד – פה אחד

בקשת יו"ר ועדת המדע והטכנולוגיה להקדמת הדיון בהצעת החוק לפני הקריאה
השנייה והשלישית התקבלה.

היו"ר מכלוף מיקי זוהר:

אני בעד. זה אושר.

3. בקשת יו"ר ועדת החוקה, חוק ומשפט למיזוג הצעות החוק הבאות:

1. הצעת חוק בתי המשפט לעניינים מינהליים (תיקן מס' 117) (הסמכת בתי משפט
לעניינים מינהליים לדון בהחלטות מינהליות של רשויות ישראליות הפועלות
באזור), התשע"ח-2018 (מ/1222)

2. הצעת חוק בתי משפט לעניינים מינהליים (תיקון – החלטה של רשות מרשויות
האזור), התשע"ז-2017 (פ/3861/20), של חבר הכנסת בצלאל סמוטריץ וקבוצה.

היו"ר מכלוף מיקי זוהר:

יש בקשה למיזוג עכשיו שהגיעה לפתחנו של חבר הכנסת ניסן סלומינסקי. בקשת
המיזוג של ניסן סלומינסקי - איפה ניסן סלומינסקי שיסביר אותה?

אנחנו חוזרים לבקשת המיזוג של חבר הכנסת ניסן סלומינסקי. הוא פונה אלינו
בבקשה למזג שתי הצעות חוק: (1) הצעת חוק בתי המשפט לעניינים מינהליים
(הסמכת בתי משפט לעניינים מינהליים לדון בהחלטות מינהליות של רשויות
ישראליות הפועלות באזור) ו-(2) הצעת חוק בתי המשפט המינהליים (תיקון החלטה
של מועצה מרשויות האזור), התשע"ז-2017, של חבר הכנסת בצלאל סמוטריץ.

תפרט את הבקשה חברת הכנסת שולי מועלם.

שולי מועלם-רפאלי (הבית היהודי):

תודה, אדוני. ישנה הצעת חוק פרטית של חבר הכנסת בצלאל סמוטריץ שעוסקת בבתי
המשפט לעניינים מינהליים בנושא של רשויות האזור. במקביל, ישנה הצעת חוק
ממשלתית. אנחנו מבקשים למזג את שתי הצעות האלה כדי לדון בהן ביחד ולהעביר
אותן ביחד.

היו"ר מכלוף מיקי זוהר:

בסדר. אותי שכנעת.

מי בעד מיזוג ההצעות ירים את ידו? מי נגד? מי נמנע?

הצבעה

בעד – פה אחד

בקשת יו"ר ועדת החוקה, חוק ומשפט למיזוג הצעות החוק התקבלה.

היו"ר מכלוף מיקי זוהר:

ההחלטה התקבלה.

4. פניית יו"ר ועדת הכספים בדבר טענת נושא חדש בעת הדיון בהצ"ח לתיקון
פקודת מס הכנסה (מס' 248), התשע"ח-2018 (כ/793)

היו"ר מכלוף מיקי זוהר:

נעבור לנושא הבא: פניית יו"ר ועדת הכספים בדבר טענת נושא חדש בעת הדיון
בהצעת חוק לתיקון פקודת מס הכנסה. טועני הטענה מתבקשים לפרט את טענתם מדוע
לדעתם יש כאן טענה של נושא חדש, בבקשה.

מיקי לוי (יש עתיד):

יש נושא חדש. זה ברור לחלוטין שהסעיף הזה אינו תואם לנוסח הראשוני שהוגש.
גם היועצים המשפטיים אישרו את הטענה שלנו לנושא חדש. ולא משנה שהחוק הזה
הוא לא ראוי, לא מוסרי. דעתנו על החוק הזה ברורה לחלוטין. הלכתם והגזמתם.
אני איחלתי לראש הממשלה חיים ארוכים עד מאה ועשרים, אבל לבוא ולהגיד שאחרי
לכתו ולכתנו של כל אחד לדרכו - הדבר הוא דבר טבעי - אז השארים ייהנו
מהעניין הזה, אין לכם גבולות. אתם שולחים ידיכם לקופה הציבורית. אתם עושים
מקח ממכר לא ראוי.

אם גם מתוך מוסריות היית בא ואומר, אתם יודעים מה? אולי הייתי מצליח לכנס
את מחשבותיי ולהגיד: בוא תחשוב על זה מחדש, למרות שאמרתי לך שאני מוכן
להגדיל את משכורתו של ראש הממשלה ושיעזוב אותנו מהוויכוח על החמישה שקלים
עבור האח הגדול ועל מים לבריכה, אז לתת לו תוספת שכר. אבל לא רציתם את
העניין הזה ואתם ממשיכים בדרככם לרמוס את הדמוקרטיה. להשאיר לשארים של ראש
הממשלה כך שקופת המדינה תשלם להם עד סוף ימי חייהם, זוהי שחיתת ציבורית. זה
לא מוסרי. לכן, אנחנו נגד החוק.

היו"ר מכלוף מיקי זוהר:

תודה רבה. מי בעד טענת נושא חדש? ירים את ידו. מי נגד?

הצבעה

בעד – 2

נגד – 2

טענת נושא חדש לא התקבלה.

היו"ר מכלוף מיקי זוהר:

טענת נושא חדש לא התקבלה. זה תיקו.

מיקי לוי (יש עתיד):

2 : 2 - רביזיה.

היו"ר מכלוף מיקי זוהר:

זה תיקו, זה נפל.

יעל סלנט:

יש תיקו, ההצעה לא התקבלה.

מיקי לוי (יש עתיד):

ההצעה לא התקבלה - רביזיה.

היו"ר מכלוף מיקי זוהר:

הוגשה רביזיה, הרביזיה תידון בשעה 09:15.

מיקי לוי (יש עתיד):

אתם נכשלתם גם בהצבעה.

היו"ר מכלוף מיקי זוהר:

לא, לא נכשלנו.

מיקי לוי (יש עתיד):

2 נגד 2.

היו"ר מכלוף מיקי זוהר:

זה אומר שההצעה שלך לא התקבלה.

יעל סלנט:

ההצעה לא עברה.

שולי מועלם-רפאלי (הבית היהודי):

שלך נפל.

מיקי לוי (יש עתיד):

הנה פולקמן. בוא, תתייצב. תרים יד.

היו"ר מכלוף מיקי זוהר:

לא, אבל בכל מקרה ה- - -

מיקי לוי (יש עתיד):

אתה איש ישר, אבל אני מבין אותך.

היו"ר מכלוף מיקי זוהר:

סיימנו את הנושאים על סדר היום, ולכן ועדת הכנסת סיימה את עבודתה בנושא זה.

נתראה ברביזיה כמובן. חברים, לגייס לרביזיה.

הישיבה ננעלה.

הישיבה ננעלה בשעה 08:45.
