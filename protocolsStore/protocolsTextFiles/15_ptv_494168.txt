פרוטוקולים/ועדת הכנסת/5258

ירושלים, ז' בתמוז, תשס"ב

17 ביוני, 2002

הכנסת החמש-עשרה נוסח לא מתוקן

מושב רביעי

פרוטוקול מס' 323

מישיבת ועדת הכנסת

יום שלישי, א' תמוז התשס"ב (11 ביוני 2002), שעה: 09:00

סדר היום: א. ערעורים על החלטת יו"ר הכנסת והסגנים שלא לאשר דחיפות

הצעות לסדר היום.

2.  טענת חריגה מגדר נושא הצעת חוק הביטוח הלאומי (הכנסה מזערית),

  הנדונה בוועדת העבודה, הרווחה והבריאות.

3.  בקשות חברי הכנסת להקדמת הדיון בהצעות חוק פרטיות

  בקריאה טרומית.

4.  העברת הצעת חוק לתיקון פקודת התעבורה (פטור תשלום אגרת רדיו

  לרכב לחרשים), התשס"ב-2002, מוועדה לוועדה אחרת.

נכחו:

חברי הוועדה: יוסי כץ – היו"ר

מיכאל איתן

אורי אריאל

יורי שטרן

מזכיר הכנסת, אריה האן

סגן מזכיר הכנסת, דוד לב

מנהלת לשכת מזכיר הכנסת, גאולה רזיאל

מנהלת ועדת העבודה, הרווחה והבריאות, שירלי אברמי

מתמחה במחלקה המשפטית, אורית נהיר

מוזמנים:

יועץ משפטי: אנה שניידר

מנהלת הוועדה: אתי בן יוסף

קצרנית: דרורה רשף

1.  ערעורים על החלטת יו"ר הכנסת והסגנים שלא לאשר דחיפות הצעות לסדר היום

היו"ר יוסי כץ:

בוקר טוב. אני מתכבד לפתוח את הישיבה.

חבר הכנסת מיכאל איתן מערער על החלטת הנשיאות שלא לאשר "הצעה דחופה לסדר
שהגשתי בעניין הטבח בכרמי צור. מדובר במעשה מחריד שהוא פרק נוסף בתופעה
מתגברת של מתקפה נגד אזרחי ישראל ביש"ע. הכנסת אינה יכולה להתעלם מתופעה זו
ועליה לקיים בה דיון דחוף.

מי מייצג את הנשיאות? אין.

חבר הכנסת איתן, אתה יכול לומר את דברך.

מיכאל איתן:

זה מדבר בעד עצמו. אני לא צריך להוסיף מילה.

היו"ר יוסי כץ:

בבקשה. מי בעד קבלת הערעור – ירים את ידו. מי נגד? אין. הערעור התקבל.
תודה.

2.  טענה חריגה מגדר נושא הצעת חוק הביטוח הלאומי (הכנסה מזערית)

הנדונה בוועדת העבודה, הרווחה והבריאות

היו"ר יוסי כץ:

טענה חריגה מגדר נושא הצעת חוק הביטוח הלאומי (הכנסה מזערית), הנדונה
בוועדת העבודה, הרווחה והבריאות.

אנחנו שמענו בשבוע שעבר את הטענה. למה דחינו את זה?

אנה שניידר:

אני התבקשתי להגיש חוות דעת והגשתי חוות דעת. אני מבינה שכרגע מצלמים אותה
על מנת להפיץ אותה בין חברי הוועדה.

היו"ר יוסי כץ:

כללו של דבר?

אנה שניידר:

אני אומר רק את השורה התחתונה: הואיל וההחלטה היא של הוועדה, כל מה שאני
יכולה לעשות זה לחוות דעה או להמליץ. המלצתי היא לקבוע שלא מדובר בחריגה
מגדר הנושא ולא מדובר בנושא חדש.

היו"ר יוסי כץ:

תודה רבה. משום מה, העניין של הקריאה הראשונה, שבקריאה הראשונה זה עבר כבר
שינוי.

אנה שניידר:

זה לא רק מהטעמים האלה, אלא יש פסיקה בעניין הזה.

היו"ר יוסי כץ:

טוב. אני מציע שנקבל את חוות הדעת של היועצת המשפטית. בנושא כזה אין שום
סיבה שלא נפעל לפי חוות דעתה.

אורי אריאל:

מי העלה את הטענה של נושא חדש?

אנה שניידר:

הממשלה.

היו"ר יוסי כץ:

האוצר.

אנה שניידר:

אם אתם רוצים, אני מוכנה להסביר.

היו"ר יוסי כץ:

לא. אין צורך. אנחנו קיימנו דיון נפרד. מי בעד דחיית בקשת האוצר להגדרת
נושא חדש -ירים את ידו. מי נגד? – אין. הוועדה החליטה שזה אינו נושא חדש.

אורי אריאל:

שזו לא חריגה מגדר נושא.

ג. בקשות חברי הכנסת להקדמת הדיון בהצעות חוק פרטיות בקריאה טרומית

היו"ר יוסי כץ:

אנחנו עוברים לבקשות חברי הכנסת להקדמת הדיון בהצעות חוק פרטיות בקריאה
טרומית.

רבותי, אין תשעה חברי ועדה קבועים. אני נועל את הישיבה בצער רב.

אתם יודעים מה? חבר הכנסת אורי אריאל. יש בקשה להעביר מוועדה לוועדה. זה
בוודאי ייקח שתים – שלוש דקות. אם תצליח לארגן את החברים – אני נותן לך את
הסיכוי.

ד. העברת הצעת חוק לתיקון פקודה התעבורה (פטור תשלום אגרת רדיו לרכב
לחרשים), התשס"ב-2002 - מוועדה לוועדה אחרת

אתי בן-יוסף:

יש על זה הסכמה.

היו"ר יוסי כץ:

יש הסכמה. הצעת חוק לתיקון פקודת התעבורה (פטור תשלום אגרת רדיו לרכב
חרשים), של חבר הכנסת חיים דרוקמן. הוחלט להעביר לוועדת הכלכלה.

"נושא החרשים כחלק מאוכלוסיית האנשים עם מוגבלויות הינו נושא השייך במובהק
לוועדת העבודה, הרווחה והבריאות". ביקש חבר הכנסת דוד טל להעביר את זה
לוועדת העבודה והרווחה. פורז מוותר, מסכים, ולכן: מי בעד הצעת החוק לוועדת
העבודה והרווחה? מי נגד? אין. הנושא הועבר.

ג. בקשות חברי הכנסת להקדמת הדיון בהצעות חוק פרטיות בקריאה טרומית (המשך)

רבותי, נתתי לכם צ'אנס.

אורי אריאל:

יש לי בקשה אליך.

היו"ר יוסי כץ:

בבקשה, אני מוכן לשמוע אותך.

אורי אריאל:

בדרך כלל הישיבה עד עשר פחות או יותר. השאלה היא אם אפשר לקבוע שבעשרים
לעשר, פחות או יותר, נקיים את הדיון.

היו"ר יוסי כץ:

אני לא יכול, כי זה מחטיא את המטרה של התיקון בתקנון.

אורי אריאל:

אומרים לי שהחרשים חוסמים פה את הכביש.

היו"ר יוסי כץ:

אני מתנצל, אבל לא רק שהבקשה לא תידון, אלא היא לא תידון בכלל. אני בעניין
של פרינציפ, לא מעמיד יותר מפעם אחת לסדר היום בקשות לפטור מחובת הנחה.

אורי אריאל:

אומרים לי שהח"כים בפקקים בגלל ההפגנה פה. הרי זה לא דבר שבידם.

היו"ר יוסי כץ:

אני מצטער, הישיבה נעולה. תודה.

הישיבה ננעלה בשעה: 09:10.
