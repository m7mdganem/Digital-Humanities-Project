הכנסת העשרים

מושב חמישי

פרוטוקול מס' 403

מישיבת ועדת הכנסת

יום שני, ט' בטבת התשע"ט (17 בדצמבר 2018), שעה 11:50

סדר היום:

<< הצח >> הצעת חוק להסדר ההימורים בספורט (תיקון מס' 14 והוראת שעה),
התשע"ט-2019 << הצח >>

נכחו:

חברי הוועדה:

מכלוף מיקי זוהר – היו"ר

אמיר אוחנה

ישראל אייכלר

רוברט אילטוב

דוד ביטן

יואב בן צור

יואל חסון

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

אור שושני

<< נושא >> הצעת חוק להסדר ההימורים בספורט (תיקון מס' 14 והוראת שעה),
התשע"ט-2019, מ/1278 << נושא >>

<< יור >> היו"ר מכלוף מיקי זוהר: << יור >>

אני מתכבד לפתוח את הדיון של ועדת הכנסת בעניין הקמת ועדה משותפת לוועדת
החינוך, התרבות והספורט ולוועדת הכספים בעניין הצעת חוק להסדר ההימורים
בספורט.

<< דובר >> יואל חסון (התנועה): << דובר >>

מה, עוד ועדה משותפת?

<< יור >> היו"ר מכלוף מיקי זוהר: << יור >>

כן, זה עובר מוועדת הכספים לוועדה המשותפת.

<< דובר_המשך >> יואל חסון (התנועה): << דובר_המשך >>

ומי עומד בראש?

<< יור >> היו"ר מכלוף מיקי זוהר: << יור >>

נחש.

<< דובר_המשך >> יואל חסון (התנועה): << דובר_המשך >>

עוד פעם?

<< יור >> היו"ר מכלוף מיקי זוהר: << יור >>

באנו לעבוד, כמו שאמר יאיר לפיד באחד הקמפיינים שלו.

מטעם ועדת החינוך, התרבות והספורט: מיקי זוהר – היושב-ראש, נורית קורן,
מוטי יוגב, עודד פורר ומאיר כהן. חברי ועדת הכספים: דוד ביטן, דוד אמסלם,
יצחק וקנין, אחמד טיבי ואיתן ברושי.

<< דובר >> רוברט אילטוב (ישראל ביתנו): << דובר >>

איך יכול להיות שעודד פורר בוועדה המשותפת? זה בגלל שהגשתי רוויזיה בדיון
הקודם?

<< יור >> היו"ר מכלוף מיקי זוהר: << יור >>

לא, זה כי הוא בא מטעם ועדת חינוך. אתה לא חבר בוועדת החינוך, ידידי. אני
יכול להביא רק מהוועדות האלה.

<< דובר >> יואל חסון (התנועה): << דובר >>

אני רוצה לשאול שאלת תם, ואני רוצה שהיועץ המשפטי ישמע. כשאנחנו מקימים
בתחילתה של הכנסת את הוועדות אנחנו קובעים את יחד הוועדות בין השאר לפי
גודל המפלגות. ואני יודע בדיוק מה אתם מנסים לעשות. אתם מנסים לקבוע ולשלוט
גם במפתח של האופוזיציה. אתם שמים חברים שאתם חושבים שאתם יכולים להסתדר
איתם. לא ייתכן שזו כבר ועדה משותפת שנייה שהליכוד מקבל שלושה-ארבעה נציגים
והמחנה הציוני מקבל אחד. מפלגה של 24 מנדטים. עשית את זה בוועדה הקודמת
ואתה עושה את זה שוב כאן. אני מתנגד לחלוטין להרכב הזה, ואני מתכוון לפנות
ליועץ המשפטי של הכנסת, גם לגבי הוועדה הקודמת, שיבחן את הסוגיה הזאת.
בוועדות רגילות אנחנו בפרופורציות אחרות לגמרי, ואתה משבש פה את
הפרופורציות של הוועדות. אתה הופך אותי מסיעה שנייה בגודלה בכנסת לסיעה לא
משמעותית בוועדה הזאת. אתה נותן לי אחד מתוך 12. הזוי.

<< יור >> היו"ר מכלוף מיקי זוהר: << יור >>

אני אענה, ואז גם היועץ המשפטי יתייחס. הרכב הוועדות בוועדות משותפות חייב
להיות זהה מכל ועדה. הווי אומר שהרכב הוועדה הוא זוגי, ומרגע שהרכב הוועדה
הוא זוגי, תמיד יש לקואליציה יתרון של שניים. למה? כי אני לא יכול להביא
למצב שיש שוויון, אני צריך שיהיה יתרון מסוים לקואליציה, ופה, בגלל שזה
מספר זוגי, המינימום הוא שניים.

<< דובר >> יואל חסון (התנועה): << דובר >>

לא על זה התלוננתי.

<< יור >> היו"ר מכלוף מיקי זוהר: << יור >>

עכשיו, מהרגע שאני מקים ועדה שיש בה עשרה או 12 חברים, וזה יוצא נניח 7/5
או 6/4, אין שום היתכנות לזה שאני אצליח לייצר משוואה שבה המחנה הציוני
מקבל ייצוג הולם.

<< דובר_המשך >> יואל חסון (התנועה): << דובר_המשך >>

אז למה הליכוד מקבל ייצוג הולם?

<< דובר >> רוברט אילטוב (ישראל ביתנו): << דובר >>

כי תמיד יש לו שניים יתרון.

<< דובר >> יואל חסון (התנועה): << דובר >>

אני לא מתלונן על היחס, אני מתלונן על זה שלמחנה הציוני, הסיעה השנייה
בגודלה, מתוך 12 אתה נותן לה נציג אחד. זה הזוי, זה לא הגיוני, אני מבין מה
אתם עושים כאן, אני לא דביל.

<< יור >> היו"ר מכלוף מיקי זוהר: << יור >>

רגע, שנייה, אני רוצה שתשמע את היועץ המשפטי, כי אתה טועה. אני הרי רוצה
שתהיה הבטחת ייצוג לכמה שיותר סיעות מהכנסת.

<< דובר >> יואל חסון (התנועה): << דובר >>

לא, אין דבר כזה, זה לא נכון.

<< יור >> היו"ר מכלוף מיקי זוהר: << יור >>

זו מטרת על שלי.

<< דובר_המשך >> יואל חסון (התנועה): << דובר_המשך >>

אז למה לא עשית את זה בוועדות הרגילות? זו לא מטרת על. המספרים מתחלקים לפי
יחסי הגודל. אתה לא נותן למפלגה של חמישה מנדטים את אותו ייצוג כמו למפלגה
עם 24 מנדטים.

<< דובר >> אמיר אוחנה (הליכוד): << דובר >>

יש חבר ממרצ בוועדה הזאת?

<< יור >> היו"ר מכלוף מיקי זוהר: << יור >>

לא, בזאת אין.

<< דובר >> יואל חסון (התנועה): << דובר >>

בקודמת היה.

<< דובר >> אמיר אוחנה (הליכוד): << דובר >>

אז אם הוא יוריד מישהו ממרצ ויוסיף מישהו מהמחנה הציוני זה מקובל עליך?

<< יור >> היו"ר מכלוף מיקי זוהר: << יור >>

לא, אני שמתי מהמחנה הציוני, שמתי את ברושי.

<< דובר >> יואל חסון (התנועה): << דובר >>

אבל שמת אחד. אתה משווה אותי למשותפת או ליש עתיד, שהם חצי מאיתנו?

<< יור >> היו"ר מכלוף מיקי זוהר: << יור >>

עצור, אני רוצה להגיד משהו ליועץ המשפטי. במקרה הזה שמתי מטעם ועדת הכספים
את אחמד טיבי ואיתן ברושי, אחד מהרשימה המשותפת ואחד מהמחנה הציוני, ומטעם
ועדת החינוך שמנו את פורר, מישראל ביתנו, ואת מאיר כהן, נציג יש עתיד. אין
כאן נציגות מרצ, כי אין לי מספיק מקום, ובא יואל חסון ואומר לי, תשמע, לא
רק שלא מעניין אותי שאין נציגות של מרצ, אני רוצה עוד נציגות למחנה הציוני,
על חשבון מישהו מהאופוזיציה.

<< דובר >> יואל חסון (התנועה): << דובר >>

זה לא נכון.

<< יור >> היו"ר מכלוף מיקי זוהר: << יור >>

איך אני יכול לעשות את זה טכנית?

<< דובר >> דן מרזוק: << דובר >>

צודק חבר הכנסת חסון שהרכב הוועדות המשותפות שמוקמות פה בוועדת הכנסת צריך
לשקף את ההרכב הסיעתי בכנסת ואת יחסי הכוחות בין הקואליציה לאופוזיציה
ובתוך הקואליציה ובתוך האופוזיציה. בדוגמה שלפנינו אנחנו רואים שגם
בקואליציה לא כל הסיעות קיבלו ייצוג. לדוגמה, סיעת כולנו לא מיוצגת, סיעת
יהדות התורה לא מיוצגת - - -

<< דובר >> יואב בן צור (ש"ס): << דובר >>

גם ש"ס לא.

<< דובר >> דן מרזוק: << דובר >>

ש"ס כן מיוצגת במקרה שלנו.

<< יור >> היו"ר מכלוף מיקי זוהר: << יור >>

וקנין.

<< דובר >> דן מרזוק: << דובר >>

ולכן הפתרון שיכול להימצא הוא פשוט להגדיל את הוועדה המשותפת, אם ועדת
הכנסת תמצא לנכון להגדיל את הוועדה, ואז לתת עוד חבר לקואליציה ועוד חבר
לאופוזיציה, על מנת שיהיה למחנה הציוני ייצוג נוסף.

<< דובר >> אמיר אוחנה (הליכוד): << דובר >>

אי אפשר שכל ועדה תשקף את כל ההרכב.

<< דובר >> דן מרזוק: << דובר >>

אז זאת אופציה שאפשר לעשות, אבל כרגע יחסי הכוחות בין הקואליציה לבין
האופוזיציה, כמו שגם היה בוועדה המשותפת שנדונה בישיבה בבוקר - - -

<< דובר >> יואל חסון (התנועה): << דובר >>

זה גם לא היה בסדר.

<< דובר >> אמיר אוחנה (הליכוד): << דובר >>

מיקי, לא אומרים לך פה שאתה חייב, אומרים לך "אם אתה רוצה".

<< דובר >> דוד ביטן (הליכוד): << דובר >>

עזוב, נפתור לך את הבעיה.

<< דובר >> יואל חסון (התנועה): << דובר >>

אבל יש לי בעיה גם בוועדה הקודמת.

<< יור >> היו"ר מכלוף מיקי זוהר: << יור >>

נדבר על זה אחר כך.

<< דובר >> דוד ביטן (הליכוד): << דובר >>

אפשר לדבר.

<< יור >> היו"ר מכלוף מיקי זוהר: << יור >>

מי בעד ההרכב שהצעתי? מי נגד?

הצבעה

בעד ההרכב המוצע – 4

נגד – 1

נמנעים – אין

ההרכב המוצע לדיון בהצעת חוק להסדר ההימורים בספורט (תיקון מס' 14 והוראת
שעה), התשע"ט-2018, התקבל.

<< יור >> היו"ר מכלוף מיקי זוהר: << יור >>

ההחלטה התקבלה.

<< דובר >> יואל חסון (התנועה): << דובר >>

רוויזיה.

<< יור >> היו"ר מכלוף מיקי זוהר: << יור >>

הוגשה רוויזיה.

<< סיום >> הישיבה ננעלה בשעה 12:00. << סיום >>
