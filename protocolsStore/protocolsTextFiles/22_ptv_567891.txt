הכנסת העשרים-ושתיים

מושב ראשון

פרוטוקול מס' 4

מישיבת ועדת הכנסת

יום שלישי, ט' בשבט התש"פ (04 בפברואר 2020), שעה 21:10

סדר-היום:

<< נושא >> 1. בחירת ממלא-מקום ליושב-ראש הכנסת בעת היעדרו מן הארץ. <<
נושא >>

<< נושא >> 2. הקמת ועדות. << נושא >>

נכחו:

חברי הוועדה:

אבי ניסנקורן – היו"ר

קארין אלהרר – מ"מ היו"ר

משה ארבל

מיכאל מרדכי ביטון

קרן ברק

ניר ברקת

איתן גינזבורג

יעל גרמן

צבי האוזר

מכלוף מיקי זוהר

אחמד טיבי

יעקב טסלר

עופר כסיף

אופיר כץ

מרב מיכאלי

יוליה מלינובסקי

מיכאל מלכיאלי

יואב סגלוביץ'

מנסור עבאס

עודד פורר

אורית פרקש הכהן

יואב קיש

שלמה קרעי

קטי קטרין שטרית

מיכל שיר

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

רונית יצחק

<< נושא >> 1. בחירת ממלא-מקום ליושב-ראש הכנסת בעת היעדרו מן הארץ << נושא
>>

<< יור >> היו"ר אבי ניסנקורן: << יור >>

אנחנו מתחילים את הישיבה. מי מהחברים נמצא? את יכולה לעשות רישום? אנחנו
מעלים על סדר-היום את הנושא של מינוי ממלא-מקום ליו"ר הכנסת. ירדנה תציג את
זה.

<< דובר >> מזכירת הכנסת ירדנה מלר-הורוביץ: << דובר >>

ערב טוב. תודה. בשבוע הבא עתיד יושב-ראש הכנסת לצאת לנסיעה בתפקיד
לבונדסטאג בגרמניה, אורח של הבונדסטאג. סעיף 20א לחוק-יסוד: הכנסת, קובע:
"יצא יושב-ראש הכנסת את גבולות המדינה, ימלא סגן ליושב-ראש את מקומו עד
שישוב היושב-ראש", והוועדה המכובדת אמורה להחליט. יושב-ראש הכנסת ממליץ
שחבר הכנסת יעקב מרגי סגן היושב-ראש ימלא את מקומו בעת היעדרו. הנסיעה היא
מיום שני 10 בפברואר עד יום חמישי 13 בפברואר.

<< דובר >> משה ארבל (ש"ס): << דובר >>

החשב הכללי אישר?

<< דובר >> עודד פורר (ישראל ביתנו): << דובר >>

הוא לא צריך.

<< דובר >> ארבל אסטרחן: << דובר >>

ועד שובו לארץ?

<< דובר >> מזכירת הכנסת ירדנה מלר-הורוביץ: << דובר >>

עד שובו לארץ, כן, אמרתי.

<< דובר >> עודד פורר (ישראל ביתנו): << דובר >>

הכנסת עדיין לא צריכה את החשב הכללי.

<< דובר >> יואב קיש (הליכוד): << דובר >>

לא בטוח. חכה, אחרי הדיון שהיה פה עכשיו.

<< דובר >> עודד פורר (ישראל ביתנו): << דובר >>

הדיון שהיה פה עכשיו הסתיים כמו שהוא היה צריך להסתיים.

<< דובר >> יואב קיש (הליכוד): << דובר >>

לא, הוא היה צריך להסתיים הרבה יותר - - -

<< יור >> היו"ר אבי ניסנקורן: << יור >>

אני מעמיד את זה להצבעה.

<< דובר >> איתן גינזבורג (כחול לבן): << דובר >>

אבי, מי קובע את השם?

<< דובר >> ארבל אסטרחן: << דובר >>

היו"ר ממליץ.

<< דובר >> מיכאל מלכיאלי (ש"ס): << דובר >>

הוא עצמו, ההמלצה שלו.

<< דובר >> מזכירת הכנסת ירדנה מלר-הורוביץ: << דובר >>

היו"ר ממליץ לאחר שהוא גם דיבר וקבע איתו.

<< יור >> היו"ר אבי ניסנקורן: << יור >>

היו"ר ממליץ ונקבל את ההמלצה.

<< דובר >> מזכירת הכנסת ירדנה מלר-הורוביץ: << דובר >>

אנחנו בדרך כלל מקבלים את המלצת היו"ר.

<< יור >> היו"ר אבי ניסנקורן: << יור >>

אנחנו לא בעד לעשות נגד עמדת היו"ר.

<< דובר >> מיכאל מלכיאלי (ש"ס): << דובר >>

בדרך כלל זה סגן מצטיין.

<< דובר >> אחמד טיבי (הרשימה המשותפת): << דובר >>

אני מבקש הערה על זה.

<< דובר >> איתן גינזבורג (כחול לבן): << דובר >>

גם אחמד הוא סגן.

<< יור >> היו"ר אבי ניסנקורן: << יור >>

על זה? אני רוצה לציין שאחמד הוא סגן מצטיין. אם זה היה לפי הסגן המצטיין
יכול להיות שאחמד היה נבחר או מאיר כהן, אבל אנחנו הולכים לפי המלצת
היושב-ראש.

<< דובר >> אחמד טיבי (הרשימה המשותפת): << דובר >>

אדוני היושב-ראש, שקלתי בכובד ראש את האפשרות לרוץ למשרה הזאת.

<< דובר >> עופר כסיף (הרשימה המשותפת): << דובר >>

קשה לו לרוץ.

<< דובר >> אחמד טיבי (הרשימה המשותפת): << דובר >>

אבל חככתי בדעתי והחלטתי לוותר ליעקב מרגי חברי. בכל זאת, מדובר במיעוט
נרדף.

<< דובר >> קארין אלהרר (כחול לבן): << דובר >>

יאללה, מי בעד?

<< יור >> היו"ר אבי ניסנקורן: << יור >>

מי בעד?

<< דובר >> יואב קיש (הליכוד): << דובר >>

עודד, בעד המחליף.

<< יור >> היו"ר אבי ניסנקורן: << יור >>

מי נגד? מי נמנע?

הצבעה

בעד – 18

נגד – אין

נמנעים – אין

ההצעה אושרה.

<< יור >> היו"ר אבי ניסנקורן: << יור >>

אושר פה אחד.

<< דובר >> אחמד טיבי (הרשימה המשותפת): << דובר >>

מי לא השתתף בהצבעה ונכח?

<< דובר >> קרן ברק (הליכוד): << דובר >>

נכח ולא השתתף.

<< נושא >> 2. הקמת ועדות << נושא >>

<< יור >> היו"ר אבי ניסנקורן: << יור >>

אנחנו עוברים לסעיף של הקמת ועדות. לפני שאנחנו עוברים להצבעה אני רוצה - -
-

<< דובר >> מכלוף מיקי זוהר (הליכוד): << דובר >>

יש רשות דיבור לאנשים?

<< דובר >> אחמד טיבי (הרשימה המשותפת): << דובר >>

בטח.

<< דובר >> אורית פרקש הכהן (כחול לבן): << דובר >>

אין דיון. כשאתה נמצא תמיד יש לך רשות דיבור.

<< דובר >> מיכאל מלכיאלי (ש"ס): << דובר >>

לך יש דיבור בלי רשות.

<< יור >> היו"ר אבי ניסנקורן: << יור >>

זה שאתה מבקש רשות דיבור, אתה יודע, זה - - -

<< דובר >> מיכאל מלכיאלי (ש"ס): << דובר >>

זה המפתיע בסיפור.

<< קריאה >> קריאה: << קריאה >>

זו התקדמות.

<< דובר >> יוליה מלינובסקי (ישראל ביתנו): << דובר >>

הנה, אתה רואה, עניין של כנות.

<< דובר >> מכלוף מיקי זוהר (הליכוד): << דובר >>

אני מתנהג כמיעוט.

<< דובר >> עודד פורר (ישראל ביתנו): << דובר >>

מיעוט נרדף.

<< דובר >> קארין אלהרר (כחול לבן): << דובר >>

סליחה, אנחנו פה מעשר בבוקר.

<< קריאה >> קריאות: << קריאה >>

- - -

<< דובר >> יוליה מלינובסקי (ישראל ביתנו): << דובר >>

זה לא צריך להקל ראש בחינוך, אתה רואה מה החינוך עושה?

<< דובר >> מכלוף מיקי זוהר (הליכוד): << דובר >>

אל תשימו אותי על Mute למרות שאני מיעוט.

<< יור >> היו"ר אבי ניסנקורן: << יור >>

הבנתי שיש עוד חברי ועדה שבדרך לפה, נכבד את זה. אני חייב להגיד שלפני כמה
חודשים ביקשתי להקים ועדות קבועות, כי חשבתי שאחרי תקופה של כמעט שנה שאין
לנו כנסת מתפקדת אנחנו צריכים לפקח על עבודת הממשלה, בין היתר גם בגלל שיש
שרים שממונים ולא מאושרים. אבל בעיקרון פחות בגלל זה, יותר בשביל שנוכל
להראות לאזרחים שהכנסת מתפקדת, ובתקופה הזאת לפחות מפקחת על עבודת הממשלה.
זה לא הסתייע בידי. הייתה אליי פנייה כבר לפני כמה שבועות מחבר הכנסת פורר
שביקש להקים את הוועדות הקבועות.

<< דובר >> יוליה מלינובסקי (ישראל ביתנו): << דובר >>

לפני חודש.

<< יור >> היו"ר אבי ניסנקורן: << יור >>

הייתה אליי פנייה גם מחבר הכנסת אחמד טיבי שביקש להקים ועדות קבועות. דרך
אגב, ביום פיזור הכנסת הסכמנו שנושא קמיניץ יידון בוועדת הכספים, ובינתיים
היה דיון אחד.

<< דובר >> אחמד טיבי (הרשימה המשותפת): << דובר >>

יהיה עוד דיון לפני הבחירות.

<< יור >> היו"ר אבי ניסנקורן: << יור >>

הייתה לנו גם הסכמה בנושא העובדים הסיעודיים, שהמטרה שלה להקל עליהם, זה
עולה מחר. הצעה של פורר שעולה מחר לוועדת הכספים להצבעה. ונותרנו עם הנושא
של הבעיות השוטפות. בעקבות הפניות האלה, גם של פורר וגם של אחמד טיבי וגם
המחשבה שלי לפני כמה חודשים, זה דבר נכון וראוי, אז ביקשנו את כינוס הוועדה
הזאת בשביל להכריע בנושא הזה.

אנחנו פה בסיטואציה שצריכים לאזן בין אינטרסים, ואני מנסה לעשות את האיזון
הזה בצורה הכי נכונה. האינטרס הראשון הוא כמובן האינטרס הפוליטי של כל סיעה
לקבל נציגות או לקבל ראשות ועדה. זה אינטרס טבעי וזה אינטרס שקיים תמיד.
ואנחנו גם קרובים ארבעה שבועות לפני הבחירות.

האינטרס השני הוא באמת לקיים את הנושא הזה של פיקוח על עבודת הממשלה או על
דברים שחייבים לדעתנו – אני אומר לדעתנו, לדעת היושבים פה – שתהיה ועדה
שתדון. וצריך לקחת בחשבון שאנחנו מדברים פה על תקופה קצרה, כי הוועדה הזאת
תוכל בעצם להיות קיימת עד מועד השבעת הממשלה החדשה. אני יודע שארבל שאלה אם
זה עד - -

<< דובר >> ארבל אסטרחן: << דובר >>

עד יום הבחירות.

<< יור >> היו"ר אבי ניסנקורן: << יור >>

- - יום הבחירות, עד מועד השבעת הממשלה החדשה. אני חושב שאם כבר מקימים
ועדה היא צריכה להיות עד מועד השבעת הממשלה החדשה.

<< דובר >> ארבל אסטרחן: << דובר >>

יש פשוט ח"כים שלא נבחרו.

<< יור >> היו"ר אבי ניסנקורן: << יור >>

בסדר, אבל לפי המצב הפוליטי כנראה שכל הסיעות עוברות, אז אני לא רואה פה
איזושהי בעיה אמיתית.

<< דובר >> יואב קיש (הליכוד): << דובר >>

אי-אפשר לדעת.

<< דובר >> מכלוף מיקי זוהר (הליכוד): << דובר >>

אנחנו בונים על - - - שלא יעבור.

<< קריאה >> קריאות: << קריאה >>

- - -

<< דובר >> יואב קיש (הליכוד): << דובר >>

זאת ספקולציה שאתה משער שבסבירות גבוהה היא נכונה.

<< דובר >> ארבל אסטרחן: << דובר >>

אי-אפשר לקבל החלטות בתקופה הזאת. גם לא יודעים עדיין את תוצאות הבחירות.

<< דובר >> קרן ברק (הליכוד): << דובר >>

גם הסיעות אחרות, שונות.

<< קריאה >> קריאות: << קריאה >>

- - -

<< דובר >> משה ארבל (ש"ס): << דובר >>

אנחנו מדברים כאן על 27 ימים בלבד עד יום הבחירות. אם אנחנו מדברים על
פיקוח על עבודת הממשלה, לכו תסתכלו כמה מחברי השולחן פה הגישו שאילתות לשרי
הממשלה.

<< יור >> היו"ר אבי ניסנקורן: << יור >>

כבר אתן לך. הרבה מאוד שאילתות.

<< דובר >> קארין אלהרר (כחול לבן): << דובר >>

לא עונים, זו הבעיה.

<< דובר >> איתן גינזבורג (כחול לבן): << דובר >>

שר הפנים לא עונה.

<< דובר >> עופר כסיף (הרשימה המשותפת): << דובר >>

או שלא מאשרים.

<< קריאה >> קריאות: << קריאה >>

- - -

<< יור >> היו"ר אבי ניסנקורן: << יור >>

אנחנו לא בדיון חסינות, לא מעין שיפוטי. אני יותר לארג' בלהפריע, אבל - - -

<< דובר >> יעל גרמן (כחול לבן): << דובר >>

גם הטלוויזיה לא פה.

<< יור >> היו"ר אבי ניסנקורן: << יור >>

זה בדיון בשידור, אבל עדיין אנחנו צריכים לנסות לקצר את הדיון הזה עד כמה
שאפשר, כל אחד ידבר, אבל - - -

<< דובר >> עודד פורר (ישראל ביתנו): << דובר >>

יש בג"צ מחר, חברים, בואו, של היבא יזבק.

<< קריאה >> קריאה: << קריאה >>

היה בג"ץ גם אתמול.

<< יור >> היו"ר אבי ניסנקורן: << יור >>

ארבל, אבל אני אתן לך דוגמה. למשל, בנושא החינוך המיוחד שהוא מוכר שאינו
רשמי, היינו בוועדת הכספים, הייתה אמירה שיעשו בכל זאת פעולות בתקופה הזאת,
מצד הממשלה הייתה אמירה כזאת.

<< דובר >> קארין אלהרר (כחול לבן): << דובר >>

והקימו ועדה.

<< יור >> היו"ר אבי ניסנקורן: << יור >>

זה נושא למשל שצריך לעקוב אחרי הקיום והאכיפה שלו.

<< דובר >> משה ארבל (ש"ס): << דובר >>

מסכים במאה אחוז.

<< יור >> היו"ר אבי ניסנקורן: << יור >>

לא הכול חייב להיות בוועדת הכספים. זה טבעי לוועדת החינוך ולא לוועדת
הכספים. זאת דוגמה. כך שיש דברים.

<< דובר >> קטי קטרין שטרית (הליכוד): << דובר >>

הרפורמה בחינוך המיוחד גם. זה קריטי.

<< יור >> היו"ר אבי ניסנקורן: << יור >>

בדיוק.

<< דובר >> יעל גרמן (כחול לבן): << דובר >>

על זה מדובר, קטי.

<< דובר >> קטי קטרין שטרית (הליכוד): << דובר >>

לא, הוא אמר שהוא מדבר על הרשמי שאינו מוכר. אני מדברת על הרפורמה שמחילים,
על כל הסיפור.

<< קריאה >> קריאה: << קריאה >>

לעומת אופק חדש.

<< קריאה >> קריאות: << קריאה >>

- - -

<< יור >> היו"ר אבי ניסנקורן: << יור >>

בדיוק על זה אני מדבר.

<< דובר >> עודד פורר (ישראל ביתנו): << דובר >>

אבי, אפשר להתייחס? פשוט השעות עוברות.

<< יור >> היו"ר אבי ניסנקורן: << יור >>

לא, עוד לא הצגתי. תנו לי להציג.

<< דובר >> יואב קיש (הליכוד): << דובר >>

יש זמן עד הדיון בבג"ץ, אפשר לסיים את זה עד אז.

<< דובר >> שלמה קרעי (הליכוד): << דובר >>

אני דווקא מסכים עם ניסנקורן לגבי הרציפות השלטונית עד יום ההשבעה, אי-אפשר
להשאיר את המדינה שבועיים בלי פיקוח.

<< דובר >> ארבל אסטרחן: << דובר >>

אתה רציני?

<< דובר >> שלמה קרעי (הליכוד): << דובר >>

לגמרי, כן.

<< דובר >> ארבל אסטרחן: << דובר >>

אין ועדות כבר שנה.

<< דובר >> שלמה קרעי (הליכוד): << דובר >>

בנקודה הזאת אני מסכים. זה שלא צריך להקים ועדות בכלל זו דעתי, אבל זה שיש
רציפות שלטונית, יש רציפות.

<< דובר >> יוליה מלינובסקי (ישראל ביתנו): << דובר >>

בואו נפזר גם את הכנסת, לא יהיה - - -

<< דובר >> שלמה קרעי (הליכוד): << דובר >>

הכנסת התפזרה, יוליה, נו, מה?

<< דובר >> יואב קיש (הליכוד): << דובר >>

הכנסת התפזרה, יוליה.

<< דובר >> יוליה מלינובסקי (ישראל ביתנו): << דובר >>

נפטר את כל הח"כים, שלא יפריעו.

<< דובר >> שלמה קרעי (הליכוד): << דובר >>

מה זה בוא נפזר?

<< דובר >> מכלוף מיקי זוהר (הליכוד): << דובר >>

על חודו של קול, חבר הכנסת - - - . יש לך הרבה זמן לדבר, אל תדאג, תן להם
זמן לריב.

<< דובר >> קארין אלהרר (כחול לבן): << דובר >>

די, נו, סליחה, מעשר בבוקר פה.

<< דובר >> מכלוף מיקי זוהר (הליכוד): << דובר >>

את רוצה לתת לי לדבר?

<< דובר >> עופר כסיף (הרשימה המשותפת): << דובר >>

זה היה היום?

<< דובר >> קארין אלהרר (כחול לבן): << דובר >>

זה נראה כמו אתמול.

<< דובר >> עודד פורר (ישראל ביתנו): << דובר >>

נו, די, כבר. די, עופר, די, קארין.

<< דובר >> מיכאל מלכיאלי (ש"ס): << דובר >>

נו, כל אחד יזרוק הערה?

<< יור >> היו"ר אבי ניסנקורן: << יור >>

עכשיו אהיה במדיניות שפשוט אתן לכם. אני מבין שאתם רוצים להיות פה, אז אני
אתן לכם לדבר, אני לא אפריע.

<< דובר >> מיכאל מלכיאלי (ש"ס): << דובר >>

אז זהו, שלא.

<< קריאה >> קריאה: << קריאה >>

אנחנו לא רוצים לדבר.

<< דובר >> יואב קיש (הליכוד): << דובר >>

סבבה, אני בעד. איפה ביטן כשצריך בדיחות?

<< קריאה >> קריאות: << קריאה >>

- - -

<< דובר >> מכלוף מיקי זוהר (הליכוד): << דובר >>

לא? או שעוד לא?

<< יור >> היו"ר אבי ניסנקורן: << יור >>

עוד לא. הצעתי שלושה נושאים בשביל שבאמת מצד אחד נקיים את החובה שלנו
כוועדת הכנסת בכנסת ישראל, ומצד שני – אם לא יכולים לשבת ביחד אחד ליד
השני, זה פשוט בלתי אפשרי, אתם גם קרובים אליי וגם מדברים.

<< דובר >> קארין אלהרר (כחול לבן): << דובר >>

די, התגעגענו.

<< דובר >> מכלוף מיקי זוהר (הליכוד): << דובר >>

גם בטוויטר ככה, דרך אגב, אנחנו אוהבים להתווכח.

<< יור >> היו"ר אבי ניסנקורן: << יור >>

עלתה פה שאלה אם להקים ועדות קבועות או להקים ועדות אד-הוק. הגישה של פורר,
ואני חושב שגם של אחמד טיבי, הייתה להקים ועדות קבועות. הגישה של מיקי
הייתה להקים ועדות אד-הוק. צריך לקחת בחשבון שאחר כך יש גם ועדת הסכמות
שצריכה לאשר דיונים בוועדה, ולכן אנחנו בסופו של דבר צריכים גם להגיע
להסכמה רחבה פה.

<< קריאה >> קריאות: << קריאה >>

- - -

<< יור >> היו"ר אבי ניסנקורן: << יור >>

זה קשה, גם אני אחרי הרבה שעות. ולכן הצעתי שנעשה ריאל-פוליטיק ונדבר על
ועדות מיוחדות אד-הוק. זה גם פוטר את האמירות שאנחנו רוצים עוד עוזר
פרלמנטרי או עוד תוספת שכר לראשי ועדה, זה גם בשביל לפתור את הבעיה הזאת.

<< דובר >> ארבל אסטרחן: << דובר >>

ועדות מיוחדות זכאיות לעוזר פרלמנטרי רביעי אלא אם הן לזמן קצוב.

<< יור >> היו"ר אבי ניסנקורן: << יור >>

ברור שהן לזמן קצוב.

<< דובר >> ארבל אסטרחן: << דובר >>

אם כך, צריך להגיד את השיקול הזה. בכל מקרה עד הכנסת הזאת כמובן.

<< יור >> היו"ר אבי ניסנקורן: << יור >>

אבל ברור שזה לזמן קצוב.

<< דובר >> צבי האוזר (כחול לבן): << דובר >>

בזמן שאול הייתי אומר.

<< קריאה >> קריאות: << קריאה >>

- - -

<< דובר >> מיכאל מלכיאלי (ש"ס): << דובר >>

עד שמקימים ממשלה זה לא זמן קצוב.

<< דובר >> עודד פורר (ישראל ביתנו): << דובר >>

אתם יודעים, פה או לא פה כולנו על זמן קצוב.

<< יור >> היו"ר אבי ניסנקורן: << יור >>

ולכן הצעתי שנקים שלוש ועדות מיוחדות, שאני חושב ששלושתן בנושאים
רלוונטיים. ועדה אחת היא על מניעת התפשטות נגיף הקורונה והיערכות חירום,
שתפקח על מה שנעשה כרגע. אני חושב שזה חשוב. הוועדה השנייה היא על הרפורמה
בחוק החינוך המיוחד והחינוך המוכר שאינו רשמי, ויש לי פה גם בקשות חוזרות
ונשנות מצד הסתדרות המורים ומצד הורים. כמובן שכולכם מכירים את הנושא של
החינוך המוכר שאינו רשמי. הוועדה השלישית היא בנושא טיפול כוחות ההצלה
והחירום ומענה מוקדי החירום באירועי מזג האוויר. אני חושב שאלו שלושה
נושאים רלוונטיים, חשובים.

<< דובר >> מנסור עבאס (הרשימה המשותפת): << דובר >>

יש עוד נושא מאוד חשוב.

<< דובר >> קרן ברק (הליכוד): << דובר >>

כבר נגמר החורף.

<< דובר >> מנסור עבאס (הרשימה המשותפת): << דובר >>

בנושא של פשיעה ואלימות עכשיו יש ועדה בין-משרדית שמטפלת בנושא, ומנסים
לגבש לקראת הימים הקרובים המלצות לממשלה בקשר לתוכנית ממשלתית. אני חושב
שחשוב שתקום ועדה של הכנסת שגם תעקוב ותעבוד עם הוועדה הממשלתית.

<< יור >> היו"ר אבי ניסנקורן: << יור >>

על פשיעה ואלימות במגזר הערבי?

<< דובר >> יואב קיש (הליכוד): << דובר >>

בואו נראה שהממשלה מאמצת את זה.

<< דובר >> מנסור עבאס (הרשימה המשותפת): << דובר >>

פשיעה ואלימות בכלל, אבל בעיקר במגזר הערבי.

<< דובר >> יוליה מלינובסקי (ישראל ביתנו): << דובר >>

במסגרת איזו ועדה?

<< יור >> היו"ר אבי ניסנקורן: << יור >>

ועדות אד-הוק.

<< דובר >> אחמד טיבי (הרשימה המשותפת): << דובר >>

אד-הוק.

<< דובר >> צבי האוזר (כחול לבן): << דובר >>

אבל הממשלה אימצה את הוועדה הזאת?

<< קריאה >> קריאות: << קריאה >>

- - -

<< דובר >> עודד פורר (ישראל ביתנו): << דובר >>

אבי, גם ועדה אד-הוק לעניין של ביצוע מתווה הנכים.

<< דובר >> ארבל אסטרחן: << דובר >>

אנחנו פחות מחודש עד הבחירות.

<< דובר >> מכלוף מיקי זוהר (הליכוד): << דובר >>

הייתי מציע שיקומו שמונה-תשע ועדות, ותעשו מה שאתם רוצים. הרי גם ככה לקחתם
את הכנסת בשבי בתקופת בחירות, נו, מה זה משנה?

<< דובר >> קארין אלהרר (כחול לבן): << דובר >>

יאללה, מה אתה - - -

<< דובר >> מכלוף מיקי זוהר (הליכוד): << דובר >>

אני אגיד כשיגיע תורי.

<< דובר >> צבי האוזר (כחול לבן): << דובר >>

חברים, יהיו פה ועדות וחברי כנסת לא ישתתפו בהם, חבל. נחכה, אם הממשלה תאמץ
ביום ראשון סעיף מייד אחרי הריבונות נקים את הוועדה.

<< דובר >> קארין אלהרר (כחול לבן): << דובר >>

אבל זה לא הזמן להתקרבן.

<< דובר >> מכלוף מיקי זוהר (הליכוד): << דובר >>

אני רוצה גם לשמוע את עמדת היועצת המשפטית.

<< דובר >> קארין אלהרר (כחול לבן): << דובר >>

זה חשוב.

<< יור >> היו"ר אבי ניסנקורן: << יור >>

יש בקשה לוועדה רביעית למאבק בפשיעה ובאלימות.

<< דובר >> יוליה מלינובסקי (ישראל ביתנו): << דובר >>

ממתי אתה סופר אותם?

<< דובר >> מכלוף מיקי זוהר (הליכוד): << דובר >>

גם כשאני חלוק עליהם אני עושה ועדה שלהם.

<< דובר >> עודד פורר (ישראל ביתנו): << דובר >>

אני גם רוצה ועדה על מתווה הנכים. אין לי בעיה שהוועדה שדנה בקורונה
תדון - - -

<< דובר >> משה ארבל (ש"ס): << דובר >>

בואו נקים 120 ועדות, לכל חבר כנסת תהיה ועדה. מה זאת הבדיחה הזאת? אתה
עושה צחוק מהכנסת, תסלח לי.

<< קריאה >> קריאות: << קריאה >>

- - -

<< דובר >> יואב קיש (הליכוד): << דובר >>

אני רוצה גם ועדה שתדון בנושא מינוי שופטים. אני חושב שזה נושא בכותרות,
ואני רוצה שתהיה ועדה שתדון האם צריך בכנסת ועדה בנושא מינוי שופטים.

<< מנהל >> (היו"ר קארין אלהרר, 21:24) << מנהל >>

<< דובר >> עודד פורר (ישראל ביתנו): << דובר >>

אבי, אתה לא יכול לקום באמצע, זה לא עובד ככה.

<< קריאה >> קריאות: << קריאה >>

- - -

<< דובר >> מכלוף מיקי זוהר (הליכוד): << דובר >>

יש גבול לכל תעלול.

<< דובר >> היו"ר קארין אלהרר: << דובר >>

סליחה, מיקי, לא שמת לב, אבי יצא.

<< דובר >> מכלוף מיקי זוהר (הליכוד): << דובר >>

אה, את מנהלת את הישיבה? אני שותק.

<< דובר >> יואב קיש (הליכוד): << דובר >>

רגע, אז נגמר הדיון?

<< דובר >> מיכאל מלכיאלי (ש"ס): << דובר >>

הדיון הסתיים?

<< דובר >> עודד פורר (ישראל ביתנו): << דובר >>

אני לא מבין איזה מין דבר זה, היושב-ראש קם והולך.

<< דובר >> אורית פרקש הכהן (כחול לבן): << דובר >>

קארין מחליפה אותו.

<< דובר >> היו"ר קארין אלהרר: << דובר >>

סליחה.

<< קריאה >> קריאות: << קריאה >>

- - -

<< דובר >> עודד פורר (ישראל ביתנו): << דובר >>

הוא צריך להגיד. הוא היה יכול היה להגיד את זה אולי לפרוטוקול לפחות?

<< דובר >> משה ארבל (ש"ס): << דובר >>

בבינ"ה ככה זה עובד.

<< דובר >> קטי קטרין שטרית (הליכוד): << דובר >>

עודד, תתרגל, ככה זה בהסתדרות.

<< דובר >> קטי קטרין שטרית (הליכוד): << דובר >>

בבינ"ה עובדים ככה.

<< קריאה >> קריאות: << קריאה >>

- - -

<< דובר >> קטי קטרין שטרית (הליכוד): << דובר >>

זה ראשי תיבות של משהו. אין הרבה בינה שם.

<< דובר >> עודד פורר (ישראל ביתנו): << דובר >>

הייתי באמצע דבריי, קארין. בשורה התחתונה, הוועדה שתדון בעניין - - -

<< קריאה >> קריאות: << קריאה >>

- - -

<< דובר >> היו"ר קארין אלהרר: << דובר >>

סליחה, תדבר. תנו לו להשלים את הדברים.

<< דובר >> עודד פורר (ישראל ביתנו): << דובר >>

משה, חשוב שתקשיב, כי הערת הערה.

<< דובר >> היו"ר קארין אלהרר: << דובר >>

סליחה, סליחה.

<< דובר >> מיכאל מלכיאלי (ש"ס): << דובר >>

האם הוועדה מוסמכת למנות ממלא-מקום ליושב-ראש כבר?

<< דובר >> עודד פורר (ישראל ביתנו): << דובר >>

עוד לא אמרתי מילה, אז אתה כבר שואל שאלה על מה שעוד לא אמרתי.

<< דובר >> היו"ר קארין אלהרר: << דובר >>

מלכיאלי.

<< דובר >> מיכאל מלכיאלי (ש"ס): << דובר >>

מי קורא לי?

<< דובר >> מיכאל מרדכי ביטון (כחול לבן): << דובר >>

קארין אלהרר מחליפה את אבי.

<< דובר >> יואב קיש (הליכוד): << דובר >>

קארין אלהרר מחליפה את אבי, למי שלא רואה, ראה או שמע.

<< דובר >> מיכאל מלכיאלי (ש"ס): << דובר >>

קארין, בכבוד, מחילה.

<< דובר >> יואב קיש (הליכוד): << דובר >>

בבקשה, קארין.

<< דובר >> היו"ר קארין אלהרר: << דובר >>

או, עכשיו אני רואה אתכם.

<< דובר >> מיכאל מלכיאלי (ש"ס): << דובר >>

הפטיש אצלך?

<< דובר >> היו"ר קארין אלהרר: << דובר >>

בלי פטיש. עכשיו פורר ברשות דיבור. טסלר, שקט. כל היתר בדממה. פורר. יואב
קיש אחריו.

<< דובר >> עודד פורר (ישראל ביתנו): << דובר >>

הרי הוועדה שתדון בנושא של הקורונה תהיה ועדה - - -

<< דובר >> מכלוף מיקי זוהר (הליכוד): << דובר >>

- - -

<< דובר >> היו"ר קארין אלהרר: << דובר >>

מיקי, אל תפריע.

<< דובר >> מכלוף מיקי זוהר (הליכוד): << דובר >>

קיבלתי זכות דיבור.

<< דובר >> היו"ר קארין אלהרר: << דובר >>

מיקי, אל תפריע, לא קיבלת זכות דיבור.

<< דובר >> מיכאל מלכיאלי (ש"ס): << דובר >>

יו"ר חדש, מתבטלות הזכויות הקודמות.

<< דובר >> עודד פורר (ישראל ביתנו): << דובר >>

תהיה ועדה שהיא סמי עבודה, רווחה ובריאות, ולכן היא יכולה לדון בשני
נושאים, היא לא חייבת לדון רק בנושא אחד. אותה הוועדה יכולה לדון גם בעניין
של הקורונה וגם בנושא של יישום מתווה הנכים.

<< דובר >> היו"ר קארין אלהרר: << דובר >>

אז היא לא בנושא אחד, היא בשני נושאים.

<< דובר >> עודד פורר (ישראל ביתנו): << דובר >>

אז היא תהיה בשני נושאים, גם ביישום מתווה הנכים.

<< קריאה >> קריאה: << קריאה >>

זה עדיף מאשר לפתוח עוד ועדה.

<< דובר >> היו"ר קארין אלהרר: << דובר >>

תודה. יואב קיש.

<< דובר >> עודד פורר (ישראל ביתנו): << דובר >>

אם היית שומע את הסוף אז לא היית - - -

<< דובר >> היו"ר קארין אלהרר: << דובר >>

פורר.

<< דובר >> יואב קיש (הליכוד): << דובר >>

אני מודה שביקשתי זכות דיבור, אבל זה לא במסגרת זכות הדיבור כי אנשים
התפרצו. אני חושב שכדאי להקים ועדה אד-הוק שתדון האם ראוי שנטפל ונעשה
שינויים בנושא של מינוי שופטים כפי שהתנהל בכנסת. נושא דחוף מאוד לאור מה
שראינו על - - - , ואני רוצה ועדת אד-הוק לנושא מינוי שופטים.

<< דובר >> היו"ר קארין אלהרר: << דובר >>

הצעתך נרשמה.

<< דובר >> מכלוף מיקי זוהר (הליכוד): << דובר >>

ועדת חסינות נוספת.

<< דובר >> היו"ר קארין אלהרר: << דובר >>

מיקי, די.

<< דובר >> יואב קיש (הליכוד): << דובר >>

ואפשר אולי להוסיף אותה לוועדה של השיטפונות בנהרייה, מה אתם אומרים? ואז
תהיה ועדה אחת.

<< דובר >> היו"ר קארין אלהרר: << דובר >>

רשמנו.

<< דובר >> יוליה מלינובסקי (ישראל ביתנו): << דובר >>

יואב, בנושא של ההתנהלות המינית של - - -

<< דובר >> עודד פורר (ישראל ביתנו): << דובר >>

יותר פשוט שנקים את ועדת החוקה.

<< דובר >> היו"ר קארין אלהרר: << דובר >>

סליחה, אל תנצלו את זה שאבי לא פה.

<< דובר >> שלמה קרעי (הליכוד): << דובר >>

הנה, הוא פה.

<< דובר >> יואב קיש (הליכוד): << דובר >>

זאת הייתה הערת אגב.

<< דובר >> היו"ר קארין אלהרר: << דובר >>

הם הציעו עוד הרבה ועדות.

<< מנהל >> (היו"ר אבי ניסנקורן, 21:27) << מנהל >>

<< דובר >> יוליה מלינובסקי (ישראל ביתנו): << דובר >>

חבל שלא שמעת את עודד, הוא הציע - - -

<< דובר >> יואב קיש (הליכוד): << דובר >>

ולמה לא חבל שהוא לא שמע אותי?

<< דובר >> מיכאל מלכיאלי (ש"ס): << דובר >>

קארין ניהלה את הישיבה בטוב טעם.

<< דובר >> יואב קיש (הליכוד): << דובר >>

לא נושא חשוב? ביחד עם הוועדה לשיטפונות, ואז נחסוך ועדה.

<< דובר >> עודד פורר (ישראל ביתנו): << דובר >>

אני שמח שזה מצחיק אותך.

<< דובר >> יואב קיש (הליכוד): << דובר >>

זה מצחיק אותי. יש היגיון. עודד, זה לא מתאים לך.

<< דובר >> עודד פורר (ישראל ביתנו): << דובר >>

אבל לפני שבועיים מערך ההצלה במדינת ישראל קרס ושני אנשים איבדו את חייהם
כשהם המתינו במעלית.

<< דובר >> צבי האוזר (כחול לבן): << דובר >>

ומה לגבי הקורונה? מה הבעיה ששר הבריאות יטפל?

<< קריאה >> קריאות: << קריאה >>

- - -

<< דובר >> יואב קיש (הליכוד): << דובר >>

לבוא פחות מארבעה שבועות עד לבחירות.

<< דובר >> עודד פורר (ישראל ביתנו): << דובר >>

כשרוצים לזמן את כוחות החירום לא קורה שום דבר. ארבעה שבועות לפני הבחירות
אין לכם בעיה למנות שרים, זה בסדר.

<< יור >> היו"ר אבי ניסנקורן: << יור >>

אני אעלה להצבעה - - -

<< דובר >> יואב קיש (הליכוד): << דובר >>

רגע, אבל יש זכות דיבור. מה זה, יש דיון.

<< יור >> היו"ר אבי ניסנקורן: << יור >>

כבר תדבר. אני לא מעלה עכשיו להצבעה, אני אתן זכות דיבור.

<< דובר >> יואב קיש (הליכוד): << דובר >>

אמרת שאתה מעלה להצבעה.

<< יור >> היו"ר אבי ניסנקורן: << יור >>

אני אומר את מה אני אעלה להצבעה.

<< דובר >> יואב קיש (הליכוד): << דובר >>

אה, את מה?

<< יור >> היו"ר אבי ניסנקורן: << יור >>

אני אעלה להצבעה היום שלוש ועדות. נראה מה ההתייחסות של חברי הכנסת למה
שאמרתי בהתחלה, אחר כך נחשוב על ועדות נוספות אם יהיה צורך, אם זה בכלל
ריאלי.

<< דובר >> אחמד טיבי (הרשימה המשותפת): << דובר >>

לא ארבע אלא שלוש.

<< יור >> היו"ר אבי ניסנקורן: << יור >>

על שלוש.

<< דובר >> אחמד טיבי (הרשימה המשותפת): << דובר >>

הם היו ארבע לפני שיצאת. אבי, סליחה, תן כבוד.

<< יור >> היו"ר אבי ניסנקורן: << יור >>

אני נותן כבוד, הרבה כבוד.

<< דובר >> אחמד טיבי (הרשימה המשותפת): << דובר >>

לא, זה לא סימן.

<< דובר >> יואב קיש (הליכוד): << דובר >>

אבי, תן כבוד.

<< יור >> היו"ר אבי ניסנקורן: << יור >>

אני רואה שהתחילו לבקש ועדה רביעית, חמישית, שישית – לא.

<< דובר >> אחמד טיבי (הרשימה המשותפת): << דובר >>

לא, הצעת שלוש.

<< יור >> היו"ר אבי ניסנקורן: << יור >>

כבר אתן לך לדבר. אעלה להצבעה שלוש ועדות. בגלל שאני חושב שמה שחשוב פה זה
גופו של עניין ולא גופו של אדם, אז אני מציע שכרגע ההרכב של הוועדות יהיה
13 בשביל שתהיה נציגות לכל אחת מסיעות הבית, ולפי החלק היחסי. מה שעשינו
בעבר זה שלוש ליכוד, שלוש כחול לבן, ואז אחד לכל אחת מסיעות הבית.

<< דובר >> ארבל אסטרחן: << דובר >>

המשותפת עכשיו התפצלה לארבע אז צריך לחשוב על זה.

<< יור >> היו"ר אבי ניסנקורן: << יור >>

בסדר, תני לי לסיים.

<< קריאה >> קריאות: << קריאה >>

- - -

<< יור >> היו"ר אבי ניסנקורן: << יור >>

תן לי לסיים, תוכל להצביע נגד.

<< דובר >> מכלוף מיקי זוהר (הליכוד): << דובר >>

לא אצביע נגד, אני אגיד כמה דברים, ואני רוצה להתייחס.

<< יור >> היו"ר אבי ניסנקורן: << יור >>

כבר.

<< דובר >> מכלוף מיקי זוהר (הליכוד): << דובר >>

לא תוכל להתחמק מזה.

<< יור >> היו"ר אבי ניסנקורן: << יור >>

אני לא מתחמק, אבל אתה לא יכול לקטוע אותי.

<< קריאה >> קריאה: << קריאה >>

מקבלים יותר כסף ככה.

<< קריאה >> קריאות: << קריאה >>

- - -

<< דובר >> קרן ברק (הליכוד): << דובר >>

מלא כסף.

<< יור >> היו"ר אבי ניסנקורן: << יור >>

אני לא מבקש עכשיו להצביע על ראשות הוועדה, אני רוצה את גופו של נושא ולא
גופו של אדם. בבקשה, מיקי.

<< דובר >> מכלוף מיקי זוהר (הליכוד): << דובר >>

אני רוצה הסבר מהיועצת המשפטית ומיעל גרמן, ביחד אם אפשר, שיסבירו לי דבר
אחד, איך הסאגה הזאת נמשכת גם עכשיו? איך הכנסת הזו ממשיכה להיות קרקס גם
עכשיו? הכוח שיש היום בידו של יושב-ראש ועדת הכנסת להקים ועדות בתקופה כזו
רגישה, בתקופת בחירות בלי הסכמה של - - -

<< דובר >> יוליה מלינובסקי (ישראל ביתנו): << דובר >>

עשית חוק שבוע לפני בחירות, מיקי, מי היה מדבר? חוק המצלמות, חוק המצלמות,
חוק המצלמות.

<< דובר >> מכלוף מיקי זוהר (הליכוד): << דובר >>

רגע, נו, די, די, די.

<< דובר >> יוליה מלינובסקי (ישראל ביתנו): << דובר >>

כולנו זוכרים, אל תספר לנו פה סיפורים. ואני לא אשכח מה עשיתם.

<< דובר >> מכלוף מיקי זוהר (הליכוד): << דובר >>

הכוח שיש היום בידו של יושב-ראש הוועדה להקים ועדות בתקופת ועדת בחירות
הגיע ונולד בחטא באותה ועדה שאישרתם לו עם חוות דעת משפטית, שיש אפשרות
להקים את ועדת החסינות בכלל, ועדת הכנסת בכלל.

<< דובר >> ארבל אסטרחן: << דובר >>

מישהו ראה בחוק שזה חייב להיות בהקדם האפשרי.

<< יור >> היו"ר אבי ניסנקורן: << יור >>

לא נאפשר עכשיו דיון חדש של ועדת החסינות.

<< דובר >> מכלוף מיקי זוהר (הליכוד): << דובר >>

יהיה פה דיון.

<< יור >> היו"ר אבי ניסנקורן: << יור >>

אתה יכול לרצות דיון, לא יהיה.

<< דובר >> מכלוף מיקי זוהר (הליכוד): << דובר >>

אתה לא יכול.

<< דובר >> עודד פורר (ישראל ביתנו): << דובר >>

כיושב-ראש יש לו זכות לדבר.

<< יור >> היו"ר אבי ניסנקורן: << יור >>

יש לו עוד שתי דקות.

<< דובר >> מכלוף מיקי זוהר (הליכוד): << דובר >>

אתה יודע מה, בוא, נגיד שאתה לא רוצה שאני אדבר, אני לא אדבר. פשוט תעשה מה
שאתה מבין.

<< יור >> היו"ר אבי ניסנקורן: << יור >>

יש לך עוד שתי דקות.

<< דובר >> מכלוף מיקי זוהר (הליכוד): << דובר >>

האישור שקיבלה הוועדה המסדרת להקים את ועדת הכנסת נולד בשביל העיקרון
הבסיסי שאתם כמובן החלטתם בחוות הדעת, שאני חלוק עליה, שתוקם ועדת כנסת
לצורך דיון בענייני החסינות. פתאום הוועדה הזו לא זקוקה לאף אישור בוועדת
ההסכמות, ויכולה להקים ועדות ככל העולה על רוחה בלי הסכמה.

<< דובר >> יוליה מלינובסקי (ישראל ביתנו): << דובר >>

זה בדיוק מה - - -

<< דובר >> מכלוף מיקי זוהר (הליכוד): << דובר >>

בניגוד למה שסוכם בפרוטוקול הראשון דאז.

<< דובר >> עודד פורר (ישראל ביתנו): << דובר >>

אגב, מיקי, בהקמת ועדת הכנסת צוין שהיא תדון גם בהקמת ועדות.

<< דובר >> יוליה מלינובסקי (ישראל ביתנו): << דובר >>

נכון.

<< דובר >> מכלוף מיקי זוהר (הליכוד): << דובר >>

בסופו של יום מתבצע פה מחטף. על אף שאני רוצה לראות אותך נופל בהצבעה, זה
יעשה לי תענוג צרוף, ועל אף שאני יודע שאם אני אצביע נגד, יכול להיות
שתיפול בהצבעה כי יש אנשים מהצד שלך שלא מתכוונים כנראה להצביע בשבילך.
אנחנו לא נשתתף בפארסה הזאת.

<< דובר >> קארין אלהרר (כחול לבן): << דובר >>

אוי, באמת.

<< דובר >> יואב קיש (הליכוד): << דובר >>

למה? מיקי.

<< דובר >> מכלוף מיקי זוהר (הליכוד): << דובר >>

לא נשתתף.

<< דובר >> יואב קיש (הליכוד): << דובר >>

למה? בוא נצביע.

<< דובר >> מכלוף מיקי זוהר (הליכוד): << דובר >>

אני אסביר לך אחרי זה באוזן, לא עכשיו.

<< דובר >> יואב קיש (הליכוד): << דובר >>

לא, לא. מה?

<< דובר >> מכלוף מיקי זוהר (הליכוד): << דובר >>

מי שרוצה הסבר אישי מוזמן לבוא אליי ואני אסביר לו.

<< דובר >> קטי קטרין שטרית (הליכוד): << דובר >>

מיקי, אני חלוקה, על חינוך מיוחד חייבים לשבת.

<< דובר >> מכלוף מיקי זוהר (הליכוד): << דובר >>

לא נשתתף.

<< דובר >> יואב קיש (הליכוד): << דובר >>

למה?

<< דובר >> מכלוף מיקי זוהר (הליכוד): << דובר >>

אני אסביר לך אחרי זה.

<< דובר >> יואב סגלוביץ' (כחול לבן): << דובר >>

תסביר לציבור. הדיון הזה בשידור, יש פה ועדות, יש מגפת קורונה שעלולה
חלילה - - -

<< קריאה >> קריאות: << קריאה >>

- - -

<< דובר >> צבי האוזר (כחול לבן): << דובר >>

שר הבריאות לא יכול לטפל בזה?

<< דובר >> יואב סגלוביץ' (כחול לבן): << דובר >>

איך אתה נותן דין וחשבון לבוחרים?

<< דובר >> מכלוף מיקי זוהר (הליכוד): << דובר >>

אנחנו לא נשתתף בקרקס הפוליטי של כחול לבן.

<< דובר >> יואב סגלוביץ' (כחול לבן): << דובר >>

זה לא קרקס פוליטי לפקח על ההכנות לקראת אולי פרוץ מגפה במדינת ישראל.

<< דובר >> מכלוף מיקי זוהר (הליכוד): << דובר >>

אני לא יכול לדבר, אבי, למה אתה לא מגן עליי?

<< דובר >> עודד פורר (ישראל ביתנו): << דובר >>

מיקי, אם אתם לא משתתפים למה אתה מושך זמן?

<< דובר >> יואב סגלוביץ' (כחול לבן): << דובר >>

- - - עלול עוד להיכנס לוועדת חקירה.

<< דובר >> קארין אלהרר (כחול לבן): << דובר >>

למה אתה לא מצביע? מה זה הדבר הזה?

<< דובר >> מיכאל מלכיאלי (ש"ס): << דובר >>

אבי, עברו שתי דקות.

<< דובר >> מכלוף מיקי זוהר (הליכוד): << דובר >>

כפי שלא השתתפנו בקרקס הפוליטי בהקמת ועדת הכנסת שנעשתה באופן חד-צדדי, בלי
ועדת הסכמות, על סמך עקרונות שלא היו בכנסת מיום הקמתה, גם היום אנחנו לא
נשתתף בקרקס הפוליטי.

<< יור >> היו"ר אבי ניסנקורן: << יור >>

אין בעיה.

<< דובר >> מכלוף מיקי זוהר (הליכוד): << דובר >>

ואני אבשר לכם בשורה. גם כשיפנו אליי לבקש אישור לקיים דיונים בוועדות אני
לא אשתתף בקרקס הפוליטי, אני פשוט אתעלם מהבקשה. אני לא אהיה חלק מהקרקס
הזה, כמו שלא הייתי חלק מהקרקס הזה.

<< דובר >> קארין אלהרר (כחול לבן): << דובר >>

אחרי זה תסביר לבוחרים שלך, אלו הצרות שלהם.

<< דובר >> ארבל אסטרחן: << דובר >>

אם ככה אי-אפשר לכנס אותן.

<< דובר >> מכלוף מיקי זוהר (הליכוד): << דובר >>

נכון, בלעדיי גם לא יוכלו לכנס אותן וזה לא משנה.

<< דובר >> אורית פרקש הכהן (כחול לבן): << דובר >>

אבל בקרקס של כץ השתתפתם, אז זה גם קרקס, לא? תהיה עקבי.

<< דובר >> מכלוף מיקי זוהר (הליכוד): << דובר >>

מה שאנחנו רואים פה עכשיו לנגד עינינו ומה שהולך להיות בסוף הדיון הזה זה
סידור ג'ובים, להראות עוד פעם כמה פופוליזם יש בתוך הכנסת הזאת בפגרת
בחירות.

<< דובר >> יוליה מלינובסקי (ישראל ביתנו): << דובר >>

כל אחד בוחר לעצמו. - - -

<< דובר >> אורית פרקש הכהן (כחול לבן): << דובר >>

או שזה קרקס או שלא, לדון בחסינות.

<< דובר >> מכלוף מיקי זוהר (הליכוד): << דובר >>

כמה משתמשים בכנסת הזאת כדי לקדם אג'נדות פוליטיות תוך כדי פגרת בחירות,
כמה הרוב שוב פעם דורס את המיעוט כדי לקדם את העניינים הפוליטיים שלו
בתקופת פגרת בחירות. ואתם נדרשים לתת פה את חוות דעתכם. האם זה סביר
שממשיכים להשתמש - - -

<< קריאה >> קריאות: << קריאה >>

- - -

<< דובר >> איתן גינזבורג (כחול לבן): << דובר >>

איפה היית בספטמבר? איפה הייתה באוגוסט? איפה היית?

<< דובר >> מכלוף מיקי זוהר (הליכוד): << דובר >>

לא להפריע לי. האם זה סביר שממשיכים להשתמש בכנסת לצורך צרכים פוליטיים
בלבד בלי שום עקרונות רציניים, בלי שום עקרונות מקצועיים.

<< דובר >> מיכאל מרדכי ביטון (כחול לבן): << דובר >>

מיקי, הבעיה שלך שאתה עוד לא התרגלת שאתה לא היושב-ראש של הוועדה. אולי אתה
גם לא התרגלת שגם אין לכם רוב.

<< דובר >> מכלוף מיקי זוהר (הליכוד): << דובר >>

אני כרגע בזכות דיבור, ובעיקרון יושב-ראש ראוי צריך גם להגן עליי בזמן שאני
מדבר. ואני מקווה שתגן עליי באיזשהו שלב.

<< דובר >> איתן גינזבורג (כחול לבן): << דובר >>

כמו שאתה הגנת על כולנו.

<< קריאה >> קריאות: << קריאה >>

- - -

<< דובר >> עודד פורר (ישראל ביתנו): << דובר >>

מיקי, אבל כבר חרגת מהזמן שלך.

<< דובר >> מכלוף מיקי זוהר (הליכוד): << דובר >>

אתה יכול גם להפסיק אותי, אבל לפחות שלא יפריעו לי בזמן שאני מדבר עד כמה
שהדברים קשים לשמיעה.

<< יור >> היו"ר אבי ניסנקורן: << יור >>

יש למיקי עוד שתי דקות.

<< דובר >> יוליה מלינובסקי (ישראל ביתנו): << דובר >>

אבל הוא כבר מיצה את שתי הדקות.

<< דובר >> עודד פורר (ישראל ביתנו): << דובר >>

איך עוד שתי דקות?

<< יור >> היו"ר אבי ניסנקורן: << יור >>

אני מבקש שלא יפריעו לו.

<< דובר >> אורית פרקש הכהן (כחול לבן): << דובר >>

הוא דורש הגנת מיעוט, אבי.

<< יור >> היו"ר אבי ניסנקורן: << יור >>

אם מפריעים לו זה מאריך את זה בעוד דקה. בבקשה.

<< דובר >> מכלוף מיקי זוהר (הליכוד): << דובר >>

לא רוצה יותר מחצי דקה. אני מקווה שהייעוץ המשפטי במקרה דנן לא ייתן שוב
פעם יד לפארסה הזו.

<< דובר >> אחמד טיבי (הרשימה המשותפת): << דובר >>

אין שוב פעם. או שוב או עוד פעם.

<< דובר >> מכלוף מיקי זוהר (הליכוד): << דובר >>

כך אני חושב, לא ייתן שוב פעם יד לפארסה הזאת.

<< דובר >> עופר כסיף (הרשימה המשותפת): << דובר >>

אני בעד ועדה ללשון העברית.

<< דובר >> מכלוף מיקי זוהר (הליכוד): << דובר >>

אני מבקש להתעלם מההתנהלות הקרקסית הזו של הקואליציה – של האופוזיציה
שכנראה שלא מבינה - -

<< דובר >> יואב קיש (הליכוד): << דובר >>

שהפכה להיות קואליציה.

<< דובר >> מכלוף מיקי זוהר (הליכוד): << דובר >>

- - איך הכנסת הזאת עובדת מיום הקמתה.

<< דובר >> קארין אלהרר (כחול לבן): << דובר >>

יאללה, אל תטיף לנו, מיקי.

<< דובר >> מכלוף מיקי זוהר (הליכוד): << דובר >>

ואני לא אקח חלק בקרקס הזה, לא בהצבעה, לא בנושא הדיונים. סדרו לעצמכם איזה
ג'ובים שאתם רוצים, מצידי גם תיקחו עוזרים נוספים כדי שתעמיסו עוד קצת על
תקציב הכנסת בתקופת בחירות ותהיו בריאים.

<< דובר >> יואב סגלוביץ' (כחול לבן): << דובר >>

אבל אתה נשאר עכשיו לשבת?

<< יור >> היו"ר אבי ניסנקורן: << יור >>

תודה רבה.

<< דובר >> מכלוף מיקי זוהר (הליכוד): << דובר >>

אני יכול להישאר שבת, אבל אני לא אשתתף בפארסה הזאת.

<< דובר >> יעל גרמן (כחול לבן): << דובר >>

מיקי, אתה שוב הולך?

<< דובר >> מכלוף מיקי זוהר (הליכוד): << דובר >>

אני רק הולך להסביר לחבריי.

<< דובר >> יוליה מלינובסקי (ישראל ביתנו): << דובר >>

מיקי, אתה מוזמן לוותר על תוספת שכר.

<< דובר >> אחמד טיבי (הרשימה המשותפת): << דובר >>

אני מבקש זכות דיבור.

<< יור >> היו"ר אבי ניסנקורן: << יור >>

בבקשה, צבי האוזר, קארין, אחמד טיבי. נצביע היום על שלוש הוועדות האלה
שציינתי.

<< דובר >> יואב קיש (הליכוד): << דובר >>

סליחה, ביקשתי זכות דיבור.

<< דובר >> קארין אלהרר (כחול לבן): << דובר >>

נתתי לך.

<< דובר >> יואב קיש (הליכוד): << דובר >>

לא נתת.

<< דובר >> קארין אלהרר (כחול לבן): << דובר >>

אה, נכון. אבל התחלת לדבר, קיש.

<< יור >> היו"ר אבי ניסנקורן: << יור >>

אז גם יואב קיש. אנחנו רק אומרים את המספר, שזה 13 בהרכב שאמרנו.

<< דובר >> ארבל אסטרחן: << דובר >>

לא אמרנו את ההרכב הסיעתי. צריך להגיד את ההרכב הסיעתי כי הוא השתנה,
המשותפת היא ארבע סיעות, ויהדות התורה היא היום שתי סיעות.

<< קריאה >> קריאה: << קריאה >>

לפי איזו חלוקה?

<< קריאה >> קריאות: << קריאה >>

- - -

<< יור >> היו"ר אבי ניסנקורן: << יור >>

בסדר, הם יחליטו. אז באחד זה יהיה ככה ובאחד זה יהיה ככה.

<< דובר >> ארבל אסטרחן: << דובר >>

מה שאתה רוצה, אבל הוועדה צריכה להצביע על ההרכב הסיעתי, ואי-אפשר לשנות
אותו אחר כך בהודעה.

<< יור >> היו"ר אבי ניסנקורן: << יור >>

בסדר, כבר נעשה את זה בצורה הוגנת, שזה יהיה הוגן. תרשמו הצעה לשלוש
הסיעות, שזה יפוזר בשלושתן, שכל אחד יקבל את החלק היחסי שלו. אחמד, לא
נצביע היום על ראשות הוועדה. אני רוצה להפוך את הנושא לשלושת הנושאים עצמם.
אם אחר כך נצטרך להוסיף נושאים נתכנס להוסיף נושאים. נתחיל עם שלושה. זה די
והותר לתקופה הזאת. התחילו להוסיף לי ארבע וחמש ושש, עצרתי בשלושה
הראשונים.

<< דובר >> מכלוף מיקי זוהר (הליכוד): << דובר >>

אני מציע לצאת מהדיון. לא ניקח חלק בדיון הזה.

<< דובר >> יואב קיש (הליכוד): << דובר >>

מיקי, אני רוצה להגיד כמה דברים.

<< דובר >> קארין אלהרר (כחול לבן): << דובר >>

הוא לא יכול לדבר ואז לצאת.

<< דובר >> יואב קיש (הליכוד): << דובר >>

מי? מה, את קובעת? אין לי זכות לדבר?

<< דובר >> קארין אלהרר (כחול לבן): << דובר >>

אז תשתתף.

<< דובר >> יואב קיש (הליכוד): << דובר >>

אני אעשה מה שאני רוצה.

<< דובר >> קארין אלהרר (כחול לבן): << דובר >>

אז אל תשתתף.

<< דובר >> יואב קיש (הליכוד): << דובר >>

ביקשתי זכות דיבור.

<< דובר >> קארין אלהרר (כחול לבן): << דובר >>

- - -

<< דובר >> יואב קיש (הליכוד): << דובר >>

גם לדבר אסור לנו.

<< קריאה >> קריאות: << קריאה >>

- - -

<< דובר >> משה ארבל (ש"ס): << דובר >>

אני מתנצל, חבר הכנסת לשעבר סיידה מחתן את בתו הערב אז אני יוצא, זה
בנהרייה.

<< יור >> היו"ר אבי ניסנקורן: << יור >>

יואב, בבקשה.

<< דובר >> יואב קיש (הליכוד): << דובר >>

מזל טוב.

<< דובר >> משה ארבל (ש"ס): << דובר >>

תודה רבה.

<< דובר >> מכלוף מיקי זוהר (הליכוד): << דובר >>

אני מציע, ארבל, שמחר אני אפנה אלייך בכתב לקבלת חוות דעת, ונשמע את חוות
דעתך על העניין.

<< דובר >> קארין אלהרר (כחול לבן): << דובר >>

ברור, ואז תגיד ניגוד עניינים.

<< דובר >> אחמד טיבי (הרשימה המשותפת): << דובר >>

מיקי, אבל יכולת להצביע.

<< דובר >> מכלוף מיקי זוהר (הליכוד): << דובר >>

תודה רבה ושלום. החלטתי שאני לא לוקח חלק בקרקס הזה.

<< דובר >> איתן גינזבורג (כחול לבן): << דובר >>

יאללה, שלום, אתה עושה סיבובים, רונדלים. מפה שלום ומשם שלום.

<< יור >> היו"ר אבי ניסנקורן: << יור >>

בבקשה, יואב.

<< דובר >> יואב קיש (הליכוד): << דובר >>

אבי, אני הולך לעשות משהו חריג ואני הולך להתייחס עניינית לבקשה.

<< יור >> היו"ר אבי ניסנקורן: << יור >>

אני רק רוצה להגיד לך משהו לפני כן. היו לי שיחות עם מיקי בימים האחרונים
ואמרתי לו את הנושאים הספציפיים האלה, והוא אמר לי שהנושאים האלה מקובלים
עליו כנושאים. ולכן, בוא, לא הרחבתי מעבר לנושאים האלה למרות הבקשה של
אחמד, כי אלו היו הנושאים שהיו מוסכמים על מיקי ולא רציתי להרחיב אותם.
לגיטימי שעכשיו הוא יוצא נגד, אבל, בוא, אלו לא היו שיחות חשאיות, אלו היו
שיחות על הנושאים שניסיתי להגיע לגביהם להבנה שמצד אחד אלו לא ועדות קבועות
ומצד שני אלו נושאים רלוונטיים.

<< דובר >> מכלוף מיקי זוהר (הליכוד): << דובר >>

אני לא נגד הנושאים, אני נגד ההתנהלות. זה חד-צדדי, לא הכול בהסכמה.

<< יור >> היו"ר אבי ניסנקורן: << יור >>

ולכן, דרך אגב, אמרתי שאנחנו לא מצביעים היום על ראשות הוועדה בשביל להישאר
בנושאים המוסכמים. בבקשה.

<< דובר >> יואב קיש (הליכוד): << דובר >>

אני לא יודע למה אמרת את זה בדבריי כי אני הולך להתייחס עניינית לנושא.

<< יור >> היו"ר אבי ניסנקורן: << יור >>

פשוט השלמתי.

<< דובר >> עודד פורר (ישראל ביתנו): << דובר >>

- - -

<< דובר >> יואב קיש (הליכוד): << דובר >>

עודד, אני רוצה גם לדבר אליכם. ראשית, ברור לכולם שנושא של הקמת ועדות פחות
מארבעה שבועות עד לבחירות הוא אירוע חריג בכנסת ישראל, תקדימי.

<< דובר >> מכלוף מיקי זוהר (הליכוד): << דובר >>

מוזר.

<< דובר >> יואב קיש (הליכוד): << דובר >>

מיקי, עזוב, אני יודע לבד, בסדר?

<< דובר >> מכלוף מיקי זוהר (הליכוד): << דובר >>

טוב.

<< דובר >> יואב קיש (הליכוד): << דובר >>

אירוע תקדימי.

<< דובר >> מיכאל מרדכי ביטון (כחול לבן): << דובר >>

לא הלכת? תגיד.

<< דובר >> יואב קיש (הליכוד): << דובר >>

ביטון.

<< דובר >> מכלוף מיקי זוהר (הליכוד): << דובר >>

אני מכבד את חברי יואב קיש, הוא ביקש לדבר, ואחרי שהוא יסיים לדבר אני אצא.

<< דובר >> קארין אלהרר (כחול לבן): << דובר >>

אני רואה איך אתה מכבד אותו.

<< דובר >> צבי האוזר (כחול לבן): << דובר >>

אולי היושב-ראש ייתן לאחרים כדי שהוא ימתין וישמע גם אחרים, ובסוף גם ישמע
את יואב קיש ואז יצא.

<< דובר >> יואב קיש (הליכוד): << דובר >>

אבל אני בזכות דיבור, האוזר, אתה מתפרץ.

<< קריאה >> קריאות: << קריאה >>

- - -

<< דובר >> ארבל אסטרחן: << דובר >>

- - - הם דנו בשיטפונות.

<< יור >> היו"ר אבי ניסנקורן: << יור >>

איזה נושא? דיברו על הקורונה.

<< דובר >> ארבל אסטרחן: << דובר >>

יכול להיות שהם דנו בשיטפונות.

<< יור >> היו"ר אבי ניסנקורן: << יור >>

נו, באמת, עם כל הכבוד, זה לא נושא של ועדת הכספים, זה לא נושא תקציבי.

<< דובר >> יואב קיש (הליכוד): << דובר >>

אפשר? היושב-ראש, אני מתחיל שוב.

<< יור >> היו"ר אבי ניסנקורן: << יור >>

אמרת שאתה מדבר ואחר כך יוצא, ואתה רוצה שאני אקשיב לך, זה מכובד.

<< דובר >> יואב קיש (הליכוד): << דובר >>

אני? אני אמרתי שאני יוצא?

<< יור >> היו"ר אבי ניסנקורן: << יור >>

אתה נשאר עד הסוף?

<< דובר >> יואב קיש (הליכוד): << דובר >>

אני אשאר.

<< יור >> היו"ר אבי ניסנקורן: << יור >>

בבקשה.

<< דובר >> יעל גרמן (כחול לבן): << דובר >>

גם מיקי כאן.

<< דובר >> יואב קיש (הליכוד): << דובר >>

אני לא חייב להצביע, אבל אני אשאר. לא מצביע, נשאר.

<< דובר >> מכלוף מיקי זוהר (הליכוד): << דובר >>

לא. אנחנו לא לוקחים חלק בפארסה הזאת.

<< דובר >> יואב קיש (הליכוד): << דובר >>

מיקי, אני רוצה לעשות גם רוויזיה אחר כך.

<< קריאה >> קריאה: << קריאה >>

הוא כבר לא מכבד אותך.

<< קריאה >> קריאות: << קריאה >>

- - -

<< יור >> היו"ר אבי ניסנקורן: << יור >>

סתם להתעלל בכולם?

<< דובר >> מכלוף מיקי זוהר (הליכוד): << דובר >>

תשמע לי עצה, כל דקה שאתה פה אתה נותן לגיטימציה.

<< דובר >> יואב קיש (הליכוד): << דובר >>

אבי, אתה לא יכול להגיד לי ככה ולא לדבר איתי.

<< יור >> היו"ר אבי ניסנקורן: << יור >>

שנייה.

<< דובר >> יואב קיש (הליכוד): << דובר >>

אז אני מחכה שתגיד לי מתי זכות הדיבור שלי.

<< דובר >> מכלוף מיקי זוהר (הליכוד): << דובר >>

אל תיתן לגיטימציה לפארסה.

<< דובר >> יואב קיש (הליכוד): << דובר >>

אני מנמק.

<< דובר >> איתן גינזבורג (כחול לבן): << דובר >>

הבאתם את חוק המצלמות, את שינוי חוק-יסוד: הממשלה.

<< יור >> היו"ר אבי ניסנקורן: << יור >>

בבקשה.

<< דובר >> יואב קיש (הליכוד): << דובר >>

אני חוזר שוב על דבריי ואני אומר שאני מתייחס עניינית לבקשה. מדובר באירוע
תקדימי לכל הדעות, פחות מארבעה שבועות עד לבחירות, אחרי שכבר הכנסת פוזרה,
כשכל הסיעות בקמפיין בחירות, להקים ועדות, בוודאי קבועות. הבנתי שכבר לא
מדובר בקבועות אלא אד-הוק, עדיין אירוע תקדימי שלא היה. מצד שני אני גם
מבין את המשמעות, בטח שנושא הקורונה מאוד דרמטי, חשוב ונוגע לעניין שאף אחד
לא יכול היה - - -

<< דובר >> צבי האוזר (כחול לבן): << דובר >>

וזה יהיה מחדל אם לא תקום ועדה.

<< יור >> היו"ר אבי ניסנקורן: << יור >>

צביקה, צביקה.

<< דובר >> יואב קיש (הליכוד): << דובר >>

לא, זה לא יכול להיות ככה, נו, די, אתה צריך ללמוד לא להתפרץ.

<< דובר >> צבי האוזר (כחול לבן): << דובר >>

כי אתם מתעסקים בחיים ומוות.

<< יור >> היו"ר אבי ניסנקורן: << יור >>

לא, לא. צביקה, באמת, אבל נרשמת. גם ביקשת לדבר וגם אתה מפריע לו, בחיאת,
נו, תן לו לדבר, ואז תדבר אתה.

<< דובר >> צבי האוזר (כחול לבן): << דובר >>

כי קארין אמרה שאני עכשיו.

<< דובר >> יואב קיש (הליכוד): << דובר >>

אפשר להמשיך, היושב-ראש?

<< יור >> היו"ר אבי ניסנקורן: << יור >>

כן.

<< דובר >> יואב קיש (הליכוד): << דובר >>

תודה. ולכן יש פה מתח טבעי בין נושאים. ואני מצרף לזה עוד נימוק שמן הסתם
תומך באירוע. יש פה מתח טבעי, שאני מבין גם את המשמעות שאנחנו כבר שנה בלי
כנסת פעילה, שמתכנס לאירוע הזה שאנחנו בעצם בלי ועדות המון זמן. זאת לא
הפעם הראשונה שהכנסת פוזרה, אלא שאנחנו כבר בהליך מתמשך.

אני חושב שהדבר הכי משמעותי בסופו של דבר לשקול את העניין הזה זה האם
מצליחים להגיע להסכמות פה בין שני הצדדים. אני כבר לא יודע מי הקואליציה
ומי האופוזיציה, ואני מדבר על הסכמות. ולמה הסכמות? כי ממילא אתם תלויים
בוועדת הסכמות. אם אנחנו רוצים להיות פרקטיים ואנחנו רוצים לנהל דיונים
ענייניים לא יכול להיות שתלכו פה למהלך שהוא חד-צדדי. אני מציע עוד
התייעצות ולבנות הסכמות, כי בסופו של דבר מה? תרוויחו מזה שהקמתם ועדות
ונלך פוליטית לעשות סיבוב כל אחד על הצד שלו? זה לא יזיז אף אחד. אנחנו
מדברים פה בסוף על נושא ענייני, מהותי תקדימי בכנסת ישראל. אנשים מזלזלים
בזה בסוף, אבל זה הבית שלנו ואנחנו צריכים לחשוב איך הוא ייראה גם בעתיד.

אני אומר לכם, הניסיון שלי לא ארוך, רק ארבע-חמש שנים בכנסת, במקומות האלה
צריך להגיע להסכמות. זה אומר שצריך לשבת וכל אחד בסוף צריך להבין את המהות
של העניין ולהגיע לפשרה. לא היה זמן, לאור האירועים שהיו בימים האחרונים,
גם השמחה של חבר הכנסת מיקי זוהר, גם כל נושא החסינות, ומצאנו את עצמנו
מגיעים לשולחן הזה בלי שבכלל יש הסכמות בין הצדדים. אז מה יעזור לכם?
תקימו, במירכאות, על הראש שלנו ועדות ולא יהיה לנו דיונים בהן? עשינו משהו
לטובת הציבור? רק הראינו שהכנסת הזו לא יודעת להתנהל. כל צד יבכה על הצד
השני?

אני אומר שתיקח הפסקה.

<< דובר >> מכלוף מיקי זוהר (הליכוד): << דובר >>

הפופוליזם השתלט על הכנסת.

<< דובר >> יואב קיש (הליכוד): << דובר >>

מיקי, עזוב, אני מדבר עניינית.

<< דובר >> יואב קיש (הליכוד): << דובר >>

זה הזמן לא להביא את זה להצבעה, לסגור, לשבת, תקבעו מצידי שניכם אחרי כן.
אם הייתה הסכמה האירוע הזה היה נגמר בשנייה. ואני אומר לך כמי שגם היה
בשיחות, אפשר להגיע להסכמה. לא היה זמן, ואני חושב שהנושאים חשובים, אבל
מבינים גם את מגבלת הזמן באירוע הזה.

אני חוזר למהות של העניין. אני חושב שזה לא נכון להעביר פה החלטה חד-צדדית.
אם אנחנו באמת רוצים את טובת הציבור, ואני חושב שבסוף כל השולחן הזה רוצה
את זה, למרות שזה בתקופת בחירות עם כל המורכבות, תעשה הפסקה, תשב עם מיקי.
אני חושב שאפשר יהיה להגיע לאיזשהן הסכמות. ואם לא - - -

<< דובר >> קארין אלהרר (כחול לבן): << דובר >>

מיקי אומר שלא.

<< דובר >> עודד פורר (ישראל ביתנו): << דובר >>

אבי, יש לי הצעה בהמשך לדברים של יואב.

<< דובר >> מכלוף מיקי זוהר (הליכוד): << דובר >>

אני רק רוצה לדעת אם סיים אדוני את דבריו.

<< דובר >> יואב קיש (הליכוד): << דובר >>

סיימתי.

<< דובר >> מכלוף מיקי זוהר (הליכוד): << דובר >>

לא לוקחים חלק בקרקס הזה.

<< דובר >> אורית פרקש הכהן (כחול לבן): << דובר >>

מיקי, חזרת?

<< דובר >> מכלוף מיקי זוהר (הליכוד): << דובר >>

זה קרקס פוליטי. עשו מהכנסת קרקס פוליטי.

<< דובר >> יואב קיש (הליכוד): << דובר >>

אבל עוד לא ישבת איתו.

<< דובר >> איתן גינזבורג (כחול לבן): << דובר >>

אתה פה? אבי, נו, למה אתה נותן לו לדבר?

<< דובר >> מכלוף מיקי זוהר (הליכוד): << דובר >>

הם הוציאו דברים חד-צדדיים, בלי הסכמות בתקופה של פגרת בחירות.

<< דובר >> יואב קיש (הליכוד): << דובר >>

אז שב איתו להסכמות.

<< דובר >> מכלוף מיקי זוהר (הליכוד): << דובר >>

לא היה דבר כזה מיום הקמת הכנסת.

<< יור >> היו"ר אבי ניסנקורן: << יור >>

דחית את זה עד אתמול בגלל הבר-מצווה, והיום אתה לא מוכן.

<< דובר >> מכלוף מיקי זוהר (הליכוד): << דובר >>

הרוב דורס את המיעוט, מרוויח הון פוליטי.

<< דובר >> יואב קיש (הליכוד): << דובר >>

אז תנסו להגיע להסכמות.

<< דובר >> מכלוף מיקי זוהר (הליכוד): << דובר >>

לא רוצה להגיע איתו לשום ישיבות ושום הסכמות, לא רוצה להקים שום דבר.

<< דובר >> מיכאל מרדכי ביטון (כחול לבן): << דובר >>

תגיד, כשאתה פיזרת את הכנסת ולא שאלת אותנו, לא ישבנו להצביע איתכם?

<< דובר >> מכלוף מיקי זוהר (הליכוד): << דובר >>

פשוט לא לקחת חלק בקרקס, זה הכול.

<< דובר >> מיכאל מרדכי ביטון (כחול לבן): << דובר >>

מיקי, כשפיזרת את הכנסת, תגיד לי, עזבנו את האולם?

<< דובר >> איתן גינזבורג (כחול לבן): << דובר >>

רק לפני 20 דקות רצית ללכת. אתה לא מקבל את מה שאתה רוצה אז אתה שובר את
הכלים.

<< יור >> היו"ר אבי ניסנקורן: << יור >>

תודה רבה.

<< קריאה >> קריאות: << קריאה >>

- - -

<< דובר >> יואב קיש (הליכוד): << דובר >>

אבי, אני מתנצל, הוא קורא לי.

<< יור >> היו"ר אבי ניסנקורן: << יור >>

יואב, דיברת.

<< דובר >> יואב קיש (הליכוד): << דובר >>

כן, כיושב-ראש סיעה הוא אומר שזה לא מקובל, אז אני הולך.

<< דובר >> צבי האוזר (כחול לבן): << דובר >>

יואב, אני אשמח אם תישאר דקה, כי הדברים מכוונים אליך ובאמצעותך לשאר
החברים.

<< דובר >> יואב קיש (הליכוד): << דובר >>

דקה. דקה הוא ביקש, דקה.

<< דובר >> צבי האוזר (כחול לבן): << דובר >>

תראה, אדוני היושב-ראש, פניתי אליך בשבוע שעבר לאור מצב החירום שנמצא ברחבי
העולם בהתפרצות מגפת קורונה. הרשות המבצעת עוסקת היום בלא מעט דברים,
בבחירות - - -

<< דובר >> יואב קיש (הליכוד): << דובר >>

עזוב, עזוב, האוזר, אני מדבר נקודתית, אמרתי מהותית.

<< דובר >> צבי האוזר (כחול לבן): << דובר >>

אני מדבר איתך על המהותי. אני חושב שהעובדה שהכנסת לא מקימה ועדה שמפקחת
בתוקף תפקידה הפרלמנטרי על פעילות הרשות המבצעת, היערכות למגפת קורונה,
מדובר פה במחדל מתמשך. העובדה שאתם עוזבים ומנסים דרך פוליטיקה קטנה להימנע
מהמחויבות הפרלמנטרית שיש לכל הבית הזה על אותה עבודת פיקוח זאת שערורייה.
זה הדבר החשוב, זה הדבר הדחוף. אלה דברים שצריך להתייחס אליהם ברצינות.
הבית הזה, הוועדה הרלוונטית תוכל לפקח על כל אותם היערכויות על פעולה
משולבת של משרדי ממשלה, בין אם זה כל נושא הכניסה לישראל, היערכות מערכת
הבריאות, היערכות לשעת חירום.

אדוני היושב-ראש, למיטב הבנתי ראש רח"ל, ראשות החירום הלאומית, התפטר
בנובמבר. אנחנו היום בחודש פברואר וטרם מונה ראש רח"ל, ראש הראשות לחירום
לאומית.

<< דובר >> קארין אלהרר (כחול לבן): << דובר >>

לא הבנתי, גם על זה אתה רוצה ועדה?

<< דובר >> צבי האוזר (כחול לבן): << דובר >>

במידה שהנושא של המגיפה אכן יתפוס ויהיו עדויות או תהיה פעילות או כניסה של
אותה מגיפה לישראל, אנחנו אמורים להתמודד ללא ראש רח"ל, שזה הגוף המרכזי
שאמור להתמודד עם זה. ולכן, אני קורא גם לכנסת לצאת מכאן ולקרוא מיידית
לממשלה למנות במינוי חירום את ראש רח"ל ולהיערך בוועדה, לא משנה מה יהיו
הדיונים, שלוש ועדות, שתי ועדות, הוועדה הזאת חייבת לקום. כי אם לא נקים
אותה היום אנחנו נישא במחיר של המחדל הזה. תודה רבה.

<< יור >> היו"ר אבי ניסנקורן: << יור >>

תודה רבה. רק מי שהוא מרגיש שהוא חייב לדבר.

<< דובר >> קארין אלהרר (כחול לבן): << דובר >>

ביקשתי.

<< דובר >> אחמד טיבי (הרשימה המשותפת): << דובר >>

ביקשתי ואני רוצה לדבר. ביקשתי לפנייך.

<< דובר >> קארין אלהרר (כחול לבן): << דובר >>

סליחה? אני קודם, אבל אני מוותרת לו.

<< יור >> היו"ר אבי ניסנקורן: << יור >>

הוא באמת ביקש לפנייך. אחמד, בבקשה.

<< דובר >> אחמד טיבי (הרשימה המשותפת): << דובר >>

תודה רבה. הרשימה המשותפת פנתה בכתב אליך מזמן כדי להקים ועדות סטטוטוריות
קבועות כמו: פנים, חינוך, כלכלה, עבודה ורווחה, בריאות, וכדומה. הזמן חלף
ולא הוקמו. עכשיו אדוני מביא הצעה להקים שלוש ועדות. הרשימה המשותפת ביקשה,
א', אם מוקמות ועדות סטטוטוריות אנחנו רוצים – אנחנו הרשימה השלישית באופן
מעשי בגודלה – להיות בראשות אחת הוועדות, למשל, בריאות. נדמה לי שאנחנו
המפלגה שיש בה הכי הרבה רופאים, או פנים, מאבק באלימות ובפשיעה.

כאשר הוצעה הצעה נוספת עכשיו על ידך להקים שלוש ועדות מיוחדות אד-הוק,
הצענו, הציע חברי מנסור עבאס ועדה מיוחדת למאבק בפשיעה ובאלימות עם דגש על
החברה הערבית. נראה לי שזה דבר הכי טריוויאלי, הכי הגיוני, הכי לא מאיים על
אף אחד, גם לא תוך כדי קמפיין בחירות.

אמרת בשתי ההצעות האלה שאתה הולך לבדוק, וחזרת עם תשובה שלילית לשתי
ההצעות. אני לא מצליח להבין למה, ולכן אנחנו נתנגד לכל הצעה שתביא. ואני
חושב שהסירוב לבוא לקראת הסיעה השלישית בגודלה בכנסת תמוה, מוזר, ומריח ריח
רע מאוד. רע מאוד. ויש לי חשד גדול עם מי התייעצת.

<< יור >> היו"ר אבי ניסנקורן: << יור >>

תודה.

<< דובר >> אחמד טיבי (הרשימה המשותפת): << דובר >>

תודה רבה. יכול להיות שהתייעצת עם אנשים שלא מצליחים להוציא מהפה גינוי
לסעיף ההעברה של המשולש.

<< יור >> היו"ר אבי ניסנקורן: << יור >>

קארין.

<< דובר >> קארין אלהרר (כחול לבן): << דובר >>

תודה. אני באמת רוצה להיות עניינית באירוע הזה. אני רוצה לשאול את היועצת
המשפטית – יש לנו היום לדעתי חודש פחות יום עד ליום הבחירות – ככל שיוצבע
על הוועדות היום, ואני מניחה שהולכים להצבעה, אני רוצה להבין מה זה אומר
אופרטיבית. כמה דיונים אפשר יהיה לקיים בטווח הזה? אני באמת לא מבינה את
זה.

<< דובר >> ארבל אסטרחן: << דובר >>

אני רוצה להגיד שני דברים. אחד, שכל כינוס ועדה כזה – כמובן שהכול יתחיל
אחרי אישור המליאה – המליאה היא זאת שקובעת את הוועדות, אז זה לא מתחיל
היום.

<< דובר >> קארין אלהרר (כחול לבן): << דובר >>

ברור.

<< דובר >> ארבל אסטרחן: << דובר >>

ברור שכל כינוס מחייב אישור של ועדת ההסכמות. שמעתם מה נאמר פה בעניין הזה.
וגם אני חייבת לומר שגם אם לא מגבילים את הוועדות בישיבה אחרי יום הבחירות,
כינוס הכנסת הבאה, כבר נתנו חוות דעת בעניינים האלה, שזה אגב נכון גם
לוועדת החוץ והביטחון והכספים הקיימות, שהוועדות ככלל לא מתכנסות בתקופה
הזאת.

<< דובר >> קארין אלהרר (כחול לבן): << דובר >>

עד להשבעת הכנסת.

<< דובר >> ארבל אסטרחן: << דובר >>

נכון.

<< דובר >> עודד פורר (ישראל ביתנו): << דובר >>

הכנסת הבאה צריכה להחליט על זה.

<< דובר >> ארבל אסטרחן: << דובר >>

יש תקופה שבין הבחירות שבעצם יש עדיין חברי כנסת שכבר לא נבחרו לכנסת הבאה
או לא מועמדים לכנסת הבאה.

<< דובר >> איתן גינזבורג (כחול לבן): << דובר >>

והם עדיין חברי כנסת.

<< דובר >> ארבל אסטרחן: << דובר >>

אבל הם ממשיכים לכהן עד ההשבעה. בשבועיים האלה ככלל גם בכנסת רגילה שיש
ועדות, או עכשיו כשיש ועדות החוץ והביטחון והכספים, עמדתנו היא שאפשר
להתכנס רק - - -

<< דובר >> עודד פורר (ישראל ביתנו): << דובר >>

התקיימו שניים-שלושה דיונים.

<< קריאה >> קריאה: << קריאה >>

אפשר לקבוע מכסה, עודד.

<< דובר >> קארין אלהרר (כחול לבן): << דובר >>

אני בטוחה שכמו שאני מקבלת פניות כמעט כל חברי הכנסת מקבלים פניות של הורים
שכרגע צריכים לרשום את הילדים שלהם לחינוך, ויש בעיה מאוד מאוד קשה עם
הרפורמה בחינוך המיוחד.

<< דובר >> עודד פורר (ישראל ביתנו): << דובר >>

לכן צריך להקים את הוועדה.

<< דובר >> קארין אלהרר (כחול לבן): << דובר >>

לצערי, יש עוד הרבה מאוד בעיות שלא מטופלות, אבל העניין הזה במועד הספציפי
הוא אקוטי. אני מאוד מבינה את הצורך. אני רק אומרת שאם אנחנו מקימים את
הוועדות, אני באמת מפצירה בכל סיעות הבית, כל מה שצריך לתת זה - - - לדבר
הזה. אם מקימים אז בואו נקים ונהיה רציניים בעניין. יש ציבור שלם בחוץ שלא
מבין איך התחלקנו על השכל והגענו למצב שהגענו אליו, וצריך לנסות לסייע להם.

<< יור >> היו"ר אבי ניסנקורן: << יור >>

יעל, בבקשה.

<< דובר >> יעל גרמן (כחול לבן): << דובר >>

אני רוצה קודם כול להצטרף לדברי צביקה שכבר יצא ולומר שמשבר הקורונה מאוד
מאוד מדאיג. ואני רוצה גם לומר שלדעתי יש פתרונות. אני לא יודעת עד כמה
אנשים מודעים לכך שלפני כשש שנים, פחות, חמש ומשהו, עמדנו בפני כניסת נגיף
האבולה מאפריקה, ואז משרד הבריאות נערך, והיו לנו כמה פתרונות, ואת
הפתרונות האלה עכשיו צריך להציף. אני לא יודעת אם כולם יודעים, אני לא רוצה
כרגע לפרט.

אין לי ספק שיש המון מה לעשות, בוודאי בפיקוח, בוודאי ברעיונות, וצריך
להקים. צר לי לשמוע, אדוני היושב-ראש, את הייעוץ המשפטי. יכול להיות שיש
לנו רצון אדיר וידינו תיקצר מלעשות משהו, אבל בכל מקרה להערכתי חייבים
להקים את זה, ויפה שעה אחת קודם. אנחנו כבר איחרנו את המועד. היינו צריכים
להקים את הוועדות לפני חודשיים, ורצינו, ודיברנו, והצענו.

<< דובר >> מיכאל מרדכי ביטון (כחול לבן): << דובר >>

מישהו ידע? אם היינו יודעים ששנה כזאת תעבור עלינו.

<< דובר >> יעל גרמן (כחול לבן): << דובר >>

בוודאי לפני שנה, אבל אני מדברת ברגע שפוזרה הכנסת לא לוותר. אני מבקשת
שנקים את זה. הלוואי שנגיע להסכמות. בוא קודם כול נקים, לאחר מכן אני סומכת
עליך שתשב ושתגיע להסכמות, ושבסופו של דבר נוכל להפעיל את כל הוועדות,
לרבות הוועדה שאחמד ביקש.

<< דובר >> מיכאל מרדכי ביטון (כחול לבן): << דובר >>

אבל אולי מספיק ועדות שנחלק עם הליכוד שיגיעו להסכמות.

<< יור >> היו"ר אבי ניסנקורן: << יור >>

בבקשה, מנסור.

<< דובר >> יעל גרמן (כחול לבן): << דובר >>

להקים את כל הוועדות, לרבות הוועדה שאתה ביקשת.

<< דובר >> אחמד טיבי (הרשימה המשותפת): << דובר >>

תודה רבה.

<< דובר >> מנסור עבאס (הרשימה המשותפת): << דובר >>

בשבוע שעבר, לפני עשרה ימים בערך, נפגשתי עם רונן פרץ מנכ"ל משרד ראש
הממשלה, שהוא ראש הוועדה הבין-משרדית לפשיעה ולאלימות, והוא אמר לי שהם
לקראת תחילת החודש הזה, בעצם בימים האלו, מסיימים לגבש את ההמלצות שלהם.
לכן אני חושב שהנושא של קורונה, כמובן שאנחנו מסכימים, זה עניין של חיים
ומוות.

<< דובר >> יעל גרמן (כחול לבן): << דובר >>

והחינוך.

<< דובר >> מנסור עבאס (הרשימה המשותפת): << דובר >>

וגם החינוך, אבל גם הנושא של הפשיעה, זה גם עניין של חיים ומוות. במיוחד כי
זה מועיל עכשיו וזה לא עניין פוליטי. כי עכשיו מתגבשות ההמלצות וחשוב
שהכנסת תאמר את דברה ותבקר את עבודת הוועדה הבין-משרדית.

<< יור >> היו"ר אבי ניסנקורן: << יור >>

העליתי את שלוש הוועדות האלה משתי סיבות. אחת, כל אחד מהנושאים האלה, גם
הנושא של הקורונה, זה קורה עכשיו, גם הנושא של הרפורמה בחינוך המיוחד קורה
עכשיו ויש בקשה חוזרת ונשנית, וגם עדיין לא עברנו את החורף, ולכן הנושא של
טיפול כוחות ההצלה והחירום עדיין רלוונטי לחורף הנוכחי.

את הנושאים האלה גם סיכמתי עם מיקי זוהר כנושאים נכונים להעלות אותם, ואני
רוצה להעלות נושאים שהייתה הסכמה אפריורי להעלות אותם. אני לא מזלזל במה
שאתם אומרים, ויכול להיות שאחרי שיהיו המלצות ותהיה בקשה נתכנס ונחליט. אבל
באה בקשה לוועדה רביעית וחמישית ושישית. הרי יש אין-סוף נושאים, אז רצו
באמת את האנשים המוגבלים שהפעימות שלהם מתעכבות, והתחילו עוד בקשות. לכן
אני מצמצם לשלושת הנושאים שכרגע אקוטיים מאוד.

אני לא מזלזל, ממש לא, בנושא הפשיעה, עם דגש על המגזר הערבי, אני חושב שזה
נושא מאוד מאוד חשוב. בשביל שלא נייצר מצב – אני אכבד כל הצבעה שלכם, ואני
חייב להגיד שאני גם מכבד מאוד את ההתנהלות שלכם באופן שוטף. את הדעה שלי
דרך אגב - - -

<< דובר >> אחמד טיבי (הרשימה המשותפת): << דובר >>

מה תגיד כשבעוד יומיים תירצח אישה או יירצחו שני צעירים, מה תגיד? שזה לא
רלוונטי?

<< יור >> היו"ר אבי ניסנקורן: << יור >>

לא אמרתי שזה לא רלוונטי, חס וחלילה.

<< דובר >> אחמד טיבי (הרשימה המשותפת): << דובר >>

זה יותר חשוב מכל הוועדות

<< יור >> היו"ר אבי ניסנקורן: << יור >>

אמרתי שאלו פשוט נושאים שסוכמו עם מיקי זוהר.

<< דובר >> יוליה מלינובסקי (ישראל ביתנו): << דובר >>

אבל איזו ועדה יכולה להציג את זה?

<< דובר >> עופר כסיף (הרשימה המשותפת): << דובר >>

בכל מקרה הם יצאו, קרקס או לא קרקס.

<< יור >> היו"ר אבי ניסנקורן: << יור >>

אני עדיין מקווה שנגיע לסיכום ושהוועדות האלו לא יהיו אות מתה. בכוונה
אמרתי שהיום לא נכריע מי יהיה היושב-ראש בשביל לדבר לגופו של עניין ולא
לגופו של אדם. אבל בסדר, אני מכבד כל עמדה שתביעו. לגבי הרכבי הוועדה, אני
בכל זאת רוצה לקרוא את ההרכב הסיעתי של הוועדה לפני שנצביע.

<< דובר >> ארבל אסטרחן: << דובר >>

זו ההחלטה. תגיד עוד פעם את השם.

<< דובר >> אחמד טיבי (הרשימה המשותפת): << דובר >>

תודה רבה. אנחנו לא משתתפים בדבר הזה. ההתנהגות שלך ושלכם תירשם.

<< יור >> היו"ר אבי ניסנקורן: << יור >>

תודה רבה.

<< דובר >> יעל גרמן (כחול לבן): << דובר >>

למה?

<< דובר >> אורית פרקש הכהן (כחול לבן): << דובר >>

למה? מה קרה, אחמד?

<< דובר >> אחמד טיבי (הרשימה המשותפת): << דובר >>

מה זאת אומרת מה קרה? הוועדה היחידה שכחול לבן התנגדו אליה זאת הוועדה
שהרשימה המשותפת ביקשה, ועדה למאבק בפשיעה. למה? מה קרה? עם מי הוא הלך
להתייעץ שאמר לו לא? מי אמר לו לא ולמה? יכול להיות שזה האיש שמסרב לגנות
את הסעיף של ההעברה?

<< יור >> היו"ר אבי ניסנקורן: << יור >>

לא, לא. חס וחלילה.

<< דובר >> אחמד טיבי (הרשימה המשותפת): << דובר >>

עם מי התייעצת? אמרת לי שאתה הולך להתייעץ.

<< יור >> היו"ר אבי ניסנקורן: << יור >>

לא אמרתי שאני הולך להתייעץ.

<< דובר >> אחמד טיבי (הרשימה המשותפת): << דובר >>

עם מי התייעצת וחזרת ואמרת לי פעמיים לא. פעמיים אמרת לי לא, לוועדת הפנים
או לוועדת הבריאות בראשות המשותפת או לוועדה למאבק בפשיעה ובאלימות.

<< יור >> היו"ר אבי ניסנקורן: << יור >>

אני עוד פעם אומר, אני לא מתנגד לוועדות נוספות.

<< דובר >> אחמד טיבי (הרשימה המשותפת): << דובר >>

אז עכשיו תעביר את זה, אל תדחה אותנו.

<< יור >> היו"ר אבי ניסנקורן: << יור >>

לא. אני אעביר את זה - - -

<< דובר >> אחמד טיבי (הרשימה המשותפת): << דובר >>

אתה סגרת עסקה עם ישראל ביתנו, אבי. סגרת עסקה. אתה נותן להם את ועדת הפנים
ואתם לוקחים את ועדת החינוך, ואתה נותן את ועדת העבודה והרווחה לליכוד.

<< יור >> היו"ר אבי ניסנקורן: << יור >>

- - -

<< דובר >> אחמד טיבי (הרשימה המשותפת): << דובר >>

אנחנו הסיעה השלישית בגודלה, יותר גדולים מישראל ביתנו, אבל אתה סוגר איתם
עסקאות.

<< דובר >> יוליה מלינובסקי (ישראל ביתנו): << דובר >>

אתה התפצלת.

<< יור >> היו"ר אבי ניסנקורן: << יור >>

לא סגרתי ראשות ועדות.

<< דובר >> עודד פורר (ישראל ביתנו): << דובר >>

התפצלתם.

<< דובר >> אחמד טיבי (הרשימה המשותפת): << דובר >>

נהיה פי שניים מכם בפעם הבאה.

<< יור >> היו"ר אבי ניסנקורן: << יור >>

לא סגרתי ראשות ועדות.

<< דובר >> אחמד טיבי (הרשימה המשותפת): << דובר >>

סגרת. הצעת לי את החלוקה הזאת.

<< יור >> היו"ר אבי ניסנקורן: << יור >>

לא. הצעתי לך הצעה.

<< דובר >> אחמד טיבי (הרשימה המשותפת): << דובר >>

ואמרתי לך לא.

<< יור >> היו"ר אבי ניסנקורן: << יור >>

נכון, ולכן לא סגרתי ראשות ועדות.

<< דובר >> אחמד טיבי (הרשימה המשותפת): << דובר >>

הצעת לי את החלוקה הזאת. הצעת לי שישראל ביתנו – פנים, אתם – חינוך,
והליכוד – תגיד, איך? מה? אנחנו עב"מים? אתה לא רואה אותנו? אנחנו הסיעה
השלישית, אנחנו מייצגים את הציבור הערבי. מחר יירצח מישהו, תירצח אישה,
ואתה עכשיו שואל את גנץ שהוא יגיד לך אל תיתן לערבים ועדה? מה, נולדתי
אתמול?

<< יור >> היו"ר אבי ניסנקורן: << יור >>

לא שאלתי.

<< דובר >> אחמד טיבי (הרשימה המשותפת): << דובר >>

שאלת את ראש המטה, את הקמפיינרים שלכם.

<< יור >> היו"ר אבי ניסנקורן: << יור >>

לא שאלתי.

<< דובר >> אחמד טיבי (הרשימה המשותפת): << דובר >>

אני מלמד אתכם פוליטיקה. אני נולדתי אתמול? אני יודע מה עשית.

<< יור >> היו"ר אבי ניסנקורן: << יור >>

נעבור להצבעה.

<< דובר >> אחמד טיבי (הרשימה המשותפת): << דובר >>

ברצח הבא נזכיר לכם. ובסוף גנץ הולך לבקר ביישוב ערבי לדבר על אלימות,
והנציג שלו מסרב להקים ועדה לשלושה שבועות. תתביישו לכם. לא נשתתף בהצבעה
הזאת.

<< יור >> היו"ר אבי ניסנקורן: << יור >>

אין בעיה.

<< דובר >> אחמד טיבי (הרשימה המשותפת): << דובר >>

פעמיים פגעת בציבור הערבי. פעם בקמיניץ, אתה, אבי, סליחה, עם כל הכבוד
והחברות, כשמנעת הצבעה בטענות של ייעוץ משפטי, ועכשיו על הקמת ועדה למלחמה
בפשיעה ובאלימות. בסוף רצית שנצביע רק על ועדה אחת בשבילכם. תגיד, אנחנו
קבלני משנה שלכם? אנחנו הסיעה השלישית בגודלה בכנסת, לא עובר שום דבר
בלעדינו, ברור? זהו.

<< דובר >> ארבל אסטרחן: << דובר >>

תקריא את שם הוועדה ואת הנציגים שלה.

<< יור >> היו"ר אבי ניסנקורן: << יור >>

אחזור על זה. אני רק אומר עוד פעם לסדר-היום. אנחנו בוודאי לא מתנגדים
לנושא של מלחמה בפשיעה ובאלימות במגזר הערבי ובכלל. היא בהסכמה עם הליכוד,
ובהנחה שתהיה הסכמה, נקים ועדות נוספות. כרגע יש שלושה נושאים על סדר-היום.
זה לא מפחית מהנושאים האחרים ומהחשיבות של הנושאים האחרים, שכל אחד חשוב
בפני עצמו.

יו"ר הוועדות המיוחדות לא יהיה זכאי לתוספת שכר וליועץ רביעי. אני חושב
שכולם הבינו את זה.

<< דובר >> ארבל אסטרחן: << דובר >>

אז תגיד את שם הוועדה ואת ההרכב שלה. בעיקרון כשמקימים ועדה מיוחדת במצב
רגיל היא יכולה לדון בכל דבר, כולל חקיקה, כולל הצעות לסדר, אלא אם רוצים
להגביל.

<< יור >> היו"ר אבי ניסנקורן: << יור >>

מכיוון שיש ועדת הסכמות אז גם ככה זה יצטרך לעבור את ועדת ההסכמות.

הנושא הראשון הוא הנושא של מניעת התפשטות נגיף הקורונה והיערכות חירום לכך.
הרכב הוועדה – שלושה נציגים מכחול לבן, שלושה נציגים מהליכוד, נציג של ש"ס,
ישראל ביתנו, העבודה-גשר, המחנה הדמוקרטי, חד"ש, אגודת ישראל והבית היהודי.

הוועדה השנייה בנושא הרפורמה בחוק החינוך המיוחד.

<< דובר >> יוליה מלינובסקי (ישראל ביתנו): << דובר >>

אפשר שאלה?

<< יור >> היו"ר אבי ניסנקורן: << יור >>

אגיד את שלושתם ואז נצביע.

<< דובר >> יוליה מלינובסקי (ישראל ביתנו): << דובר >>

יש לי שאלה. הוועדות שאתה מקריא עכשיו זה על בסיס הוועדות הקבועות?

<< יור >> היו"ר אבי ניסנקורן: << יור >>

לא, אלו ועדות אד-הוק בנושאים האלה.

<< דובר >> יוליה מלינובסקי (ישראל ביתנו): << דובר >>

הבנתי. אבל הוועדה הזאת למשל בנושא של הקורונה זה על בסיס ועדת העבודה,
הרווחה והבריאות, נכון?

<< יור >> היו"ר אבי ניסנקורן: << יור >>

זה לא משנה, אלו ועדות אד-הוק.

<< דובר >> צבי האוזר (כחול לבן): << דובר >>

זאת ועדה ייעודית לנושא הזה.

<< דובר >> ארבל אסטרחן: << דובר >>

לא הייתה ועדת העבודה בשתי הכנסות האחרונות, אין על בסיס מה - - -

<< דובר >> יוליה מלינובסקי (ישראל ביתנו): << דובר >>

אז מי תהיה מנהלת הוועדה?

<< דובר >> יעל גרמן (כחול לבן): << דובר >>

אה, שאלה טובה.

<< דובר >> מזכירת הכנסת ירדנה מלר-הורוביץ: << דובר >>

צריך לדון בזה.

<< יור >> היו"ר אבי ניסנקורן: << יור >>

נקבע בשיתוף.

<< דובר >> יוליה מלינובסקי (ישראל ביתנו): << דובר >>

מה שאני מתכוונת זה - - -

<< דובר >> מזכירת הכנסת ירדנה מלר-הורוביץ: << דובר >>

נצטרך לדון בצוותים המקצועיים של הוועדות האלה.

<< קריאה >> קריאה: << קריאה >>

אבל את זה המזכירות קובעת, לא?

<< דובר >> יוליה מלינובסקי (ישראל ביתנו): << דובר >>

יש יושב-ראש כנסת.

<< דובר >> יוליה מלינובסקי (ישראל ביתנו): << דובר >>

ירדנה, ההערה שלי מתייחסת בדיוק לזה. זאת אומרת, אם כבר אז עדיף להקים את
הוועדות הזמניות האלו על בסיס הוועדות הקבועות שיש שם צוות מתאים. למשל,
סביר להניח שהנושא של הקורונה מתאים - - -

<< דובר >> איתן גינזבורג (כחול לבן): << דובר >>

נכון.

<< דובר >> יעל גרמן (כחול לבן): << דובר >>

צודקת.

<< יור >> היו"ר אבי ניסנקורן: << יור >>

ברור, זה יילקח בחשבון. זה הגיוני.

<< דובר >> יוליה מלינובסקי (ישראל ביתנו): << דובר >>

אותו דבר בחינוך וכוחות ההצלה.

<< דובר >> יעל גרמן (כחול לבן): << דובר >>

יש להם את רשימת האנשים שניתן לזמן ויש להם את הקשרים.

<< יור >> היו"ר אבי ניסנקורן: << יור >>

הוועדה השנייה בנושא הרפורמה בחוק החינוך המיוחד. הרכב הוועדה – שלושה
נציגי כחול לבן, שלושה נציגי ליכוד, נציג ש"ס, נציג ישראל ביתנו, נציג
העבודה-גשר, נציג המחנה הדמוקרטי, נציג תע"ל, נציג אגודת ישראל ונציג הבית
היהודי.

הוועדה השלישית בנושא טיפול כוחות ההצלה והחירום ומענה מוקדי חירום באירועי
מזג האוויר שהתרחשו ושמתרחשים בחורף הנוכחי. ההרכב – שלושה נציגי כחול לבן,
שלושה נציגי ליכוד, נציג ש"ס, נציג ישראל ביתנו, העבודה-גשר, המחנה
הדמוקרטי, נציג חד"ש, נציג דגל התורה ונציג הימין החדש.

אלה הוועדות וזה ההרכב.

<< דובר >> ארבל אסטרחן: << דובר >>

למליאה זה יצטרך לעלות עם שמות אז הסיעות - - -

<< דובר >> יוליה מלינובסקי (ישראל ביתנו): << דובר >>

אז עם כל סיעה תבררו את השמות.

<< דובר >> ארבל אסטרחן: << דובר >>

כמו שהיה עם ועדת הכנסת.

<< יור >> היו"ר אבי ניסנקורן: << יור >>

כמו ועדת הכנסת.

<< דובר >> ארבל אסטרחן: << דובר >>

עד ההצבעה יצטרכו שמות.

<< יור >> היו"ר אבי ניסנקורן: << יור >>

עד ההצבעה שמות. ואם לא, הם יוכלו להביא אנשים דה-פקטו.

<< דובר >> מזכירת הכנסת ירדנה מלר-הורוביץ: << דובר >>

שתי רשימות – הרכב סיעתי והרכב שמי.

<< דובר >> ארבל אסטרחן: << דובר >>

לא שיתפו את הסיעות בהרכבים.

<< יור >> היו"ר אבי ניסנקורן: << יור >>

בסדר, מה אפשר לעשות, אבל זה הרכב לפי הגודל היחסי.

אנחנו מצביעים. מי בעד הקמת הוועדות? מי נגד? מי נמנע?

הצבעה

בעד – 10

נגד – אין

נמנעים – אין

הקמת שלוש הוועדות אושרה.

<< יור >> היו"ר אבי ניסנקורן: << יור >>

אושר פה אחד. ברוב של 10 אושרו הקמת הוועדות.

אני שוב אומר, הוועדות האלה הוקמו מדברים שעומדים כרגע על סדר-היום אחרי
דיון מקדים עם מיקי זוהר. אהיה מוכן להוסיף עוד נושאים בתיאום רחב ולא
בהחלטה בלי תיאום רחב. כרגע אני לא אומר את ראשי הוועדות בשביל לאפשר
תיאום. תודה רבה. הישיבה נעולה.

<< סיום >> הישיבה ננעלה בשעה 22:08. << סיום >>
