הכנסת העשרים

מושב ראשון

פרוטוקול מס' 19

מישיבת ועדת הכנסת

יום שני, כ"ו בתמוז התשע"ה (13 ביולי 2015), שעה 18:20

סדר היום:

הקמת הוועדה המיוחדת ליישום הנגשת המידע הממשלתי ועקרונות שקיפותו לציבור

נכחו:

חברי הוועדה:

דוד ביטן – היו"ר

יואב בן צור

אורן חזן

יואל חסון

איילת נחמיאס ורבין

רועי פולקמן

חברי הכנסת:

עבד אל חכים חאג' יחיא

באסל גטאס

יצחק הרצוג

אורי מקלב

ניסן סלומינסקי

ייעוץ משפטי:

ארבל אסטרחן

אלעזר שטרן

מנהלת הוועדה:

אתי בן יוסף

רישום פרלמנטרי:

קובי סימן טוב

הקמת הוועדה המיוחדת ליישום הנגשת המידע הממשלתי ועקרונות שקיפותו לציבור

היו"ר דוד ביטן:

סדר היום הא הקמת הוועדה המיוחדת ליישום הנגשת המידע הממשלתי ועקרונות
שקיפותו לציבור.

אנחנו רוצים להקים ועדה חדשה. גם קיבלנו על זה מכתב בקשה מיושב ראש הכנסת.
הצעת ועדת הכנסת להקמת ועדה מיוחדת לפי סעיף 108 לתקנון הכנסת. שם הוועדה:
הוועדה המיוחדת ליישום הנגשת המידע הממשלתי ועקרונות שקיפותו לציבור.

סמכויות הוועדה: יישום הנגשת המידע הממשלתי ברוח חופש המידע; בחינת סוגי
המידע העומדים לרשות הציבור או לעיונו; גיבוש עקרונות של שקיפות ודיווחיות
של גופי הממשל; הוועדה לא תעסוק בחקיקה ובחקיקת משנה שבסמכות ועדת המדע
והטכנולוגיה או שבסמכות ועדת החוקה, חוק ומשפט, ובפרט בעניין חוק חופש
המידע, התשנ"ח-1998, או חוק הגנת הפרטיות, התשמ"א-1981, ואין בה כדי לגרוע
מסמכויות ועדות אלה בענייני חקיקה ראשית וחקיקת משנה; הוועדה לא תעסוק
בפרויקטים המצויים מזה זמן בסמכותה של ועדת המדע והטכנולוגיה, כגון: ישראל
דיגיטלית, רשות התקשוב הממשלתית (לרבות ממשל זמין והיחידה לשיפור השירות
לציבור) ומרכב"ה.

היו"ר דוד ביטן:

מה זו המרכב"ה הזו?

יואב בן צור (ש"ס):

זו הרשת הממשלתית.

יצחק הרצוג (המחנה הציוני):

זו הרשת הממשלתית הדיגיטלית.

היו"ר דוד ביטן:

כל מחלוקת בין יושב ראש הוועדה המיוחדת לבין יושב ראש ועדת המדע
והטכנולוגיה או יושב ראש ועדת החוקה, חוק ומשפט לעניין סמכויות הוועדה
המיוחדת תובא להכרעת יושב ראש הכנסת.

ארבל אסטרחן:

וזה על דעתו של יושב ראש - - -?

יצחק הרצוג (המחנה הציוני):

כן, כן, על דעתו. הוא גם אישר לנו את זה.

היו"ר דוד ביטן:

זה לא רק לסמכויות, לא רק הסמכויות – לגבי עניין מסוים שמובא.

יצחק הרצוג (המחנה הציוני):

כן. כל מחלוקת.

ארבל אסטרחן:

אז המחלוקת היא לא בעניין אם שייך לוועדה או לא?

יצחק הרצוג (המחנה הציוני):

סמכויות. בסדר, זה בעניין - - -

היו"ר דוד ביטן:

אז צריך לכתוב את זה. - - - צריך להיות בעניין מסוים. אז זו ההכרעה שלו, לא
באופן כללי.

ארבל אסטרחן:

תהיה סמכות ספציפית - - - סמכות מסוימת של - - -

היו"ר דוד ביטן:

כן. ודאי. סמכות קבועה.

אורי מקלב (יהדות התורה):

אין סמכות. אם - - - עורכת הדין ארבל אסטרחן, אני לוקח על נושאים מסוימים,
האם זה סמכות? זה הרי אותם - - -

היו"ר דוד ביטן:

לא, לכתוב את זה.

ארבל אסטרחן:

אז זה לעניין הסמכויות.

היו"ר דוד ביטן:

לעניין הסמכות בעניין מסוים.

ארבל אסטרחן:

אבל אומר חבר הכנסת אורי מקלב שזה לא רק בעניין מסוים - - -

יצחק הרצוג (המחנה הציוני):

בעניין סמכויות.

היו"ר דוד ביטן:

ו/או בעניין מסוים. ו/או. - - - את זה. כי היא רוצה להחליט. תגידו לה:
הסעיף הזה, הנושא הזה לא בסמכות. צריך להחליט. לא רק בסמכות כללית.

יצחק הרצוג (המחנה הציוני):

נכון.

אורי מקלב (יהדות התורה):

הנושא, הנושא. זה לא - - -

ארבל אסטרחן:

באופן כללי או פרטני, משהו כזה.

היו"ר דוד ביטן:

כן, משהו כזה.

יצחק הרצוג (המחנה הציוני):

בסדר.

היו"ר דוד ביטן:

הוועדה תהיה בת 11 חברים כדלקמן: הליכוד – שניים; המחנה הציוני – אחד;
הרשימה המשותפת – אחד - - -

יואל חסון (המחנה הציוני):

אצלנו כתוב שניים.

קריאה:

כאן כתוב שניים.

יצחק הרצוג (המחנה הציוני):

לא, לא, זה השתנה, כי מרצ מקבלת אחד.

היו"ר דוד ביטן:

השתנה, השתנה. אני מקריא.

יש עתיד – אחד; כולנו – אחד; מרצ – אחד; הבית היהודי – אחד; ש"ס – אחד;
ישראל ביתנו – אחד; יהדות התורה – אחד.

ארבל אסטרחן:

יושב ראש הוועדה.

היו"ר דוד ביטן:

יושבת ראש הוועדה תהיה חברת הכנסת סתיו שפיר.

ארבל אסטרחן:

מה עם שמות?

היו"ר דוד ביטן:

עכשיו, שמות יש לנו מהאופוזיציה, כרגע.

אורי מקלב (יהדות התורה):

- - - ואמרה - - -. ככה, אצלנו, בנוסח של התנאים - - - ואמרה - - - היא
מסכימה.

היו"ר דוד ביטן:

מי?

יצחק הרצוג (המחנה הציוני):

כן, היא אמרה - - - במקום - - -

היו"ר דוד ביטן:

אוקיי.

יושבת ראש הוועדה תהיה חברת הכנסת סתיו שפיר; המחנה הציוני – חברת הכנסת
סתיו שפיר; הרשימה המשותפת – חבר הכנסת יוסף ג'בארין; ישראל ביתנו – חבר
הכנסת רוברט אילטוב; יש עתיד – חבר הכנסת שי פירון.

יש מישהו פה שרוצה לתת שם?

יואב בן צור (ש"ס):

כן. ש"ס – יואב בן צור.

היו"ר דוד ביטן:

ש"ס – חבר הכנסת יואב בן צור.

כולנו.

רועי פולקמן (כולנו):

אני. בינתיים, אני.

היו"ר דוד ביטן:

מה?

רועי פולקמן (כולנו):

אני, בשלב זה – רועי פולקמן.

היו"ר דוד ביטן:

חבר הכנסת רועי פולקמן.

ארבל אסטרחן:

אז אין לנו מהליכוד, מהבית היהודי ומיהדות התורה.

היו"ר דוד ביטן:

הליכוד עוד לא נתן, הבית היהודי – רוצה לתת מישהו? מי זה מיהדות התורה חבר
פה?

אורי מקלב (יהדות התורה):

תשים אותי בינתיים. אם יש צורך - - -

היו"ר דוד ביטן:

חבר הכנסת אורי מקלב.

ניסן סלומינסקי (הבית היהודי):

תשים אותי. אז אם יהיה צורך - - -

היו"ר דוד ביטן:

וחבר הכנסת ניסן סלומינסקי. רק הליכוד לא נתן, אם כך.

ארבל אסטרחן:

רק הליכוד. אוקיי.

היו"ר דוד ביטן:

מהליכוד בינתיים אף אחד לא רוצה.

ארבל אסטרחן:

ומרצ. מהליכוד. מרצ גם לא נתנו.

היו"ר דוד ביטן:

מרצ לא נתנו.

יצחק הרצוג (המחנה הציוני):

מרצ יתנו מחר.

ארבל אסטרחן:

בסדר. הליכוד ומרצ.

היו"ר דוד ביטן:

אז מבחינתי אני יכול לקרוא את זה היום, - -

ארבל אסטרחן:

כן.

היו"ר דוד ביטן:

- - ואז תקבעו מחר שנמנה אותה ליושבת ראש.

ארבל אסטרחן:

זו הצבעה במליאה וכשהם יתנו שמות זאת תהיה רק הודעה.

היו"ר דוד ביטן:

כן. אין בעיה. תביאו לי, אנחנו נכניס את זה. אז תקבעו למחר, לבחירת - - -

מי בעד?

הצבעה

בעד – פה אחד

ההצעה להקים את הוועדה המיוחדת ליישום הנגשת המידע הממשלתי ועקרונות
שקיפותו לציבור נתקבלה.

אורי מקלב (יהדות התורה):

אפשר להגיד איזו מילת ברכה?

היו"ר דוד ביטן:

בבקשה. ממך זה טוב. אחרי כל הניסוחים.

אורי מקלב (יהדות התורה):

- - - דווקא בגלל זה, נכון. בגלל שהיינו איזה חצאי שושבינים או מחותנים
בעניין הזה, ולרגעים היינו גם לא בעד, לא בדיוק שושבינים, אולי אפילו היינו
מפרידים בעניין.

אני רק רוצה להגיד לכם, אדוני היושב-ראש וחבריי חברי הכנסת: הוועדה הזאת
התגבשה, ככה חשבו בהתחלה – לקחת נתחים מוועדת המדע והטכנולוגיה ומוועדת
החוקה, חוק ומשפט, ולא כן הדבר. הוועדה הזאת באה לקחת נושאים מסוימים,
שחושבים שהנושאים הם מאוד חשובים, שזה יישום הנגשת המידע, קביעת עקרונות
המידע שהממשלה צריכה לתת, שקיפות ודיווחיות של גופי ממשל. זה נשמע מילים
שאנחנו עדיין לא מכירים אותן. היום השירות הציבורי וחופש המידע ושקיפות,
הכול זה סלט אחד גדול. אנחנו יודעים שיש מה להפריד בין הנושאים האלה: מה
שבסמכות ועדת המדע והטכנולוגיה – ועדת המדע והטכנולוגיה; מה שבסמכות ועדת
החוקה, חוק ומשפט – ועדת החוקה, חוק ומשפט. ומכאן ואילך יש עוד כר רחב
לפעילות רחבה. ואין לנו ספק שחברת הכנסת סתיו שפיר תצליח לעשות בדברים האלה
דברים נפלאים.

אנחנו, אדוני היושב-ראש, נשתף פעולה, שיתוף פעולה מלא. ולא בכדי ביקשתי גם
להיות חבר בוועדה.

תודה.

יצחק הרצוג (המחנה הציוני):

יפה. אני רק אוסיף מילה ונסכם את הדיון: אני רוצה להודות לכל מי שהיה שותף
בקבלת ההחלטה הזאת: יושב ראש הכנסת, חבר הכנסת איתן כבל, חבר הכנסת ניסן
סלומינסקי, חבר הכנסת אורי מקלב, חבר הכנסת צחי הנגבי, וכל מי שעסק בנושא
הזה.

אני חושב שהסוגיה, שהכנסת מקימה פונקציה שעוסקת בהנגשת מידע לציבור –
הציבור שואל אותנו שאלות ולא מקבל תשובות, איך ומה, מרשויות השלטון; אחד
הדברים היותר חשובים שייקרו בכנסת מבחינת הקשר שלה עם הציבור.

אז שיהיה בהצלחה. תודה רבה.

איילת נחמיאס ורבין (המחנה הציוני):

כל הכבוד. בשעה טובה.

אורי מקלב (יהדות התורה):

תודה גם ליושב ראש האופוזיציה בעניין הזה.

הישיבה ננעלה בשעה 18:28.
