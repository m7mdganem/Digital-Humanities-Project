פרוטוקולים/ועדת הכנסת/4393

ירושלים, ד' בשבט, תשס"ב

17 בינואר, 2002

הכנסת החמש-עשרה נוסח לא מתוקן

מושב רביעי

פרוטוקול מס' 268

מישיבת ועדת הכנסת

יום שלישי, ב' בשבט התשס"ב (15 בינואר 2002), שעה 15:00

סדר היום:

ערעורים על החלטת יושב-ראש הכנסת והסגנים שלא לאשר דחיפות הצעות לסדר היום.

נכחו:

חברי הוועדה:

מ"מ היו"ר אפי אושעיה

יגאל ביבי

יצחק גאגולה

אברהם הירשזון

אליעזר כהן

סופה לנדבר

מרדכי משעני

יצחק סבן

מרינה סולודקין

גנדי ריגר

יובל שטייניץ

יורי שטרן

יועצת משפטית: עו"ד ארבל אסטרחן

מנהלת הוועדה: אתי בן-יוסף

קצרנית: שלומית כהן

ערעורים על החלטת יושב-ראש הכנסת והסגנים שלא לאשר דחיפות הצעות לסדר היום

היו"ר אפי אושעיה:

אני פותח את ישיבת הוועדה. הנושא הוא ערעורים על החלטת יושב-ראש הכנסת
והסגנים שלא לאשר דחיפות הצעות לסדר היום.

הערעור הראשון הוא של חבר הכנסת אליעזר כהן בנושא: תימלול שיחות בין ליברמן
לנתניהו בניגוד לצו בית המשפט.

חבר הכנסת כהן, נמק והסבר.

אליעזר כהן:

אני לא יודע מה קרה בנשיאות הכנסת, אבל קרתה שם תקלה. הנושא הוא מאוד רגיש,
הנושא הוא בכותרות. תסתכל על הנוכחות כאן, הנושא מעניין את כולם.

היו"ר אפי אושעיה:

מי בעד? מי נגד?

ה צ ב ע ה

בעד – רוב

נגד – אין

היו"ר אפי אושעיה:

הערעור התקבל פה אחד.

הערעור הבא הוא של חבר הכנסת ברכה בנושא: החלטת הקבינט בעניין המסגד בנצרת.
חבר הכנסת ברכה איננו נוכח, ולכן לא נדון בערעורו.

הערעור הבא הוא של חבר הכנסת גנדי ריגר בנושא: האבטלה בישראל ביחס למדינות
המערב.

חבר הכנסת גנדי ריגר, למה הנושא הזה דחוף?

גנדי ריגר:

אבטלה זה לא דחוף?

היו"ר אפי אושעיה:

אבל זה דבר מתמשך, זה לא דבר שקרה השבוע.

גנדי ריגר:

זה דבר שקרה היום. לפני התקציב אנחנו צריכים לחשוב היטב על מצב האבטלה,
ולאחד את כל הכוחות לשנות את המצב.

היו"ר אפי אושעיה:

התקציב זה סיבה טובה.

מי בעד? מי נגד?

ה צ ב ע ה

בעד – רוב

נגד – אין

היו"ר אפי אושעיה:

הערעור התקבל.

תודה רבה. הישיבה נעולה.

הישיבה ננעלה בשעה 15:05
