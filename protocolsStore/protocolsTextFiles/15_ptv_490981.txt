פרוטוקולים/ועדת הכנסת/2773

ירושלים, ו' באדר, תשס"א

1 במרץ, 2001

הכנסת החמש-עשרה נוסח לא מתוקן

מושב שלישי

פרוטוקול מס' 162

מישיבת ועדת הכנסת

יום רביעי, כ"ח בשבט התשס"א (21 בפברואר 2001), שעה 10:00

נכחו:

חברי הוועדה: סלאח טריף - היו"ר

יולי אדלשטיין

מיכאל איתן

יצחק גאגולה

זהבה גלאון

משה גפני

נעמי חזן

שאול יהלום

אמנון כהן

מקסים לוי

סופה לנדבר

משולם נהרי

אופיר פינס-פז

יאיר פרץ

קולט אביטל

דוד טל

אליעזר כהן

רחמים מלול

מיכאל נודלמן

אריה סויסה

מאיר פרוש

דליה רבין-פילוסוף

מוזמנים: חבר-הכנסת אבשלום וילן

חברת-הכנסת יהודית נאות

מנהלת הוועדה: אתי בן-יוסף

סגן מזכיר הכנסת: דוד לב

יועץ משפטי של הכנסת: צבי ענבר

יועצת משפטית: ארבל אסטרחן

סדר-היום: בקשות חברי-הכנסת לפטור מחובת הנחה מוקדמת על שולחן הכנסת

את הצעות החוק הבאות:

 1) הצעת חוק העונשין (תיקון - החלת סייגים לשחרור מוקדם),

התשס"א-2001 - חה"כ י' נאות.

2) הצעת חוק לשחרור מוקדם של אסירים) (תיקוני חקיקה)

(תיקון - ביטול החוק), התשס"א-2001 - חה"כ נ' חזן ו-א' וילן.

בקשות חברי-הכנסת לפטור מחובת הנחה מוקדמת על שולחן הכנסת את הצעות החוק
הבאות:

1) הצעת חוק העונשין (תיקון - החלת סייגים לשחרור מוקדם),

התשס"א-2001

(מאת חה"כ י' נאות)

2) הצעת חוק לשחרור מוקדם של אסירים (תיקוני חקיקה),

(תיקון - ביטול החוק), התשס"א-‏2001

(מאת חה"כ נ' חזן ו-א' וילן)

היו"ר ס' טריף:

אני פותח את הישיבה.

מ' גפני:

שאלה לסדר - יושב-ראש הוועדה, ביקשתי השבוע להגיש הצעת חוק פרטית, שהונחה
לפני חודשיים ועברה את כל התהליכים, ואמרו לעוזרי שלא מגישים בתקופה הזו
הצעות חוק ופרטיות.

י' אדלשטיין:

זו החלטת הנשיאות.

מ' גפני:

בלי להכנס לגופו של עניין ולגופם של חוקים שמונחים כאן בפני הוועדה, אני
שואל האם זה ראוי? דרך אגב, הצעת החוק שלי חשובה מאד.

היו"ר ס' טריף:

ללא ספק.

א' פינס-פז:

ללא ספק.

ר' מלול:

השאלה הגדולה היא האם הצעת החוק שלך כוללת גם את דרעי. אם היא תכלול גם את
דרעי, היא תונח פה על השולחן.

מ' גפני:

אני שואל: האם יש איזו שהיא הצעת חוק שמסתובבת בכנסת בעשר השנים האחרונות
שלא נוגעת לדרעי?!

ר' מלול:

היא לא נוגעת. תודה רבה.

י' נאות:

חבר-הכנסת גפני, האם הצטרפת לשינוי? גם אני חשה כך.

מ' גפני:

יושב-ראש הוועדה, אני מבין, שעל-פי התקנון, אם מגישים בקשה לשחרור מחובת
הנחה, אתה חייב מכוח התקנון להביא זאת לדיון. אני שואל, כשאלה לסדר, האם זה
ראוי.

י' פרץ:

- - -זה פיקוח נפש.

היו"ר ס' טריף:

חבר-הכנסת יאיר פרץ! חבר-הכנסת גפני, אשיב לך.

מ' גפני:

כאשר חברים בכנסת הגישו הצעות חוק חשובות, ולא מאפשרים להם להגיש זאת
ודוחים את זה - האם מן הראוי שוועדת הכנסת ביום כזה תשחרר מחובת הנחה?

היו"ר ס' טריף:

ראשית, אדוני נתן את התשובה בעצמו ואמר שאני מחוייב על-פי התקנון.

מ' גפני:

זה בסדר.

היו"ר ס' טריף:

אני צריך לכבד את התקנון וגם את אתכם - כול-כם.

שנית, בעניין החלטת הנשיאות, זו החלטה שכבודה במקומה מונח. אם, נניח, בשבוע
הבא הנשיאות תגיד שמניחים את הצעות החוק--

מ' גפני:

--נדון על זה.

היו"ר ס' טריף:

--מי שלמשל היום יקבל פטור, שלא יכול לקבל אותו בשבוע הבא על-פי התקנון -
מהוועדה הזו לא יכול. ברגע שהוא הניח אותו, תוך יומיים צריכים להחליט. זו
החובה בתקנון.

מ' גפני:

יש שני סעיפים בתקנון.

היו"ר ס' טריף:

אני מקבל את משאלת הלב שלך. אני שומע אותה, ואני לא יכול לקבל אותה.

מ' גפני:

אינני מכיר אפילו את החוקים האלה.

י' פרץ:

לא יקרה שום אסון, אם זה יונח 45 יום. זה לא פיקוח נפש.

היו"ר ס' טריף:

בסדר. עדיין לא התחלנו.

לפנינו מונחות בקשות חברי-הכנסת לפטור מחובת הנחה מוקדמת על שולחן הכנסת את
הצעות החוק הבאות: הצעת חוק העונשין (תיקון - החלת סייגים לשחרור מוקדם),
התשס"א-2001, של חברת-הכנסת יהודית נאות, והצעת חוק לשחרור מוקדם של אסירים
(תיקוני חקיקה) (תיקון - ביטול החוק), התשס"א-2001, של חברי-הכנסת נעמי חזן
ואבשלום וילן. נתחיל בחברת-הכנסת יהודית נאות, שתנמק לנו את הצורך ואת
הדחיפות בפטור מחובת הנחה.

י' נאות:

אדוני היושב-ראש, עמיתיי חברי-הכנסת, יש שלושה נימוקים לפחות למה הנושא
דחוף. אני רוצה לתת לכם דוגמא: אשה קשישה, שהלכה לבנק להוציא את קצבת
הביטוח הלאומי שלה, יצאה מהבנק והתנפל עליה בחור צעיר.

ש' יהלום:

האם היא זו מנהריה?

י' נאות:

היא לא מנהריה. הצעיר היכה אותה כי ניסתה להחזיק את ארנקה הבלה, חטף את
ארנקה, נתן לה סנוקרת, הפיל אותה ונמלט. האיש הזה אמור לעמוד בפני ועדת
שחרורים ולצאת מהכלא. האשה בחרדה. זו אחת מתוצאות החוק.

מ' נהרי:

אם הוא ייצא לאחר שלושה חודשים, האם היא לא תהיה בחרדה? האם היא לא תהיה
בחרד, אם זה אחרי שלושה חודשים?

ד' רבין-פילוסוף:

טוב שזה מצחיק אתכם. נורא נחמד שזה מצחיק אתכם.

י' נאות:

הדוגמא הזו ממחישה, שלמרות התוצאה החיובית של החוק הזה כלפי אדם שאתה רוצה
ביקרו, יש לו גם תוצאות שליליות כלפי גופים שאולי אלמלא היינו עוסקים
בחבר-הכנסת לשעבר דרעי- - -

ד' רבין-פילוסוף:

אולי באמת נעשה חוק דרעי. שיעשו חוק דרעי, ויעזבו אותנו.

י' נאות:

זו, בדיוק, הנקודה.

מ' נהרי:

קראתם לו: חוק דרעי.

י' גאגולה:

חברת-הכנסת נאות, האם אני יכול לדעת מה שם החוק?

ד' רבין-פילוסוף:

רובי ריבלין.

י' נאות:

אי אפשר להפריע. תנו לי לסיים. אני רוצה לומר לכם, שכתוצאה מכניסת החוק
לתוקף, אם הבג"צים יפלו, וזו הנחת היסוד שלי- - -

דובר:

מה?

י' נאות:

זו הנחת היסוד, אחרת אתה לא מגיש חוק. אם אתם לא נפלתם, אין על מה לדבר ואז
הכל בטל וזה הופך ל-VOID. אבל, אם החוק נכנס לתוקפו, המשמעות היא שישנם
דברים שעשוי להיות שהכנסת תסכים ברוב קולותיה. אני לא פוסקת מה הכנסת
תסכים. אני אומרת, שהכנסת צריכה לדון, משום שאחרת אנו עוסקים בשחרור אסירים
שאולי כולנו לא רוצים. - זה נימוק אחד.

היו"ר ס' טריף:

תודה. זה מספיק.

י' נאות:

תן לי, בבקשה, לסיים. משרד המשפטים הניח היום על שולחן הכנסת את ההצעה שלו,
כך שממילא הנושא יעלה. אנו מבקשים, שזה גם יהיה יחד. זה לא לחלוטין זהה.
ברור לי, שאם צבי ענבר יקרא, הרי שזה לא זהה לחלוטין.

י' פרץ:

זה אותו עקרון.

י' נאות:

לכן, אנו הלכנו בדרך הזו שכבר הכל יידון ביחד. - זה הנימוק השני.

הנימוק השלישי - זיכרו את הגברת הזו שלעבריין שלה אין שום סיבה להיות
משוחרר.

י' פרץ:

יש לי שאלת הבהרה.

היו"ר ס' טריף:

לא.

ז' גלאון:

היא מדברת. מה קורה פה?

י' נאות:

אי אפשר לדבר. זה בלתי אפשרי.

היו"ר ס' טריף:

חברים! חברת-הכנסת יהודית נאות, בבקשה. חברת-הכנסת יהודית נאות, האם את
מסיימת את הטיעונים שלך?

י' נאות:

אני רוצה להגיד את המשפט המסיים שלי. אני חושבת, שבפטור מחובת הנחה המבחן
היחידי צריך להיות הדחיפות. אלמלא כן, לא היה מקום לבוא ולומר: "היום כן,
ולא בעוד 45 ימים". הדחיפות היא משמעות כניסת החוק ההוא לתוקפו, וקראתי את
כל העיתונים בנושא ויש כאן הרבה מאד הסתייגויות לרבים מחברי-הכנסת שעשוי
להיות שמה שכתוב בהצעת החוק שלי - לפחות חלק מזה יהיה קביל על כולם.

היו"ר ס' טריף:

תודה רבה. חברת-הכנסת נעמי חזן, בבקשה.

נ' חזן:

הבקשה של חבר-הכנסת אבשלום וילן ושלי מבוססת על שלושה טיעונים. פטור מחובת
הנחה הוא דבר שבעבר התנגדתי לו, אלא אם זה בנסיבות מאד מיוחדות. אני חושבת,
שזה מוצדק במקרה הזה.

חבר-הכנסת גאגולה, אני מבקשת תשומת לב.

י' גאגולה:

אני שם לב, ואני נדהם. אלה נסיבות מיוחדות.

נ' חזן:

אני חושבת שכן, ואנסה לנמק בשלושה טיעונים מרכזיים. זהו נימוק ראשון: כידוע
לנו, כולנו או רובנו ישבנו במליאת הכנסת, והיתה מחלוקת קשה מאד וכמעט
תקדימית לגבי תוצאות ההצבעה. תוצאות ההצבעה עדיין נמצאות במחלוקת, גם
מבחינה ציבורית. משום שיש מחלוקת על תוצאות ההצבעה, אני חושבת שמן הראוי
שהכנסת תכריע.

היו"ר ס' טריף:

חברת-הכנסת יהודית נאות, את מפריעה לחברת-הכנסת נעמי חזן.

י' נאות:

אני מתנצלת. חברת-הכנסת גלאון ביקשה ממני לשמור לה את המקום.

ד' טל:

ממתי שומרים בכנסת כסא?

נ' חזן:

אדוני, משום שיש רצף מסויים בנימוקים, אחזור על התחלת הנימוק הראשון
שניסיתי להסביר. הנימוק הראשון לבקשה הוא, שקיימת מחלוקת בכנסת וקיימת גם
מחלוקת ציבורית לגבי תוצאות ההצבעה. מן הראוי, שהכנסת, בצורה מסודרת
ומתוקנת, תצביע על הנושא הזה שהוא נושא שנוי במחלוקת.

י' פרץ:

גבירתי, אולי נחכה עד שבג"ץ יחליט.

נ' חזן:

הנושא הזה תלוי ועומד בפני בג"ץ. שנית, אינני חושבת, שמן הראוי שבג"ץ יכריע
לגבי פרוצדורות של הכנסת. יש לנו, כריבון, הזדמנות לתקן או לפחות להחליט
בשביל עצמנו מה ראוי ומה - לא. עצם הבאת הנושא הזה להצבעה חוזרת מוציאה את
הנושא הזה מידי בית-המשפט הגבוה לצדק, שלדעתי לא צריך להתערב בפרוצדורות של
הכנסת.

היו"ר ס' טריף:

מאה אחוז.

נ' חזן:

סיבה שלישית, שהוזכרה ע"י עמיתתי וחברתי, חברת-הכנסת יהודית נאות, היא שיש
הצעת חוק ממשלתית בנושא דומה, ולא מן הראוי שהצעות חוק פרטיות לא יובאו
באותו מועד להכרעה של מליאת הכנסת.

י' נאות:

הגם כשהן הונחו קודם.

היו"ר ס' טריף:

מיד נפתח את הדיון, כאשר ראשון הדוברים הוא חבר-הכנסת יהלום. אני מבקש
מכולם להקשיב זה לזה.

האם הצעת חוק ממשלתית הונחה על שולחן הכנסת?

י' נאות:

תונח.

היו"ר ס' טריף:

עובדה היא, שאין כרגע. היום, לא מניחים.

יש רשימת דוברים. אני מצטער מאד, שאתן מפריעות ואתם מפריעים.

ד' רבין-פילוסוף:

היושב-ראש טריף, האם יש דיון או הצבעה?

היו"ר ס' טריף:

יש דיון.

ז' גלאון:

אבל, בדרך כלל, זו רק הצבעה. בפרוצדורות אתה מצביע מיד.

ש' יהלום:

מה את מדברת?

ר' מלול:

כזו תמימות.

היו"ר ס' טריף:

היא מדברת על מצבי כעס, בהם אני ישר מצביע, וזה לא המצב הפעם. אני צריך
לקיים דיון בסוגיה החשובה הזו.

ז' גלאון:

אם יש דיון, גם אני מבקשת רשות דיבור.

היו"ר ס' טריף:

חברת-הכנסת יהודית נאות, האם את רוצה שתהיה הכרעה בעניין?

אליעזר כהן:

אדוני היושב-ראש, האפשר להגדיר על מה אנו מדברים?

י' נאות:

מבין כולם, האם אתה שם לב אלי?

היו"ר ס' טריף:

רבותי, תנו לי לדבר. אם זה ימשיך כך, אעשה הפסקה.

אנו מדברים בסוגיה של בקשה לפטור מחובת הנחה. באופן עקבי, אני נגד, כפי
שאמרה חברת-הכנסת נעמי חזן. אינני אוהב את השימוש בעניין הזה, וצריך להסדיר
את העניין הזה משום שאנו מרבים מאד להשתמש בעניין הזה.

י' נאות:

עשיתי עבודת מחקר.

מ' איתן:

דרך אגב, זה אחד מהישגיך האישיים. זה לא היה אף פעם.

היו"ר ס' טריף:

אם אתה מדבר בסוגריים, אני מקבל זאת.

דובר:

למה שלא נצביע?

היו"ר ס' טריף:

אני לא יכול. פעם ביקשתי מהיועץ המשפטי חוות דעת בעניין, שאמר שאפילו אין
לי שיקול דעת וברגע שמוגשת בקשה אני חייב לדון.

במצב כאן בכנסת, שאין קואליציה ואין אופוזיציה ולא יודעים איפה כל אחד
נמצא, הכל פרוץ, לצערי. אנו משתמשים בתקנון שנועד לתת לנו סעד.

א' וילן:

היושב-ראש טריף, אין בעיה.

היו"ר ס' טריף:

אי אפשר כך. חבר-הכנסת וילן, האם אתה לידי כדי להפריע לי?

א' וילן:

מה פתאום? תקבע פגישה עם חבר-הכנסת יאיר פרץ.

י' אדלשטיין:

האם ביום שברק פורש אתה מתבדר?

א' וילן:

מה קרה?

היו"ר ס' טריף:

צריך להקשיב אחד לשני. אני מבקש מחברת-הכנסת יהודית נאות כל הזמן: יש לך פה
הצעה.

רבותי, אני אומר כאן שבעיניי זה שימוש חורג בסעיף של התקנון, והסעיף הזה
באמת בא לתת סעד במקרה של דחיפות בלתי רגילה.

נ' חזן:

זו דחיפות בלתי רגילה.

היו"ר ס' טריף:

צריך לפטור חוק מחובת הנחה - לשחרר מחובת הנחה - כדי שלא ימתין גם בכנסת.

נ' חזן:

מדובר על שיקול דעת על תוצאות הצבעה.

ר' מלול:

בדיוק ההיפך.

היו"ר ס' טריף:

חבר-הכנסת מלול, סלח לי אך למה את המתערב? תעזור לי. זה לא יכול להיות כך.
אני מנסה לומר את דבריי.

אני חושב, שהתקנון נתן את המקרה הזה לא לכל חקיקה, אלא לחקיקה שיש בה צורך
לחירום או בעיקר משהו ביטחוני - ביטחון הציבור ומה שאתם רוצים. דעתי,
בסוגיה הזו, ידועה. לגבי הנימוקים שהעליתם, זה נושא שצריך לשקול אותו
בודאי. לכן, אני רוצה לקיים דיון, אבל אני רוצה שנשמע זה את זה בלי הפרעה.
אם נתחיל להפריע, לא נוכל להמשיך בדיון. רשמתי כאן שורת דוברים. בקשתי היא
שכל אחד ידבר וינמק שתי דקות, ונהיה צמודים לסיכום הזה, וכל אחד ישמע את
האחר בנחת. חבר-הכנסת יהלום הוא ראשון הדוברים, ואחריו חבר-הכנסת מיכאל
איתן.

ש' יהלום:

לפני שאני אומר את דעתי, ברצוני להבהיר שאני הצבעתי נגד חוק ריבלין. אם
יובאו הצעות לתיקון, אצביע בעדן. יותר מזה - ביום זה שני תונח על שולחן
הכנסת הצעת חוק שאני חתום עליה, שמנסה גם לתקן ולהוסיף דברים כמו אלימות
וכל מיני דברים ביטחוניים.

אף על פי כן, אני פונה לחברים לא להצביע בעד פטור מחובת ההנחה, וגם אמרתי
זאת אתמול בלילה לחברת-הכנסת נאות. אני פותח דוקא בהצעת החוק של חברי-הכנסת
אבשלום וילן ונעמי חזן. הכנסת אמרה את דברה. זה כאב לי, והייתי ב-47 ולא
ב-48. כרגע, התוצאה סופית, וכך החליט יושב-ראש הכנסת. אני מבקש לא לפגוע
בסמכות המוסדות שלנו. אם יש בג"ץ - יש בג"ץ. זו לא דחיפות. היושב-ראש קבע,
והיועץ המשפטי לכנסת קבע. חברת-הכנסת נעמי חזן, כמו שאת דורשת לכבד בדברים
אחרים לכבד - בבקשה, תכבדי, ולא בדבר שנוגע לך את פתאום מזלזלת ואומרת שזה
נתון במחלוקת. הכנסת קבעה את דברה. לא יכול להיות, שמול החלטת כנסת יהיה
דיון דחוף בפרוצדורות. אפשר לשנות החלטת כנסת בפרוצדורה הרגילה, אבל לא
לבוא מול החלטה שהמליאה קיבלה, ב-48 מול 47, ולעשות חוק שמרוקן את העניין
הזה ולתת לו קדימות. זה נגד החלטת המליאה.

י' גאגולה:

אני מסכים איתו.

ש' יהלום:

גם בהחלטה של חברת-הכנסת יהודית נאות - אם היא היתה מצומצמת בלבד על אותה
קשישה, דהיינו בעיות של אלימות, בעיות של ביטחון--

י' נאות:

--סמים.

ש' יהלום:

--וסמים, שהיינו יכולים לחשוב שנשמטה עינו של המחוקק ויש צורך להוסיף,
מילא. אבל, היא מכניסה בהחלטתה גם דברים שהיה ברור- - -

היו"ר ס' טריף:

חבר-הכנסת יהלום, נדמה לי שהחוק קובע שיש ועדה שצריכה לשקול.

ש' יהלום:

היא הכניסה סעיפים בחוק, שמי שהצביע בעד החוק - זה סותר את מה שהוא הצביע
בעד. יש שם סעיפים, ולא הכל על הזקנה מנהריה.

י' נאות:

לא דיברתי על הזקנה מנהריה. לא את כולם ולא את הזקנה מנהריה.

היו"ר ס' טריף:

חברת-הכנסת יהודית נאות, סליחה אך אל תגיבי לכל אחד.

י' נאות:

זה שייך למפלגה שלך.

היו"ר ס' טריף:

אני קורא אותךְ לסדר פעם ראשונה, פעם שניה.

י' נאות:

אני לא מדברת בהכללות.

היו"ר ס' טריף:

האם את רוצה פעם שלישית?

י' נאות:

- - -

היו"ר ס' טריף:

פעם שלישית - תצאי החוצה. אל תגיבי. מה זה?

ש' יהלום:

הזקנה ממקום X.

לכן, אני פונה גם לחברים שהצביעו כמוני נגד החוק: בואו ולא נזלזל בתהליכי
הפרוצדורה של הכנסת. נביא את החוק ב-45 יום, ונדון בו. אני מודיע, שאם יהיה
חוק כזה אצביע בעדו. אבל, לא לעשות זילות מהחלטות המליאה.

היו"ר ס' טריף:

חבר-הכנסת מיכאל איתן איננו כאן. חבר-הכנסת גפני, בבקשה.

מ' גפני:

אשתדל לעשות זאת ממש בקצרה. אני מסכים, שצריך לעשות שינויים בחוק ריבלין.
אני סבור, שלמשל הדברים שהעלתה חברת-הכנסת נאות לגבי הנושא הזה- - -

ר' מלול:

למה אתה צוחק? האם זה לא חוק ריבלין?

עיתונאי:

מיום ליום זה חוק ריבלין.

היו"ר ס' טריף:

חבר-הכנסת מלול, אני מבקש.

ר' מלול:

אנשים יושבים בצד וצוחקים. זהו חוק ריבלין.

היו"ר ס' טריף:

לא. אינני יכול לשלוט בכל אדם שיושב בצד. אני יכול לבקש מכם רק קצת איפוק.

מ' גפני:

אני סבור שיש לעשות תיקונים בחוק ריבלין, ואני מדבר על החוק לגופו של
עניין. מה שהעלתה חברת-הכנסת נאות על עבירות סמים, עבירות אלימות והדברים
שהם עבירות כאלה - צריך לעשות שינויים, והכנסת מקבלת חוקים שלפעמים נכנסים
בהם נושאים שאינם בדיוק לגופו של עניין. הצעות החוק, שמבוקש עכשיו לגביהן
שחרור מחובת הנחה - אני גם לא בטוח שיש שם דברים שהם בדיוק לגופו של עניין.
אבל, אני אומר שצריך לעשות שינויים.

עתה, ברצוני לומר בקיצור שתי הערות לגבי הבקשה לשחרור מחובת הנחה. דבר אחד
הוא, כפי שאמרתי בתחילה, שלא נותנים השבוע, בתקופה הזו, להביא הצעות חוק
ופרטיות שהונחו כחוק. לכן, אני סבור שאין מקום עכשיו לשחרר מחובת הנחה,
בשעה שיש חוקים דחופים שהונחו כדין והכל בסדר.

אבל, ברצוני להגיד את הנימוק השני. יושבים פה חבר-הכנסת אופיר פינס-פז,
היועץ המשפטי של הכנסת ויושב-ראש ועדת הכנסת. אני הולך להגיד דבר שאינני
מסכים איתו, אך זו היתה ההחלטה בדיון שהתקיים אתמול. היה דיון על הצעה
לתיקון התקנון של חבר-הכנסת רחבעם זאבי, כתוצאה מאותה הצבעה של ה-48 נגד
47, ויש בג"ץ שהגישו חבר-הכנסת אופיר פינס-פז ואחרים. היינו אתמול בוועדת
הכנסת מספר מצומצם מאד של חברים, וברצוני להגיד זאת לכל החברים. ביקש
חבר-הכנסת אופיר פינס-פז לא לשנות את התקנון, מכיון שעומד ותלוי בג"ץ
בעניין הזה, ואני לא הסכמתי.

היו"ר ס' טריף:

קיבלנו את דעתו.

מ' גפני:

אנו קיבלנו את דעת חבר-הכנסת פינס-פז, מכיון שאנו תמיד משתדלים לקבל את דעת
היועץ המשפטי. היועץ המשפטי אמר, שכל עוד תלוי ועומד בג"ץ בעניין הזה, עדיף
לקיים רק חילופי דברים, לדבר בין החברים, אבל לא לקבל החלטה.

צ' ענבר:

לא בגלל הבג"ץ.

היו"ר ס' טריף:

זה לא בגלל הבג"ץ.

צ' ענבר:

אמרתי: כיון שפונה יושב-ראש סיעה גדולה ומבקש דבר כזה, מן הראוי להיענות
לו.

מ' גפני:

נכון. אני מתנצל. צודק צבי ענבר. אמר היועץ המשפטי של הכנסת אתמול בחדר
הזה, בישיבת הוועדה: כיון שפונה יושב-ראש ישראל אחת, שהוא אחד מהעותרים
לבג"ץ ומבקש- - -

היו"ר ס' טריף:

הוא ראש סיעת ישראל אחת. אל תסבך אותו.

ר' מלול:

אבל, ברק התפטר.

מ' גפני:

הוא ביקש כאן מוועדת הכנסת לא לקיים דיון, מכיון שזה תלוי ועומד. היועץ
המשפטי לכנסת אמר, שאם חבר-הכנסת אופיר פינס-פז מבקש בקשה כזו, צריך להתחשב
בזה. אדוני היועץ המשפטי, אני מבין שאתה גם הסתמכת על כך שהוא גם היה יכול
לבקש התייעצות סיעתית.

צ' ענבר:

לא.

מ' גפני:

לא חשוב, אבל העיקרון ברור.

היו"ר ס' טריף:

אני מודיע, שכל מי שמפריע לא יקבל רשות דיבור.

מ' גפני:

לכן, אני סבור, לאחר החלטת הוועדה אתמול, שהיא תקפה גם לגבי ההצעה הזאת,
מכיון שאם בג"ץ יחליט שההחלטת הכנסת לא היתה חוקית או שהמספרים השתנו ואז
החוק לא התקבל, אין מקום להצבעה על חוק ולבקש שחרור מחובת הנחה--

י' פרץ:

--כשהוא עדיין לא בא לעולם.

מ' גפני:

ועדת הכנסת לא יכולה לעשות מעצמה צחוק: אתמול - לדחות דיון בתיקון התקנון
כתוצאה מההצבעה, והיום - לשחרר מחובת הנחה חוק, כשאנו עדיין לא יודעים מה
יהיה בבג"ץ. אי אפשר לעשות צחוק מעצמנו.

י' נאות:

התקנון- - -

היו"ר ס' טריף:

חברת-הכנסת נאות!

מ' גפני:

לא. יש עוד סעיף בתקנון.

נ' חזן:

חבר-הכנסת גפני, האם אתה מוכן שבג"ץ יכריע?

היו"ר ס' טריף:

חברת-הכנסת נעמי חזן וחברת-הכנסת יהודית נאות!

מ' גפני:

אבל, את לא היית אתמול בוועדה.

נ' חזן:

האם אתה מוכן שבג"ץ יכריע?

היו"ר ס' טריף:

חברת-הכנסת נעמי חזן, אני קורא אותך לסדר.

מ' גפני:

ממש לא.

נ' חזן:

אם כך, תצביע על-פי מצפונך.

מ' גפני:

אני מכבד את חבר-הכנסת אופיר פינס-פז ואני מקבל את בקשתו.

היו"ר ס' טריף:

חבר-הכנסת גפני, אני קורא אותך לסדר. אי אפשר כך. אני לא יכול.

דובר:

יוסי שריד הגיש. האם הוא רוצה שבג"ץ יכריע?

י' נאות:

- - -

היו"ר ס' טריף:

אני מכריז על הפסקת הישיבה.

דובר:

כמה זמן?

היו"ר ס' טריף:

אני לא יודע. חברת-הכנסת יהודית נאות תשתוק.

(הישיבה הופסקה בשעה 10:29.)

(הישיבה חודשה בשעה 10:31.)

היו"ר ס' טריף:

אני מחדש את הישיבה. מי שיפריע מרגע זה ואילך - ייצא מהאולם. חברת-הכנסת
יהודית נאות, אני שומע את קולה.

י' נאות:

יש- - -

היו"ר ס' טריף:

האם את מוכנה לצאת החוצה--

י' נאות:

לא.

היו"ר ס' טריף:

--ולא להפריע לי?

י' נאות:

לא.

היו"ר ס' טריף:

תצאי החוצה, בבקשה.

י' נאות:

אני בחוץ.

היו"ר ס' טריף:

תירגעי קצת, ותבואי.

י' נאות:

אולי אתה תירגע?

היו"ר ס' טריף:

שתי תה או מים - בסדר? מה קרה לךְ פה?

י' נאות:

אני בחוץ, ואני שומעת- - -

היו"ר ס' טריף:

אני שומע את הקול שלךְ מפריע עד פה. שבי ותירגעי. מה קרה לךְ?

י' נאות:

יש לך בעיה- - -

היו"ר ס' טריף:

סליחה. חברת-הכנסת יהודית נאות, זה לא מכובד. האם את יכולה לשבת?

י' נאות:

לא. יש לו בעיה. אני בחוץ שומעת אותך מעיר.

היו"ר ס' טריף:

אני מעיר לך, כי הקול שלךְ מפריע.

י' נאות:

יש לך בעיה עם הקול שלי - תתרגל.

היו"ר ס' טריף:

אין לי בעיה עם הקול שלךְ. יש לי בעיה עם ההתנהגות שלךְ. שבי ותירגעי קצת.

ד' טל:

נגמור, נצביע ונלך.

היו"ר ס' טריף:

חברת-הכנסת נאות, במקומךְ לא הייתי מעיר הערות כאלו.

חבר-הכנסת טל היה ברשות דיבור, והדובר אחריו הוא חבר-הכנסת פינס-פז. רבותי,
אני מבקש לעשות זאת בקיצור נמרץ.

ז' גלאון:

נרשמתי לפניו.

היו"ר ס' טריף:

יש לי רשימה.

ד' טל:

אעשה זאת בדקה. ברצוני לומר לאדוני, לחבריי ולעמיתיי חברי-הכנסת מסיעות
אחרות: מה שקרה בשבוע האחרון, מאז החוק הזה עבר, הוא שיש נסיון שפל להלך
אימים כאן על בעלי תפקידים בכירים בכנסת הזאת, שאף לא אחד מאיתנו חושב שהם
נגועים בצורה כזו או אחרת ושאף לא אחד מאיתנו חושב שיש לאדם כזה או אחר
נגיעה כזו או אחרת. מה קרה? זה יועץ משפטי בעל שם, שלא תמיד אולי הייתי
מאושר מכל החלטותיו, אבל הוא יועץ משפטי שקיבלנו תמיד את הכרעותיו. אתם
לימדתם תמיד את כל העולם - מחנכי כל הדור הזה - שזה שלטון החוק ולמה צריך
לקבל את דעתו של יועץ משפטי. לפתע, עכשיו, לא מקובל עליכם מה אומר יועץ
משפטי? לא מכבדים אותו?

א' פינס-פז:

זה לא יועץ משפטי.

ד' טל:

מנסים להטיל בו דופי? ראיתי אתמול בשידורי הטלויזיה, והייתי המום. מה קרה
לכם? איבדתם כל כיוון. למה? האם רק בגלל שעבר חוק בניגוד להשקפת עולמכם?
האם זה בגלל שעבר חוק בניגוד להצבעתכם? יש דרכים מסויימות לעשות זאת. אנו
משטר פרלמנטרי דמוקרטי כאן, אפשר לעשות זאת ויש את הדרכים לעשות זאת.

יותר מכך - ברצוני לחזור ולו במעט לְמה שאמרת. הוועדה הזו, לאורך כל הדרך,
בדברים שהיו מאד מיוחדים, אכן נתנה דעתה ואיפשרה פטור מחובת הנחה. הדבר הזה
מתברר כרגע גם בבג"ץ, אבל גם אם לא היה מתברר בבג"ץ אינני חושב שיש לו
דחיפות. דין הבקשה הזו להידחות. אני סבור, שטוב יעשו עמיתיי, חברי-הכנסת
שהגישו את הצעת החוק הזו, אם ימתינו שהצעת החוק הזו תבשיל במשך 45 יום.
יהיה פרק זמן די והותר לחברי-הכנסת לעיין בהצעת החוק, ללמוד אותה מכל
הכיוונים שלה ואולי אפילו לתמוך בה.

היו"ר ס' טריף:

תודה. עתה, חברת-הכנסת זהבה גלאון.

ז' גלאון:

אדוני היושב-ראש, יש הרבה טיעונים לגוף החוק. אני מציעה, שמי שדיבר לפני
ומי שידבר אחרי לא ידבר כרגע לגוף החוק. השאלה היא האם אנו, בתור ועדת
כנסת, עושים שיקול דעת כמו שעשינו בשורה של מקרים; אני יכולה לתת לך כאן
מספר דוגמאות, שחלקן יותר טובות וחלקן טובות פחות וברובן תמכתי בפטור מחובת
הנחה ואני חושבת שהיה נכון לעשות זאת. האם בחוק הזה אין דחיפות? ברצוני
לנמק למה יש דחיפות. הולך להיות דיון בבג"ץ - ואני אומר זאת לחברי
חבר-הכנסת אופיר פינס-פז - ובעקרון בג"ץ לא צריך להתעסק, ולכן זה כלל לא
עניין של החלטת יועץ משפטי וזה עניין של פרוצדורה. הולכים לערער האם ההצעה
עברה או לא עברה. יש מה שנקרא: לחלופין. הכנסת היא ריבון. אם כאשר
חבר-הכנסת אופיר פינס-פז יבוא לבג"ץ, בג"ץ יגיד שההצבעה לא היתה חוקית
ויפסול אותה - הצעת החוק שלנו ממילא מתבטלת. אבל, היה ובג"ץ, בגלל שיקולים
של בג"ץ, לא ירצה להתערב בהחלטות הכנסת - לא יתכן שהכנסת לא תאפשר זאת
בסוגיה כל כך רצינית; בגיוס בחורי ישיבות, חוק טל, אנו נתנו פטור מחובת
הנחה. זה היה נורא חשוב.

מ' גפני:

התעוררות. ברק אמר להם- - -

ד' טל:

הוא חזר בו מאז.

היו"ר ס' טריף:

חבר-הכנסת גפני! חבר-הכנסת וילן!

ז' גלאון:

היושב-ראש, אני יכולה לתת לך רשימה על מה הוועדה נתנה פטור מחובת הנחה,
ואני תומכת במה שאני תומכת.

היו"ר ס' טריף:

האם אני יכול לתת לך רשימה ארוכה מה אנו לא נתנו?

ז' גלאון:

אבל, אפשר להראות רשימה מה אנו נתנו.

למה זה דחוף? ראשית, זה דחוף לפני בג"ץ.

ש' יהלום:

האם יש לך דוגמא אחת שהמליאה- - -

ז' גלאון:

אתן, למשל, שתי דוגמאות שהן טובות בעיניי: אחת היא הנושא של פטור מחובת
הנחה בנושא משפחות שכולות - חברי-הכנסת דוד טל ודליה רבין-פילוסוף, והשניה
היא בענין הקישון. אלה הצעות חוק, שזה היה טוב.

י' פרץ:

אבל, אלה הצעות חוק שלא עברו.

ז' גלאון:

אני תומכת בזה. תמכתי בזה. אני חושבת, שזה היה שיקול דעת נכון של הוועדה.
חשבתי שזה היה נכון, ותמכתי בזה.

למה זה כל כך דחוף? החוק, מה שנקרא חוק דרעי, עבר. מחר - ואינני מדברת
עכשיו על דרעי - או מחרתיים הולכת ועדת השחרורים, שיש לי מה להגיד גם
לגביה, לשחרר אלפי פושעים לרחוב.

א' סויסה:

שקרים.

ז' גלאון:

אני חושבת, שזה מחובת ועדת הכנסת בסיטואציה - לא במקרה, אינני מדברת על
דרעי - שהולכים לשחרר. אני אומרת כך: אם פסיקת בג"ץ תכריע את מה שתכריע,
החוק יבוטל.

ברצוני להעיר עוד משפט אחד שהוא לא לגופו. שמעתי כאן חברי-כנסת - חבר-הכנסת
שאול יהלום: "זילות של בית-המחוקקים", וחבר-הכנסת דוד טל: "זילות,
התחסדות". מה קרה לכם? מי המתחסד פה?

ש' יהלום:

אתם.

ז' גלאון:

לא. מנסים לעשות כאן פלסתר- - -

ש' יהלום:

אתם המתחסדים.

ז' גלאון:

ממש לא.

היו"ר ס' טריף:

חבר-הכנסת שאול יהלום!

ש' יהלום:

היא שאלה מי, ואני חייב לענות לה. היא ציטטה אותי. האם לא אענה לה?!

ז' גלאון:

חבר-הכנסת יהלום אומר לחברת-כנסת חזן, בנסיון להטיל דופי בשיקול דעתה: "את
שאמונה על הפרוצדורות של הכנסת".

ש' יהלום:

ודאי.

ז' גלאון:

אני רוצה לומר משפט.

ש' יהלום:

- - -החוק תקף. היא אמרה שלא.

היו"ר ס' טריף:

היא מדברת מהר, ולכן זה נראה הרבה.

ז' גלאון:

אני רוצה להשלים את המשפט.

א' סויסה:

מה להשלים? את מדברת כבר עשרים דקות.

ז' גלאון:

האם אתה מנהל את הישיבה?!

היו"ר ס' טריף:

חברת-הכנסת זהבה גלאון, דקה וחצי את מדברת, והנה חצי דקה מסתיימת עכשיו.

דובר:

איזה שעון יש לך?

י' גאגולה:

שעון מיוחד.

ז' גלאון:

אני רוצה, שלנגד חברי הוועדה יעמוד השיקול הענייני, כמו שעמד לנגד עיניהם
כל שיקול ולא קוניונקטורה פוליטית שבאה לענות לצרכים מאד מסויימים.

היו"ר ס' טריף:

תודה. חבר-הכנסת אופיר פינס-פז, אין לך את אותן שתי דקות של חברת-הכנסת
גלאון.

א' פינס-פז:

תחילה, ברצוני למחות בכל תוקף על דברי חברי, חבר-הכנסת דוד טל. אני מקבל
פסיקות של כל גורם משפטי בנושאים משפטיים. מה שקרה בדיון והפרוצדורה שהיתה
אחרי הדיון - בינם לבין משפט אין דבר וחצי דבר.

ד' טל:

יש גם יש.

א' פינס-פז:

אין פרשנות: לא למשפט ולא לתקנון. אני נורא מצטער, ואמרתי זאת מהרגע
הראשון. לא הבנתי איך נוצר הפורום הזה ובתוקף איזו סמכות. האם יש פורום כזה
לבירור בעיות שעלו במליאה? האם יש פורום כזה בתקנון?

נ' חזן:

יש ועדת פירושים.

א' פינס-פז:

על-פי מה נבחרו חברי הפורום?

ר' מלול:

סמכות של היושב-ראש.

דובר:

היושב-ראש. יועץ משפטי.

א' פינס-פז:

סמכות של מי? סמכות של מה? על מי? על מה?

כשמותחים על זה ביקורת, שהיא לגיטימית בעיניי, אומרים שרודפים בעלי תפקידים
בכנסת? אם היינו סותמים את הפה כמו דגים ומטייחים, האם זה היה בסדר? יש
לשים דברים בפרופורציה.

ד' טל:

שמעת את עצמך במשך השבוע?

א' פינס-פז:

שמעתי את עצמי יפה.

ד' טל:

האם שמעת את חבר-הכנסת יוסי שריד אתמול?

א' פינס-פז:

שמעתי את חבר-הכנסת יוסי שריד.

היו"ר ס' טריף:

חבר-הכנסת דוד טל, שקט.

א' פינס-פז:

ברור שאני מתנגד לחוק, אבל זה לא העניין. התנגדתי להרבה חוקים שעברו בכנסת.
אז מה? האם זה העניין?

האם היה דבר כזה בתולדות הכנסת? תבדוק עם חברי-כנסת ותיקים, שהיו פה בשנות
ה-50, ה-60 ו-70. לא היה דבר כזה. על מה אתה מדבר?

לכן, אני מוחה בתוקף. זכותנו לבקר, וזכותנו לפנות לערכאות. מבחינתי, זה לא
דבר קל לפנות לערכאות, ולבטח לא כיושב-ראש סיעת ישראל אחת וכנגד יושב-ראש
כנסת שהוא חבר סיעתי. בעיניי, זה לא דבר קל. הוא חבר אישי שלי.

י' אדלשטיין:

זה מראה על האהבה שיש לכם לאריה דרעי.

א' פינס-פז:

אין לזה שום קשר לאריה דרעי.

י' גאגולה:

אתם מקשרים את זה.

היו"ר ס' טריף:

אני מבקש שקט.

מ' גפני:

מותר לו להגיד את זה.

ז' גלאון:

חבר-הכנסת גאגולה, מה אתה רוצה? אני אוהבת אותך.

ס' לנדבר:

אנו רשמנו את זה.

ז' גלאון:

צריך שלא ידבר על אהבה. לכן, עשיתי לו את זה עכשיו.

היו"ר ס' טריף:

רבותי, האפשר להרגע?

א' פינס-פז:

לגוף הסוגיה, אמר חבר-הכנסת גפני ובצדק שביקשתי אתמול לעצור את הדיון
בוועדה על רקע סוביודיצה בעיניי. לצערי, אני רואה בשתי הצעות החוק האלה
שמונחות כאן עכשיו סוביודיצה.

ז' גלאון:

משפטית, זה לא נכון. סוביודיצה זה רק לגבי מה שקורה בבית-המשפט.

א' פינס-פז:

זהו סוביודיצה לא פורמלי.

האם אני יכול לדבר?

נ' חזן:

אתה יכול לדבר, אבל- - -

א' פינס-פז:

חברת-הכנסת נעמי חזן, גם כשאינני מסכים איתך, וזה קורה לפעמים- - -

נ' חזן:

מותר גם לתקן אותו.

א' פינס-פז:

אני רוצה להסביר את עמדתי.

היו"ר ס' טריף:

אינך יכול לעשות זאת ביותר מחצי דקה.

א' פינס-פז:

אבל, לא נותנים לי לעשות זאת.

מ' גפני:

עכשיו, הם מפריעים לו.

א' פינס-פז:

בעקרון, אני כמובן תומך בחקיקות האלה, וזו לא השאלה. אבל, אם אני מצביע
בעדן - זה אומר שאני מסכים לזה שהחוק עבר, והרי אני טוען שהחוק לא עבר. אם
אני מצביע עכשיו בעד פטור מחובת הנחה - זה אומר שהשלמתי עם העובדה שהחוק
עבר, ועכשיו אני רוצה לשנות את החוק.

זו הצעת חוק בקריאה טרומית. אני מבקש מכם, שתאפשרו לבג"ץ למצות את ההליך.
תשאירו את החוק במסלול של 45 יום. תמיד אפשר לחזור ולהניח את אותו חוק
ולבקש שוב את קיצור ההליכים ברגע שהעניין הזה ייראה לכם.

י' נאות:

בעוד 45 יום?

היו"ר ס' טריף:

בירורים לא יהיו כאן.

א' פינס-פז:

הבג"ץ - יכול להיות שהוא יהיה בשבוע הבא.

היו"ר ס' טריף:

לפני חבר-הכנסת יולי אדלשטיין, אתן רשות דיבור של עשרים שניות לחבר-כנסת
ריבלין. הוא מעט זמן יהיה חבר-כנסת.

ר' ריבלין:

תמיד תהיה חבר-כנסת, גם אם אתה שר. אם אתה אומר שמעט מאד אהיה חבר-כנסת,
אני- - -

היו"ר ס' טריף:

לא. אתה תהיה שר.

ר' ריבלין:

כיוזם החוק, הייתי מעדיף שהחוק יעבור בנוסחו הראשון עם הרטרואקטיביות, וזה
היה החוק הטוב ביותר - משאיר זאת לשיקול הדעת המוחלט לוועדת השחרורים.

ברצוני להעיר הערה: חוק זה עבר שמונה קריאות במשך כל הדורות מ-1988, ואף
פעם הוא לא קיבל שחרור מחובת הנחה. זה היה אצל חברי-הכנסת יהלום,
רובינשטיין וכו'.

י' אלדשטיין:

אדוני היושב-ראש, בלי לפגוע באף אחד, אני כאן רואה דוגמא שאנו- - -

י' גאגולה:

הוא אף פעם לא קיבל חשיפה כזו.

י' אדלשטיין:

אני חושב, שאנו מדברים ולא שומעים את עצמנו - אנשים מאד משכילים, מאד
רציניים וחברי-כנסת מאד מנוסים. ידידי, חבר-הכנסת אופיר פינס-פז, טוען:
"הנושא לא נושא משפטי ולכן אסור היה לאינסטנציה משפטית, קרי היועץ המשפטי
לכנסת שאושר גם בחוק כיועץ משפטי, להכריע בנושא הזה. לכן, אני לוקח אותו
לערכה משפטית הכי גבוהה, כי הנושא איננו משפטי". ידידתי, חברת-הכנסת נעמי
חזן, אומרת: "אסור לבג"ץ להתערב בהליכי הכנסת ובפרוצדורות".

נ' חזן:

לא.

י' נאות:

למה אתה נצמד לבג"ץ?

י' אדלשטיין:

בגלל בג"ץ, אנו צריכים לקבל עכשיו את הפטור מחובת הנחה.

נ' חזן:

לא. לא הבנת אותי.

י' נאות:

לא.

היו"ר ס' טריף:

חברים, חבר-הכנסת יולי אדלשטיין לא הפריע לאף אחד ושתק כל הזמן. תשמעי אותו
בכבוד.

נ' חזן:

הוא אומר משהו שלא אמרתי. לתקן ולהיאבק מותר. משום שהוא מצטט אותי לא נכון,
אני רוצה לתקן.

ש' יהלום:

זאת הבעיה - שגם בהצבעה הוא שתק.

היו"ר ס' טריף:

חבר-הכנסת יהלום, בזמן האחרון אתה קטלני.

חבר-הכנסת יולי אדלשטיין נמצא עתה ברשות הדיבור.

י' אדלשטיין:

כפי שאמרתי, אינני רואה שום סיבה כרגע לשום דחיפות בנושא הזה, אלא אם נסכים
כולנו שגורלו של אריה דרעי מעביר את כולנו על דעתנו: את אלה שרוצים לשחרר,
וגם את אלה שנואמים פה נאומים--

י' גאגולה:

זה מה שאמרתי.

י' אדלשטיין:

--באיצטלה של כל מיני דברים, ורק מה שיש לנגד העיניים זה אריה דרעי. אז,
סילחו לי. אני לא עשיתי שום דבר על מנת שהוא יכנס לבית-סוהר, ולא אעשה שום
דבר על מנת לשחרר אותו. כדאי לדון, סוף-סוף, בחוק הזה לגופו של עניין.

נקודה אחרונה - יש הבדל מהותי בין שתי הבקשות, ואינני מבין כלל מדוע מביאים
אותן ביחד פרט לנושא של הפטור. אם החוק שמציעה כרגע חברת-הכנסת יהודית נאות
עם קבוצת חברים ילך במסלול הרגיל, לגופו של תיקון זה או אחר או הוספת
קטגוריה זו או אחרת של אסירים לאלה שלא יעמדו בהחלט אשמח מאד לדון ואולי יש
שם רעיונות טובים. יש להזכיר לכולנו, שגם כאן אסור להיגרר יותר מדי רחוק,
כי יש ועדת שחרורים.

ר' ריבלין:

האם החוק של חברת-הכנסת נאות רטרואקטיבי או לא?

י' אדלשטיין:

היא מבטלת את הרטרואקטיביות.

היו"ר ס' טריף:

עתה, חבר-הכנסת וילן, ואחרון הדוברים יהיה חבר-הכנסת יאיר פרץ.

א' וילן:

הגשתי את ההצעה עם חברת-הכנסת חזן. אינני יודע למה זה כל כך רוגש. ברשותכם,
אומר 2-3 הערות. ראשית, חבר-הכנסת יולי אדלשטיין, חבר-הכנסת אופיר פינס-פז
פנה לבג"ץ- - -

י' אדלשטיין:

לא הפרעתי לאף אחד, אבל כאן אני חייב לומר שלצביעות הזו יש גבול. חבר-הכנסת
יוסי שריד, יושב-ראש המפלגה שלכם, פנה לבג"ץ, ואני מאד מקווה שבעוד שלושים
שנה לא יהיה במצב כה עלוב להזדקק לבג"ץ.

ז' גלאון:

דרך אגב, האם נתת לו תצהיר?

י' אדלשטיין:

תפסיקו כבר עם "אופיר פינס-פז". מדובר גם בחבר-הכנסת יוסי שריד.

ז' גלאון:

אנו גאים בזה, שאלה אופיר פינס-פז ויוסי שריד.

י' אדלשטיין:

אי אפשר להתנגד לבג"ץ, וכל הזמן לשכוח שחבר-הכנסת יוסי שריד פנה לשם.

ז' גלאון:

אנו גאים בזה, שיוסי שריד- - -

א' וילן:

חברי-הכנסת, אני מקבל את התיקון. חברי-הכנסת שריד ופינס-פז פנו לבג"ץ בשבתו
לא כבית-המשפט העליון אלא כבית-המשפט הגבוה לצדק. רשאי כל אזרח, אם הוא
חושב שנעשה לו עוול, ללא כל קשר לנושא משפטי כזה או אחר, לפנות לבית-המשפט
הגבוה לצדק. לכן, הטיעון שלך, כאילו המשפטי, שיש סתירה בדברי חבר-הכנסת
פינס-פז וחבר-הכנסת שריד שלא נוכח, אין לו על מה להסתמך מהבחינה העניינית.

נקודה שניה - אני אכן חושב, שפה ההצבעה הרי היא פוליטית ולא לעניין עצמו.
דרך אגב, צריך שתהיה עמדתי ברורה: החוק הזה נמשך תשע שנים. לגבי מהות החוק,
אני חושב שיש בה הגיון רב מאד. מה שקרה הוא, שמה שעשו לחוק הזה בכמה
החודשים האחרונים הוא דבר בל ייעשה, ולכן אני לוחם נגדו ולכן הגשתי את
ההצעה.

לגבי הנושא עצמו, ועדת השרים לענייני חקיקה ישבה והכינה הצעה לשינוי. היא
עדיין לא הגיעה, אבל היא תגיע בשבוע הבא. מה יקרה אז? אנו הגשנו הצעות חוק
פרטיות, וועדת השרים תביא את הצעתה, והדיון יתקיים בשני מועדים נפרדים.

היו"ר ס' טריף:

למה שלא תחכו לוועדת השרים?

א' וילן:

אני מוכן- - -

היו"ר ס' טריף:

היום, לא מניחים. מניחים רק ביום שני.

א' וילן:

על-פי בקשתך, ואני יושב לידך, הייתי שקט.

ז' גלאון:

ועדת השרים אישרה זאת.

י' נאות:

אם כך, תצרפו אותנו אליה.

א' וילן:

חבר-הכנסת יהלום, כל זמן שלא הוחלפה הממשלה, היא ממשלה לכל דבר ועניין.

ז' גלאון:

זה עולה היום.

י' נאות:

זה עולה היום.

היו"ר ס' טריף:

זה לא יכול לעלות היום. הממשלה לא יכולה להביא היום.

ז' גלאון:

זה הונח היום.

היו"ר ס' טריף:

הממשלה לא יכולה להביא היום הצעת חוק.

י' נאות:

היא הניחה.

א' וילן:

חבר-הכנסת יהלום צודק, שזה מאד לא בריא שמה שבמליאה אנו באים עם פטור מחובת
הנחה. אבל, הדבר היחידי שבשבילו הבאתי את החוק הזה היום הוא העובדה שהממשלה
גם כשאין לה רוב תביא אותו, ואני מציע הצעת פשרה.

י' נאות:

נכון.

א' וילן:

לא תביא הממשלה - אני לא רוצה פטור מחובת הנחה. תביא הממשלה - נצטרף פה
אחד.

י' נאות:

בסדר.

ז' גלאון:

בסדר.

א' וילן:

כמו שותפתי להצעה, חברת-הכנסת נעמי חזן--

י' נאות:

אני נימקתי את זה.

א' וילן:

--אני רחוק מלהתלהב מהעברת נושא של הכנסת לבית-המשפט העליון. אני חושב,
שהסיפור של הפרדת הרשויות פה חיוני. במקרה דנן, שלא כחברי, חבר-הכנסת
פינס-פז, אני חושב שהיושב-ראש הכריע שההחלטה התקבלה וזה מופיע בפרוטוקול,
וההחלטה תקפה.

היו"ר ס' טריף:

חברי-הכנסת יאיר פרץ ואמנון כהן!

נ' חזן:

אפשר להתכנס סביב הצעת הפשרה.

ז' גלאון:

סביב הצעת הפשרה שלנו.

היו"ר ס' טריף:

רבותי, סליחה! חברות-הכנסת זהבה גלאון ונעמי חזן!

ר' ריבלין:

תצביע.

היו"ר ס' טריף:

אני מיד מצביע.

א' פינס-פז:

זו לא פשרה.

היו"ר ס' טריף:

חברות-הכנסת זהבה גלאון ויהודית נאות, מה זה צריך להיות?

ר' ריבלין:

אל תרגיזו את היושב-ראש.

י' נאות:

שתקתי חצי שעה.

מ' לוי:

בואו ונצביע. לא צריך לדבר.

י' פרץ:

אדוני היושב-ראש, אני מסכים עם דברי חבר-הכנסת יהלום, מאחר והוא איש הגון
ולמרות שהוא הצביע נגד החוק, הוא נימק פה נימוקים חזקים למה לדחות את חובת
ההנחה. ברצוני לומר שתי הערות: הערה אחת היא לחברתי, חברת-הכנסת נאות. היא
הביאה פה דוגמא של אשה זקנה, לא מנהריה, ואותו בחור צעיר שאמור להשתחרר.
אני רק רוצה לומר לגבירתי, כדי לסבר את אוזניה, שוועדת שליש היא לא דבר
גורף. בראש הוועדה הזו יש שופט. בסך-הכל, נהנו מוועדת שליש 36%. זה לא
גורף. לכן, הגיע הזמן לכבד גם שופטים שיושבים שם.

י' נאות:

גם שקולניק שם.

היו"ר ס' טריף:

אני מבקש שקט. תהיה לנו הצבעה אחת כאן על שתי ההצעות. מי בעד? מי נגד?

ר' ריבלין:

האם החוק של חברת-הכנסת נאות יהיה רטרואקטיבי?

היו"ר ס' טריף:

סליחה, אך אני באמצע הצבעה על בקשה.

א' פינס-פז:

יש הצעה.

א' וילן:

ההצעה שלי - אני הצעתי לחכות ולהצביע על זה עם הממשלה.

ד' טל:

לא.

נ' חזן:

התייעצות.

ז' גלאון:

התייעצות סיעתית.

א' פינס-פז:

- - -

היו"ר ס' טריף:

אשיב. אני יודע מה צבי ענבר יגיד לי. אם אני טועה, הוא יגיד. תודה רבה לך,
שאתה נותן לי לנהל את הישיבה. אין לי פה שום פררוגטיבה לדחות את הדיון.
היום, אני צריך להכריע כן או לא על-פי התקנון. נכון, אדוני?

צ' ענבר:

כן.

היו"ר ס' טריף:

חבר-הכנסת אופיר פינס-פז, תודה רבה לך.

א' פינס-פז:

כן, אבל- - -

היו"ר ס' טריף:

חבר-הכנסת אופיר פינס-פז, האמן לי שאני יודע את תפקידי. אינני מתיימר להיות
יושב-ראש סיעה.

ר' ריבלין:

יש פה בקשה להתייעצות סיעתית.

היו"ר ס' טריף:

אם יש התייעצות סיעתית - סגרנו את העניין. תודה רבה לכם.

דובר:

מתי תהיה ההצבעה?

היו"ר ס' טריף:

אני לא יודע.

י' נאות:

כמה זמן זה?

דובר:

חמש דקות.

היו"ר ס' טריף:

עכשיו, לפני המליאה, צריך לקבל אישור כדי לכנס את הישיבה שוב. אכנס כאן את
הישיבה, אם אכנס אותה, בשעה 11:20.

ש' יהלום:

האם זה יהיה באמצע המליאה?

י' נאות:

כן.

א' וילן:

צריך אישור מיוחד. זה מנוגד לתקנון.

(הישיבה הופסקה בשעה 10:53.)

(הישיבה חודשה בשעה 11:33.)

היו"ר ס' טריף:

אני מחדש את ישיבת הוועדה, ואנו מצביעים מיד. אני אומר לכל החברים, שאנו
צריכים להצביע על בקשת חברי-הכנסת יהודית נאות, נעמי חזן ואבשלום וילן. מי
בעד? מי נגד?

ה צ ב ע ה

בעד - 3

נגד - 6

הבקשות, לפטור מחובת הנחה מוקדמת על שולחן הכנסת את הצעת חוק העונשין

(תיקון - החלת סייגים לשחרור מוקדם), התשס"א-2001, והצעת חוק

לשחרור מוקדם של אסירים (תיקוני חקיקה) (תיקון - ביטול החוק),

התשס"א-2001, לא נתקבלו.

א' בן-יוסף:

שלושה חברי-כנסת הצביעו בעד בעד, וששה חברי-כנסת הצביעו נגד.

היו"ר ס' טריף:

שלושה חברי-כנסת הצביעו בעד, וששה חברי-כנסת הצביעו נגד.

י' נאות:

אני מבקשת רביזיה.

היו"ר ס' טריף:

יש רביזיה.

ר' מלול:

היא תהיה בעוד שתי דקות.

י' נאות:

אל תגיד: "שתי דקות".

היו"ר ס' טריף:

נודיע לכם.

(יו"ר הוועדה, חה"כ ס' טריף, יוצא מחדר הישיבות.)

י' נאות:

בתקנון אין החלטה על שתי דקות.

ר' מלול:

בוועדת הכספים עושים לנו זאת כל יום, ולפעמים במקום.

י' נאות:

זה לא תקנוני. זה לא בסדר. כבר הכנתי בפגרה הצעה לשינוי התקנון. לרביזיה
צריך לתת פרק זמן מסויים.

(יו"ר הוועדה, חה"כ ס' טריף, חוזר לחדר הישיבות.)

היו"ר ס' טריף:

רבותי, הרביזיה לא תתקיים היום, אלא ביום שני, כך שיהיה לכם זמן.

י' נאות:

עד יום שני נעבוד על זה.

היו"ר ס' טריף:

אני נועל את ישיבת הוועדה.

תודה לכולם.

הישיבה ננעלה בשעה 11:34.
