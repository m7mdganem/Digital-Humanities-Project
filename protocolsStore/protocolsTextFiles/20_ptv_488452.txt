הכנסת העשרים

מושב רביעי

פרוטוקול מס' 328

מישיבת ועדת הכנסת

יום רביעי, כ"ב בשבט התשע"ח (07 בפברואר 2018), שעה 9:30

סדר היום:

1. הצעה לסדר היום בנושא "תעסוקת ערבים ושוויון חברתי" הצעת חה"כ אחמד
טיבי: קביעת ועדה לדיון והקמת ועדה משותפת לנושא זה

2. פניית יושב-ראש הכנסת בדבר בקשת הממשלה לכינוס הכנסת ביום ראשון כ"ו
בשבט התשע"ח-11.2.2018 לצורך הנחת חוקי התקציב לשנת התקציב 2019 והצעות
החוק הנלוות, על שולחן הכנסת

נכחו:

חברי הוועדה:

מכלוף מיקי זוהר – היו"ר

דוד אמסלם

דוד ביטן

יואב בן צור

אחמד טיבי

רועי פולקמן

חברי הכנסת:

ג'מעה אזברגה

חמד עמאר

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

הדר אביב

1. הצעה לסדר היום בנושא "תעסוקת ערבים ושוויון חברתי" הצעת חה"כ אחמד
טיבי: קביעת ועדה לדיון והקמת ועדה משותפת לנושא זה

היו"ר מכלוף מיקי זוהר:

שלום לכולם, אני מתכבד לפתוח את ישיבת ועדת הכנסת. על סדר היום הקמת ועדה
משותפת בנושא "תעסוקת ערבים ושוויון חברתי", זו הצעה של חבר הכנסת אחמד
טיבי. ברשותכם, אביא להצבעה את שמות חברי הוועדה. מטעם ועדת הכנסת: אחמד
טיבי, מיקי זוהר, דוד אמסלם, דוד ביטן, יואב בן-צור, מטעם ועדת העבודה:
ישראל אייכלר, ג'מעה אזברגה, אברהם נגוסה, אילן גילאון ואיציק שמולי.

מי בעד הקמת הוועדה וההרכב שלה? ירים את ידו. מי נגד? מי נמנע?

הצבעה

בעד – פה אחד

הרכב הוועדה אושר.

היו"ר מכלוף מיקי זוהר:

אושר פה אחד.

מזכירת הכנסת ירדנה מלר-הורוביץ:

בראשות - - -

היו"ר מכלוף מיקי זוהר:

היא תעמוד בראשות חבר הכנסת אחמד - - -

דוד ביטן (הליכוד):

קודם כל, ועדת הכנסת תהיה בראש?

אתי בן יוסף:

מטעם ועדת הכנסת יושב ראש הוועדה יהיה אחמד טיבי.

היו"ר מכלוף מיקי זוהר:

יושב-ראש הוועדה יהיה אחמד טיבי מטעם הוועדה, ולא ימונה לך עוזר. אם תהית,
לא ימונה לך עוזר.

אחמד טיבי (הרשימה המשותפת):

לא, תגיד שחבר הכנסת טיבי ביקש שלא ימונה לו עוזר.

ארבל אסטרחן:

הסמכויות שלה הן רק - - - הצעה לסדר.

היו"ר מכלוף מיקי זוהר:

אל חשש, גברתי היועצת המשפטית. אנחנו אומנם השתגענו, אבל לא עד כדי כך.

ארבל אסטרחן:

אני צריכה לוודא.

דוד ביטן (הליכוד):

מה היא אמרה? לא שמעתי.

מזכירת הכנסת ירדנה מלר-הורוביץ:

לטיפול בהצעה לסדר.

היו"ר מכלוף מיקי זוהר:

היא ביקשה לחדד.

דוד ביטן (הליכוד):

ברור. זו הצעה לסדר.

פניית יושב-ראש הכנסת בדבר בקשת הממשלה לכינוס הכנסת ביום ראשון כ"ו בשבט
התשע"ח-11.2.2018 לצורך הנחת חוקי התקציב לשנת התקציב 2019 והצעות החוק
הנלוות, על שולחן הכנסת.

היו"ר מכלוף מיקי זוהר:

הנושא השני שלפנינו: פניית יושב-ראש הכנסת בדבר בקשת הממשלה לכינוס הכנסת
ביום ראשון, כ"ו בשבט התשע"ח, 11.2.2018, לצורך הנחת חוקי התקציב לשנת 2019
והצעות החוק הנלוות, על שולחן הכנסת. כפי שאנחנו יודעים, הנושא הזה מצריך
את אישור הוועדה. יש לנו גם את הבקשה שלו פה. אני צריך לקרוא אותה? אין
צורך? אז אפשר לעבור להצבעה או שמישהו רוצה להגיד משהו?

מזכירת הכנסת ירדנה מלר-הורוביץ:

רק תגיד, הכוונה היא לכנס ביום ראשון, כ"ו בשבט, 11 בפברואר, בשעה 12:00.

אחמד טיבי (הרשימה המשותפת):

יום ראשון זה יום חופשה של הנוצרים, ויש לנו חברת כנסת נוצריה. אני לא בטוח
שהיא תסכים - - -

דוד ביטן (הליכוד):

זה רק להניח.

רועי פולקמן (כולנו):

זה רק להניח.

דוד ביטן (הליכוד):

אין דיון.

אחמד טיבי (הרשימה המשותפת):

עצם ההנחה היא פגיעה בוותיקן, ופגיעה בכל המאמינים. למה דווקא ביום הזה
בחרתם? אי אפשר להניח ביום שני?

דוד ביטן (הליכוד):

רגע, אחמד, בדוח התקציב יש כסף לוותיקן. מה אתה רוצה?

אחמד טיבי (הרשימה המשותפת):

דווקא ביום ראשון?

היו"ר מכלוף מיקי זוהר:

אחמד, תבוא לקראתנו.

אחמד טיבי (הרשימה המשותפת):

הייתם עושים את זה בשבת?

היו"ר מכלוף מיקי זוהר:

תבוא לקראתנו בעניין הזה.

אחמד טיבי (הרשימה המשותפת):

לבוא לקראתכם? טוב, אני אמנע.

היו"ר מכלוף מיקי זוהר:

אז אני עובר להצבעה. שלום ליושב-ראש הקואליציה, חבר הכנסת דודי אמסלם, ברוך
הבא. ונעבור להצבעה. מי בעד ההצעה? ירים את ידו. מי נגד? מי נמנע?

הצבעה

בעד – רוב

נמנעים – 2

הבקשה בדבר כינוס הכנסת אושרה.

היו"ר מכלוף מיקי זוהר:

שני נמנעים. אנחנו בשוק מהימנעותכם, אבל אנחנו מקבלים אותה. תודה רבה.
הישיבה נעולה.

הישיבה ננעלה בשעה 09:45.
