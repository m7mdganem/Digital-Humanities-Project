הכנסת העשרים

מושב חמישי

פרוטוקול מס' 419

מישיבת ועדת הכנסת

יום רביעי, ג' בשבט התשע"ט (09 בינואר 2019), שעה 9:30

סדר היום:

<< נושא >> 1. המלצה לבחירת סגן ליושב-ראש הכנסת – מטעם סיעת ש"ס << נושא
>>

<< נושא >> 2. התפלגות סיעת הרשימה המשותפת לפי סעיף 59(2) לחוק הכנסת <<
נושא >>

<< נושא >> 3. בקשה להתפלגות סיעת יהדות התורה, לפי סעיף 59(2) לחוק הכנסת.
<< נושא >>

נכחו:

חברי הוועדה:

מכלוף מיקי זוהר – היו"ר

רוברט אילטוב

יואב בן צור

אחמד טיבי

אברהם נגוסה

רועי פולקמן

חברי הכנסת:

יהודה גליק

אורי מקלב

מוזמנים:

מזכירת הכנסת ירדנה מלר-הורוביץ

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

אסתר מימון

<< נושא >> המלצה לבחירת סגן ליושב ראש-הכנסת – מטעם סיעת ש"ס << נושא >>

<< יור >> היו"ר מכלוף מיקי זוהר: << יור >>

אני מתכבד לפתוח את ועדת הכנסת. הנושאים שלפנינו היום: המלצה לבחירת סגן
ליושב ראש הכנסת, מטעם סיעת ש"ס. יציג את זה בן צור.

<< דובר >> יואב בן צור (ש"ס): << דובר >>

אני מגיש את הבקשה בעקבות מינויו של חבר הכנסת יצחק וקנין לשר לענייני דת.
אנחנו מבקשים למנות במקומו את חבר הכנסת מיכאל מלכיאלי.

<< יור >> היו"ר מכלוף מיקי זוהר: << יור >>

בקשתך כנראה תאושר.

<< דובר >> דן מרזוק: << דובר >>

מדובר קודם כול במינוי שהוא ללא הגבלת זמן, עד סוף כהונת הכנסת. אנחנו לא
מגבילים אותו בזמן, המינוי דורש המלצה של ועדת הכנסת למליאת הכנסת, וזה
הכול.

<< יור >> היו"ר מכלוף מיקי זוהר: << יור >>

אני מבקש להעביר את זה להצבעה. מי בעד? מי נגד? מי נמנע?

הצבעה

בעד ההמלצה – 5

נגד – 2

נמנעים – אין

ההמלצה לבחירת סגן ליושב-ראש הכנסת מטעם סיעת ש"ס אושרה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> התפלגות סיעת הרשימה המשותפת לפי סעיף 59(2) לחוק הכנסת << נושא
>>

<< יור >> היו"ר מכלוף מיקי זוהר: << יור >>

סעיף 2 – בקשת סיעת הרשימה המשותפת, לפי סעיף 59(2) לחוק הכנסת. בבקשה,
אדוני. אנא פרט לנו את הנסיבות. חבר הכנסת טיבי, הגשת בקשה. תסביר.

<< דובר >> אחמד טיבי (הרשימה המשותפת): << דובר >>

תודה רבה, אדוני. אני אקרא ברשותך, אדוני, את המכתב ששלחנו לוועדה: בהתאם
לסעיף 59(2) לחוק הכנסת, וסעיף 10(א)(1) לתקנון הכנסת, אבקש את אישורה של
ועדת הכנסת להתפלגות סיעת הרשימה המשותפת, שהיא צירוף מפלגות על פי הסכם
שהוגש ליושב-ראש ועדת הבחירות המרכזית לכנסת העשרים, לסיעת הרשימה המשותפת
(חד"ש, רע"מ, בל"ד) וסיעת התנועה הערבית להתחדשות, ששמה יהיה 'תע"ל –
בראשות אחמד טיבי'.

<< יור >> היו"ר מכלוף מיקי זוהר: << יור >>

האם יש עוד חברי כנסת מהרשימה המשותפת, למעט הקבוצה שלך, שפורשים יחד איתך?

<< דובר >> אחמד טיבי (הרשימה המשותפת): << דובר >>

לא. אני הנציג היחיד של תע"ל כיום ברשימה המשותפת - -

<< יור >> היו"ר מכלוף מיקי זוהר: << יור >>

רק חברי תע"ל יוצאים?

<< דובר >> אחמד טיבי (הרשימה המשותפת): << דובר >>

- - כי חבר הכנסת סעדי וחבר הכנסת ואאל יונס כבר התפטרו בגלל הסכם רוטציה.

<< יור >> היו"ר מכלוף מיקי זוהר: << יור >>

הקבוצה של תע"ל – בכמה חברי כנסת מדובר?

<< דובר >> אחמד טיבי (הרשימה המשותפת): << דובר >>

הסיעה שאני מייצג מבקשת להתפלג.

<< יור >> היו"ר מכלוף מיקי זוהר: << יור >>

בכמה חברי כנסת מדובר?

<< דובר >> אחמד טיבי (הרשימה המשותפת): << דובר >>

אחד.

<< דובר >> דן מרזוק: << דובר >>

מדובר בהתפלגות לפי סעיף 59(2) בדומה להתפלגות שהייתה לנו בשבוע שעבר של
סיעת המחנה הציוני. מדובר בהסכם שהוגש לוועדת הבחירות המרכזית לפני הבחירות
לכנסת העשרים. זה הסכם בין ארבע מפלגות, שאחת מהן היא תע"ל, שעכשיו מבקשת
להתפלג מהרשימה המשותפת.

שמות הסיעות החדשות שייווצרו כתוצאה מההתפלגות: הסיעה החדשה שחבר הכנסת
אחמד טיבי ימנה עליה תיקרא 'תע"ל – בראשות אחמד טיבי', והסיעה הגדולה,
שיהיו חברים בה כל יתר חברי הרשימה המשותפת, תיקרא נכון לעכשיו 'הרשימה
המשותפת (חד"ש, רע"ם, בל"ד ותע"ל). תע"ל עדיין נמצאת כאן, לא הצלחנו לקבל
בקשה עד למועד הזה מיושב-ראש סיעת הרשימה המשותפת לשינוי שם הסיעה, ולכן לא
נותר לנו אלא להותיר את שם הסיעה כפי שהוא היום.

<< דובר >> יואב בן צור (ש"ס): << דובר >>

הוא לא יכול לבקש?

<< דובר >> דן מרזוק: << דובר >>

לסיעה יש יושב-ראש ורק הוא, או ממלא-מקומו, או חבר כנסת אחר - - -

<< יור >> היו"ר מכלוף מיקי זוהר: << יור >>

אנחנו מבינים שאין שיתוף פעולה מצד יושב-ראש הרשימה בעניין הזה.

<< דובר >> דן מרזוק: << דובר >>

לא. האמת היא שזה נודע להם בשלב מאוחר מאוד, יושב-ראש הסיעה לא נמצא בארץ,
ולכן אני חושב שבגלל לוחות-הזמנים הקצרים נבצר מהם להגיש מכתב.

<< דובר >> רוברט אילטוב (ישראל ביתנו): << דובר >>

זה יכול לבלבל את ועדת הבחירות ואת כל הציבור.

<< דובר >> אחמד טיבי (הרשימה המשותפת): << דובר >>

זה יתוקן - - -

<< דובר >> דן מרזוק: << דובר >>

ככל שיוגש מכתב כזה, אנחנו נביא אותו בפני ועדת הכנסת, כדי שתשנה את שם
הסיעה.

<< יור >> היו"ר מכלוף מיקי זוהר: << יור >>

יש לנו הרבה צרות על הראש, נושא הרשימה המשותפת זה לא בדיוק משהו שאנחנו
מתכוונים להתעסק איתו.

<< דובר >> דן מרזוק: << דובר >>

העניין הנוסף זה באי-הכוח של הסיעה החדשה. בא הכוח יהיה חבר הכנסת אחמד
טיבי, וממלא-המקום של בא הכוח – אוסאמה סעדי.

<< דובר >> אחמד טיבי (הרשימה המשותפת): << דובר >>

תודה רבה.

<< יור >> היו"ר מכלוף מיקי זוהר: << יור >>

בסדר גמור. נעבור להצבעה. מי בעד? מי נגד? מי נמנע?

הצבעה

בעד ההתפלגות – 5

נגד – 1

נמנעים – אין

התפלגות סיעת הרשימה המשותפת לפי סעיף 59(2) לחוק הכנסת אושרה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> בקשה להתפלגות סיעת יהדות התורה, לפי סעיף 59(2) לחוק הכנסת. <<
נושא >>

<< יור >> היו"ר מכלוף מיקי זוהר: << יור >>

סעיף 3 לסדר-היום: בקשה להתפלגות סיעת יהדות התורה, לפי סעיף 59(2) לחוק
הכנסת. בבקשה, אדוני.

<< קריאה >> אורי מקלב (יהדות התורה): << קריאה >>

תודה רבה, אדוני היושב-ראש. שבוע של הודעות דרמטיות. אין הודעה דרמטית, זו
הודעה רגילה. אנחנו אנשים שאוהבים להיצמד למסורת, וכידוע אנחנו במשך 25
השנה האחרונות, שתי המפלגות, דגל התורה ואגודת ישראל, נוהגים להגיש ביחד,
כסיעה אחת, בזמן הגשת הרשימות, אבל אנחנו מתנהלים כשתי סיעות עד שאנחנו
מגישים את זה. אומנם הגשנו כסיעה אחת בכנסת הקודמת, אבל אנחנו מבקשים להגיש
כשתי סיעות עכשיו. אין כאן שום דבר מעבר להודעה הטכנית.

מישהו שאל אותי בדרך, אמרתי לו שאצלנו נוהגים שבועיים מינימום לפני החתונה
לא לראות אחד את השני... ליטאים זה שבועיים, חסידים זה יותר.

<< יור >> היו"ר מכלוף מיקי זוהר: << יור >>

חבר הכנסת מקלב, יש לנו ברשותך שני תנאים. התנאי הראשון זה שתזמינו אותנו
לחתונה. והתנאי השני שלפחות תאפשרו לי לבוא כעד.

<< קריאה >> אורי מקלב (יהדות התורה): << קריאה >>

לחתונה בסדר, אני אתקשר... אבל אנחנו עושים את החתונה אחרי התנאים, אז
אי-אפשר עכשיו לבוא עם תנאים... אצלנו יש תנאים, אחרי זה חתונה.

<< דובר >> רוברט אילטוב (ישראל ביתנו): << דובר >>

יש לי שאלה ליועץ המשפטי של הוועדה בעיקר.

<< קריאה >> אורי מקלב (יהדות התורה): << קריאה >>

אנחנו יודעים, כי אנחנו אנשי מקצוע, אין כאן שום השלכה כספית והשלכה של
מימון, זה צד טכני בלבד.

<< דובר >> רוברט אילטוב (ישראל ביתנו): << דובר >>

זו לא רק סוגיה של המימון אלא גם סוגיה של הנציגות שלהם בוועדת הבחירות.
האם זה משתנה ברגע שהם מתאחדים מחדש? עכשיו הם מתחילים, כל אחד, לקבל
נציגות בוועדת הבחירות - - -

<< דובר >> דן מרזוק: << דובר >>

אני לא יודע להשיב על זה עכשיו, וצריך לבדוק מול ועדת הבחירות המרכזית האם
תשתנה הנציגות שלהם שם. אני כן יכול לומר שבדרך כלל, כאשר משתנה ההשתייכות
הסיעתית, ויש התפלגויות מהסוג הזה, זה גם עלול להשליך - - -

<< דובר >> רועי פולקמן (כולנו): << דובר >>

הוא לא שואל על ההתפלגויות. הרי עכשיו יהיה בטוח עוד נציג, השאלה מה קורה
כשהם מתאחדים.

<< קריאה >> אורי מקלב (יהדות התורה): << קריאה >>

הם יתאחדו, תשאל את השאלה הזאת. למה אתה שואל את זה עכשיו? אתה יודע מה
יהיה? אני יודע מה יהיה?

<< דובר >> דן מרזוק: << דובר >>

קשה לי להשיב על השאלה הזאת בשלב הזה. אני יכול להגיד שההתפלגויות האלה
משפיעות על מספר הנציגים בוועדת הבחירות המרכזית. אני לא יודע מה יהיה הלאה
אם יהיה מיזוג. אגב, יכול להיות שתוגש רשימת מועמדים - - -

<< דובר >> רוברט אילטוב (ישראל ביתנו): << דובר >>

זה עלול לפגוע באיזונים בוועדת הבחירות.

<< דובר >> דן מרזוק: << דובר >>

אגב, יכול להיות שתוגש רשימת מועמדים אחת, אבל לא יהיה מיזוג בין הסיעות
בכנסת, זו גם אופציה. אני לא יכול לצפות מראש מה יהיה התרחיש בעוד כמה
חודשים.

<< יור >> היו"ר מכלוף מיקי זוהר: << יור >>

מי בעד הפילוג - - -

<< דובר >> דן מרזוק: << דובר >>

רגע. אני רוצה לומר עוד כמה דברים לפרוטוקול. גם פה מדובר בהתפלגות לפי
סעיף 59(2) בעקבות הסכם שנעשה לפני הבחירות הקודמות. ההתפלגות הזאת תיצור
שתי סיעות חדשות בכנסת. סיעה אחת שתיקרא "אגודת ישראל", שבה יהיו חברי
הכנסת יעקב ליצמן, מנחם אליעזר מוזס וישראל אייכלר, וסיעה נוספת שתיקרא
"דגל התורה", שבה יהיו חברים חבר הכנסת משה גפני, חבר הכנסת אורי מקלב וחבר
הכנסת יעקב אשר. אשר לשמות הסיעות אמרנו, סיעה אחת תיקרא "אגודת ישראל",
השנייה – "דגל התורה". לעניין באי-כוח הסיעות: אגודת ישראל – בא הכוח יהיה
חנוך זייברט, ממלא-מקום בא-הכוח יהיה מאיר פרוש. ובסיעת דגל התורה, בא-כוח
הסיעה יהיה משה שיפמן, וממלא-מקום בא-כוח הסיעה יהיה יאיר אייפרמן.

<< יור >> היו"ר מכלוף מיקי זוהר: << יור >>

מי בעד? מי נגד? מי נמנע?

הצבעה

בעד ההתפלגות – 6

נגד – אין

נמנעים – אין

הבקשה להתפלגות סיעת יהדות התורה, לפי סעיף 59(2) לחוק הכנסת אושרה.

<< יור >> היו"ר מכלוף מיקי זוהר: << יור >>

ההחלטה התקבלה. תודה רבה. הישיבה נעולה.

<< סיום >> הישיבה ננעלה בשעה 09:41. << סיום >>
