הכנסת השש-עשרה נוסח לא מתוקן

מושב שני

פרוטוקול מס' 148

מישיבת ועדת הכנסת

יום שלישי, כ"ד בתמוז התשס"ד (13 ביולי 2004), שעה 09:00

סדר היום: א. ערעורים על החלטת יושב-ראש הכנסת והסגרנים שלא לאשר דחיפות
הצעות

לסדר היום.

ב. בקשת חבר הכנסת דוד אזולאי להקדמת הדיון בהצעת חוק שירותי הדת

  היהודיים [נוסח משולב](תיקון - הוראת שעה), התשס"ד-2004(פ/2448), לפני

  הקריאה הטרומית - הצבעה.

  ג. בקשת חבר הכנסת איוב קרא להקדמת הדיון בהצעת חוק איסור מכירת

  סיגריות, התשס"ד-2004 (פ/2423), לפני הקריאה הטרומית.

  ד. השגתו של חבר הכנסת אליעזר (צ'יטה) כהן לתיקון סעיף 49א לתקנון הכנסת

  בנושא דיון בהשתתפות ראש הממשלה במקביל להצעת אי אמון בממשלה.

  ה. בקשת סיעת האיחוד הלאומי - ישראל ביתנו להוספת ממלא מקום קבוע

  בוועדת הכספים.

  ו. שונות.

נכחו:

חברי הוועדה: רוני בר-און - היו"ר

מוחמד ברכה

ענבל גבריאלי

אליעזר כהן

גדעון סער

מאיר פרוש

רשף חן

מוזמנים: חבר הכנסת דוד אזולאי

חבר הכנסת מוחמד ברכה

דוד לב - סגן מזכיר הכנסת

ירדנה מלר- - סגנית מזכיר הכנסת

גאולה רזיאל -

דניאלה קלעי - משרד המשפטים

איל ינון - משרד ראש הממשלה

יועצת משפטית: אנה שניידר

מנהל הוועדה: אתי בן-יוסף

קצרנית: חנה כהן

בקשת חבר הכנסת דוד אזולאי להקדמת הדיון בהצעת חוק שירותי הדת היהודיים

[נוסח משולב] (תיקון - הוראת שעה), התשס"ד-2004 (פ/2448), לפני הקריאה
הטרומית -הצבעה

היו"ר רוני בר-און:

בוקר טוב, אני מתכבד לפתוח את ישיבת ועדת הכנסת - ישיבה מס' 148 - הנושא
הראשון על סדר היום הוא ערעורים על החלטת יושב-ראש הכנסת והסגנים שלא לאשר
דחיפות הצעות לסדר היום. יש ערעור אחד של חברת הכנסת ענבל גבריאלי. היא
הודיעה לי שתגיע באיחור ולכן אנחנו נמתין עם זה.

הנושא הבא הוא בקשת חבר הכנסת דוד אזולאי להקדמת הדיון בהצעת חוק שירותי
הדת היהודיים [נוסח משולב] (תיקון - הוראת שעה), התשס"ד-2004 (פ/2448),
לפני הקריאה הטרומית. קיימנו בכך דיון והיינו אמורים להצביע היום. המבקש
איננו ולמרבית הצער אין לנו גם קוורום. נמצא אפוא שהנושא יורד מסדר היום.

גדעון סער:

האם אפשר לומר שהבקשה נדחית?

היו"ר רוני בר-און:

הבקשה לא יכולה להידחות מכיוון שאין פה קוורום, אבל הבקשה לא קיימת יותר על
סדר יומנו. אם חבר הכנסת אזולאי ירצה להגיש אותה פעם נוספת, אני מניח שנמצא
זמן נאות אחרי הפגרה לדון בעניין.

מאיר פרוש:

ואם הוא יגיע במהלך הישיבה?

היו"ר רוני בר-און:

אם יגיע ויהיה קוורום, נדון. אנחנו, ישראל, רחמנים בני רחמנים.

בקשת חבר הכנסת איוב קרא להקדמת הדיון בהצעת חוק איסור מכירת סיגריות,
התשס"ד-‏2004

(פ/2423), לפני הקריאה הטרומית

היו"ר רוני בר-און:

הנושא הבא הוא בקשת חבר הכנסת איוב קרא להקדמת הדיון בהצעת חוק איסור מכירת
סיגריות, התשס"ד-‏2004 (פ/2423), לפני הקריאה הטרומית. חבר הכנסת איוב קרא
אינו נוכח, אין קוורום ולכן לא נדון בבקשה. אני מודה לנציגת משרד המשפטים
ולנציג משרד ראש הממשלה.

השגתו של חבר הכנסת אליעזר (צ'יטה) כהן לתיקון סעיף 49א לתקנון הכנסת

בנושא דיון בהשתתפות ראש הממשלה במקביל להצעת אי אמון בממשלה

היו"ר רוני בר-און:

הנושא הבא הוא השגתו של חבר הכנסת אליעזר (צ'יטה) כהן לתיקון סעיף 49א
לתקנון הכנסת בנושא דיון בהשתתפות ראש הממשלה במקביל להצעת אי אמון בממשלה.
במקרה זה אנחנו לא מחויבים לקוורום.

חבר הכנסת כהן ביקש שבסעיף 49א(א1) במקום "שלושים יום" יבוא "עשרה ימים".

גדעון סער:

זה לא נכון. זה קיצור פרק הזמן של ה-21 ימים.

אני מתנגד לבקשה שנוגדת את תקנון הכנסת. למעשה אז יהיה אפשר לטרטר את ראש
הממשלה להגיע לכנסת כל שבוע באמצעות 40 חתימות.

היו"ר רוני בר-און:

אני חושב שזה נימוק משכנע.

מאיר פרוש:

אני חושב שמשרד ראש הממשלה צריך לשלוח נציג לכאן כדי להסביר את הנושא.

היו"ר רוני בר-און:

אני לא חושב. זה עניין של הקואליציה.

שמענו את חבר הכנסת פרוש ש"נלחם בחירוף נפש" על עמדת האופוזיציה. מי בעד
התיקון המוצע על-ידי חבר הכנסת אליעזר כהן? מי נגד? מי נמנע?

הצבעה

נגד - הרוב

אני קובע שפה אחד התיקון הזה ירד מסדר היום שלנו.

בקשת סיעת האיחוד הלאומי - ישראל ביתנו להוספת ממלא מקום קבוע בוועדת
הכספים

היו"ר רוני בר-און:

הנושא הבא - בקשת סיעת האיחוד הלאומי - ישראל ביתנו להוספת ממלא מקום קבוע

בוועדת הכספים. הודענו ליושב ראש הסיעה על הדיון אך הוא לא הופיע.

אני סבור שוועדת הכנסת לא צריכה לדון בעניין הזה. הנושא הזה הוסדר וחולק
במסגרת הוועדה המסדרת, כפי שאושר על-ידי ועדת הכנסת מייד לאחר כינונה. לא
כל מהלך מהסוג הזה של פרישת סיעה או כניסת סיעה לממשלה יכול לזעזע את
ההרכב. כמובן שתגובת השרשרת בעניין הזה תהיה הרסנית, כי כל פעם שסיעה תזוז
ימינה או שמאלה מהממשלה נצטרך לפרק הסמכות יסוד שהגענו עליהן בעת כינון
הכנסת. אני לא חושב שזה ראוי.

מאיר פרוש:

האם זו לא זכות של סיעה לקבל ממלא מקום קבוע?

היו"ר רוני בר-און:

לא. לממלא מקום קבוע יש סטטוס אחר מממלא מקום רגיל.

גדעון סער:

יש סעיף בתקנון הכנסת שדן בסוגיית ממלא קבוע.

היו"ר רוני בר-און:

ממלא מקום רגיל זה בעיה פנימית של הסיעה אם היא רוצה להוסיף נופך מסוים. זה
נופך של עוגה שבה מתחלקים כולם ומועד חלוקתה של העוגה הזאת הוא בוועדה
המסדרת.

חבר הכנסת כהן, הגעת רק עכשיו, אבל אנחנו קיימנו כבר את הדיון בעניין שלך.
הקואליציה התנגדה להצעה שלך, משום שזה יטרטר את ראש הממשלה טרטור יתר.
האופוזיציה, כפי שיוצגה על-ידי חבר הכנסת פרוש, נלחמה בחירוף נפש ולא צלחה.
אנחנו לא יכולים לקבל את בקשתך. אתה יכול כמובן לדבר על זה במליאה ולנסות
לשכנע את המליאה ואנחנו נברך אותך אם גם תצליח לעשות את זה.

גדעון סער:

מה קורה אם ההשגה מתקבלת, זה חוזר לוועדה?

אנה שניידר:

אם ההשגה מתקבלת, זה כמו חוק ואז מתקנים. זה כמו הסתייגות שמתקבלת.

היו"ר רוני בר-און:

מפנים את תשומת לבי בהמשך לבקשה של האיחוד הלאומי בעניין ממלא מקום קבוע,
שכל נושא ממלאי המקום נקבעו בוועדת הכנסת בשעתו ואנחנו לא נפתח יותר את
הנושא הזה.

אני לא חושב שאנחנו צריכים להצביע על העניין הזה ולכן אני אשתמש בסמכותי
כיושב ראש הוועדה, לאחר דברי ההסבר שנאמרו, ולקבוע שהנושא יורד מסדר היום
שלנו.

ערעורים על החלטת ועדת הכנסת והסגנים שלא לאשר דחיפות הצעות לסדר היום

היו"ר רוני בר-און:

חבר הכנסת ענבל גבריאלי הגיעה לישיבה ולכן נדון עתה בערעור שלה.

ענבל גבריאלי:

אני מושכת את הערעור.

היו"ר רוני בר-און:

בנסיבות העניין אין צורך לדון בעניין הזה.

חבר הכנסת אזולאי, הגעת זה עתה ואני חייב לך הסבר. התחלנו בדיון שלך, גם לא
היית פה, אבל זה לא היה מפריע לנו להצביע. לא היה פה קוורום ולכן אי אפשר
היה להצביע. בנסיבות העניין הבקשה שלך לא התקבלה.

אני מודה לכולם, הישיבה נעולה.

- - - - - -

הישיבה ננעלה בשעה 09:10
