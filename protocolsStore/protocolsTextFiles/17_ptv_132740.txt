הכנסת השבע-עשרה נוסח לא מתוקן

מושב שני

פרוטוקול מס' 59

מישיבת ועדת הכנסת

יום שני, י"ג בכסלו התשס"ז (4 בדצמבר 2006), שעה 09:30

סדר היום:

א. קביעת מסגרת הדיון להצעות להביע אי אמון בממשלה.

ב. קביעת מסגרת הדיון להודעת הממשלה על החלטתה להקים משרד חדש:

המשרד לנושאים אסטרטגיים.

ג. הודעת חבר הכנסת דוד אזולאי בדבר הצבעתו בנושא: המלצות הוועדה הציבורית
לקביעת שכר

ותשלומים אחרים לחברי הכנסת לשעבר.

נכחו:

חברי הוועדה:

היו"ר רוחמה אברהם

קולט אביטל

אורי אריאל

יעקב מרגי

אחמד טיבי

אביגדור יצחקי

זהבה גלאון

משה שרוני

מוזמנים:

אריה האן - מזכיר הכנסת

ירדנה מלר-הורביץ - סגנית מזכיר הכנסת

ייעוץ משפטי: ארבל אסטרחן

מנהלת הוועדה: אתי בן-יוסף

רשמת פרלמנטרית: סיגל גורדון

 

א. קביעת מסגרת הדיון להצעות להביע אי אמון בממשלה

היו"ר רוחמה אברהם:

בוקר טוב לכולם, אני פותחת את ישיבת ועדת הכנסת. הנושא הראשון: קביעת מסגרת
הדיון להצעות להביע אי אמון בממשלה. סיעות האיחוד הלאומי-מפד"ל-יהדות
התורה-ליכוד-חד"ש-תע"ל-רע"ם-בל"ד, הגישו ליושבת ראש הכנסת הצעות להבי אי
אמון בממשלה בשל:

א. תוכניתו המדינית של ראש הממשלה כפי שהוצגה בנאומו בשדה בוקר. של האיחוד
הלאומי-מפד"ל-יהדות התורה. המועמד להרכיב את הממשלה הוא חבר הכנסת בנימין
אלון.

ב. תוכנית הכניעה של ראש הממשלה. הצעת סיעת הליכוד. המועמד להרכיב את
הממשלה הנו חבר הכנסת בנימין נתניהו.

ג. כוונתה להאריך בשנתיים את חוק האזרחות המונע איחוד משפחות פלסטיניות. של
חד"ש-רע"ם-תע"ל-בל"ד. המועמד להרכיב את הממשלה הנו חבר הכנסת מוחמד ברכה.

ההצעה שלנו, חברי הכנסת, עשר דקות לכל מציע ושלוש דקות לכול סיעה. מי בעד
ירים את ידו.

הצבעה

בעד - 7

נגד - אין

נמנעים - אין

ההצעה התקבלה.

היו"ר רוחמה אברהם:

ההצעה התקבלה פה אחד, עשר דקות לכל מציע ושלוש דקות לכל סיעה.

ב. קביעת מסגרת הדיון להודעת הממשלה על החלטתה להקים משרד חדש אשר ייקרא:

המשרד לנושאים אסטרטגיים

היו"ר רוחמה אברהם:

הנושא השני על סדר היום: קביעת מסגרת הדיון להודעת הממשלה על החלטתה להקים
משרד חדש אשר ייקרא: המשרד לנושאים אסטרטגיים, ועל קביעתה כי השר אביגדור
ליברמן יכהן בתפקיד השר לנושאים אסטרטגיים ויעמוד בראש המשרד לעניינים
אסטרטגיים, וזאת בנוסף לתפקידו כסגן ראש הממשלה.

הצעתנו היא, חמש דקות לכול סיעה.

אורי אריאל:

אין צורך. היות ואין מה לומר - - -

היו"ר רוחמה אברהם:

בשם סיעתך אתה מוותר?

אורי אריאל:

אני מציע לכולם, יש משהו להגיד על זה?

יעקב מרגי:

למה שזה לא יעמוד על שלוש דקות?

זהבה גלאון:

זה לא מכובד, בלי קשר לאופוזיציה, לא עושים דבר כזה.

היו"ר רוחמה אברהם:

אני חושבת שחמש דקות זה זמן סביר.

מי בעד חמש דקות ירים את ידו.

הצבעה

בעד - 7

נגד - אין

נמנעים - אין

ההצעה התקבלה.

היו"ר רוחמה אברהם:

7 בעד, אין מתנגדים, אין נמנעים, ההצעה התקבלה פה אחד.

ג. הודעת חבר הכנסת דוד אזולאי בדבר הצבעתו בנושא:

המלצות הוועדה הציבורית לקביעת שכר ותשלומים אחרים לחברי הכנסת לשעבר

דוד אזולאי:

לפני שגברתי נועלת את הישיבה, בשבוע שעבר נפלה טעות במסגרת הדיון על הטבות
לחברי הכנסת - - -

היו"ר רוחמה אברהם:

זה לא הטבות לחברי הכנסת, אלא, המלצות הוועדה הציבורית לקביעת שכר ותשלומים
אחרים לחברי הכנסת לשעבר.

דוד אזולאי:

שם נאמר כאילו אני התנגדתי. אני מבקש לתקן את זה בפרוטוקול, זה לא נכון.
אני מבקש לתקן את זה, אני תמכתי.

היו"ר רוחמה אברהם:

אין שום בעיה. לפרוטוקול, חבר הכנסת דוד אזולאי מבקש לתקן את הטעות, הוא לא
התנגד. אני מודה לכולם, הישיבה נעולה.

הישיבה ננעלה בשעה 9:45.
