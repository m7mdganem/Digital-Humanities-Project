הכנסת העשרים

מושב חמישי

פרוטוקול מס' 411

מישיבת ועדת הכנסת

יום רביעי, י"ח בטבת התשע"ט (26 בדצמבר 2018), שעה 19:00

סדר היום:

<< הצח >> 1. הצעת חוק התפזרות הכנסת העשרים, התשע"ט-2018 (מ/1287)

<< הצח >> 2. הצעת חוק התפזרות הכנסת העשרים, התשע"ו-2016 (פ/2934/20),
הצעת חה''כ רוברט אילטוב

<< הצח >> 3. הצעת חוק התפזרות הכנסת העשרים, התשע"ח-2018 (פ/5320/20) הצעת
חה''כ ציפי לבני << הצח >>

<< הצח >> 4. הצעת חוק התפזרות הכנסת העשרים, התשע''ח-2018 (פ/5322/20)
הצעת חה''כ תמר זנדברג

<< הצח >> 5. הצעת חוק התפזרות הכנסת העשרים, התשע''ח-2018 (פ/5376/20)
הצעת חה''כ יאיר לפיד << הצח >>

<< הצח >> 6. הצעת חוק התפזרות הכנסת העשרים, התשע"ח-2018 (פ/5386/20) הצעת
חה''כ איימן עודה << הצח >>

נכחו:

חברי הוועדה:

מכלוף מיקי זוהר – היו"ר

ישראל אייכלר

רוברט אילטוב

דוד ביטן

יואב בן צור

יואל חסון

אחמד טיבי

שולי מועלם-רפאלי

אברהם נגוסה

רועי פולקמן

פנינה תמנו

חברי הכנסת:

אלי אלאלוף

קארין אלהרר

יהודה גליק

אורן חזן

עיסאווי פריג'

מוזמנים:

צחי ברוורמן – מזכיר הממשלה

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

יפה קרינצה

<< הצח >> 1. הצעת חוק התפזרות הכנסת העשרים, התשע"ט-2018 (מ/1287)

<< הצח >> 2. הצעת חוק התפזרות הכנסת העשרים, התשע"ו-2016 (פ/2934/20),
הצעת חה''כ רוברט אילטוב

<< הצח >> 3. הצעת חוק התפזרות הכנסת העשרים, התשע"ח-2018 (פ/5320/20) הצעת
חה''כ ציפי לבני << הצח >>

<< הצח >> 4. הצעת חוק התפזרות הכנסת העשרים, התשע''ח-2018 (פ/5322/20)
הצעת חה''כ תמר זנדברג

<< הצח >> 5. הצעת חוק התפזרות הכנסת העשרים, התשע''ח-2018 (פ/5376/20)
הצעת חה''כ יאיר לפיד << הצח >>

<< הצח >> 6. הצעת חוק התפזרות הכנסת העשרים, התשע"ח-2018 (פ/5386/20) הצעת
חה''כ איימן עודה

<< יור >> היו"ר מכלוף מיקי זוהר: << יור >>

שלום לכולם, אני מתכבד לפתוח את ישיבת ועדת הכנסת בעניין הצעות חוק לפני
קריאה שניה ושלישית. חבר הכנסת חזן, נא להפסיק עם הדבר הזה.

<< דובר >> אורן אסף חזן (הליכוד): << דובר >>

אני פשוט מתרגש שזועבי וזחאלקה לא יהיו בכנסת הבאה.

<< יור >> היו"ר מכלוף מיקי זוהר: << יור >>

בוא נעבוד על זה שאנחנו נהיה בכנסת הבאה.

<< דובר >> אורן אסף חזן (הליכוד): << דובר >>

בעזרת השם.

<< יור >> היו"ר מכלוף מיקי זוהר: << יור >>

הצעות החוק שאנחנו מדברים עליהן הן הצעות חוק התפזרות הכנסת. אחת מהן היא
הצעת חוק ממשלתית, כל השאר הן הצעות חוק של חברות האופוזיציה. כמובן נצטרך
לעשות מיזוג של הצעות החוק הללו ולאחר מכן גם הצבעה על המיזוג – שלוש
הצבעות. היועץ המשפטי יסביר בקצרה.

<< דובר >> דן מרזוק: << דובר >>

השלב הראשון באישור הצעות החוק הוא למזג את הצעת החוק הממשלתית עם חמש
הצעות חוק טרומיות שאושרו במליאה בקריאה הראשונה. לאחר מכן הוועדה תידרש
לאשר את הנוסח לקריאה השניה והשלישית, ולאחר מכן, במידה שרוצים להביא את
ההצעה הממוזגת לדיון והצבעה בקריאה השניה והשלישית במליאת הכנסת הערב,
הוועדה תצטרך לאשר פטור מחובת הנחה.

<< דובר >> יואל חסון (המחנה הציוני): << דובר >>

אבל ההצעות שעברו הן טרומיות, אז איך הן הופכות להיות ראשונות?

<< דובר >> דן מרזוק: << דובר >>

ניתן למזג הצעת חוק ממשלתית עם הצעות חוק טרומיות.

<< דובר >> יואל חסון (המחנה הציוני): << דובר >>

ואז זה משדרג אותן לראשונות.

<< דובר >> דן מרזוק: << דובר >>

בוודאי. כן.

<< דובר >> אורן אסף חזן (הליכוד): << דובר >>

אז עכשיו הולכים להצבעה לשניה ושלישית?

<< יור >> היו"ר מכלוף מיקי זוהר: << יור >>

בהמשך.

<< דובר >> יואל חסון (המחנה הציוני): << דובר >>

בסביבות 23:00, אני משער.

<< יור >> היו"ר מכלוף מיקי זוהר: << יור >>

קצת סדר. אני מניח שיש קצת דוברים ואני רוצה לאפשר לכם, אז ברשותכם, מספר
מילים. בסוף הדיון אסכם לפני ההצבעה בכמה מילים אישיות שארצה להגיד, גם
לחבריי חברי הכנסת מהקואליציה ומהאופוזיציה, וכמובן, לעובדי הכנסת.

אבל עכשיו נדבר על דברים אחרים שהיום עלו לשיח הציבורי בעניינים שדיברתי
עליהם במהלך היום. היה הרבה סביב האירוע של פיזור הכנסת. לא סוד הוא
שנאבקתי לדחות את פיזור הכנסת על מנת להספיק חקיקה חשובה לעם ישראל. לשמחתי
הרבה, חלק גדול מן החקיקה שחשבתי שצריך לקדם תקודם בשבוע הבא במסגרת ועדת
ההסכמות. אני רוצה להודות למרכז האופוזיציה, חבר הכנסת יואל חסון, על כך
שהוא הגיע לשיח פתוח, ענייני, לטובת עם ישראל. כולי תקווה - - -

<< דובר >> שולי מועלם-רפאלי (הבית היהודי): << דובר >>

ובלב חפץ.

<< דובר >> יואב בן צור (ש"ס): << דובר >>

מה הקריטריון לקבלת ההצעות? איזה הצעות אישרו?

<< יור >> היו"ר מכלוף מיקי זוהר: << יור >>

הן צריכות להיות, יחסית, קונצנזוס.

<< דובר >> אורן אסף חזן (הליכוד): << דובר >>

מה נחשב קונצנזוס?

<< דובר >> יואב בן צור (ש"ס): << דובר >>

אוקיי, אז כל ההצעות שעניינן קונצנזוס יוכלו להגיע?

<< יור >> היו"ר מכלוף מיקי זוהר: << יור >>

כל ההצעות שהן קונצנזוס, להערכתי יוכלו להתקבל בוועדת ההסכמות.

<< דובר >> יואב בן צור (ש"ס): << דובר >>

גם אם הן בטרומי או בראשונה?

<< יור >> היו"ר מכלוף מיקי זוהר: << יור >>

זה עוד לא הוחלט, יכול להיות שגם ראשונה. כן.

<< דובר >> עיסאווי פריג' (מרצ): << דובר >>

יש לכם רשימה של הצעות החוק?

<< יור >> היו"ר מכלוף מיקי זוהר: << יור >>

עוד לא.

<< דובר >> אורן אסף חזן (הליכוד): << דובר >>

היושב-ראש, למי צריך להגיש את הפנייה?

<< יור >> היו"ר מכלוף מיקי זוהר: << יור >>

אתה מהקואליציה, אז ליושב-ראש הקואליציה.

<< דובר >> שולי מועלם-רפאלי (הבית היהודי): << דובר >>

כל סיעה ריכזה את זה אצל יושב-ראש הסיעה שלה.

<< דובר >> רועי פולקמן (כולנו): << דובר >>

כל יושב-ראש סיעה ריכז את כל הפניות מכל הח"כים, והעברנו את זה. יש דיון
מרוכז.

<< יור >> היו"ר מכלוף מיקי זוהר: << יור >>

ליושב-ראש הקואליציה, והאופוזיציה תעביר למרכז האופוזיציה.

<< דובר >> אורן אסף חזן (הליכוד): << דובר >>

גם הצעות בקריאה ראשונה אפשר?

<< דובר >> עיסאווי פריג' (מרצ): << דובר >>

מה עם המסמכים?

<< יור >> היו"ר מכלוף מיקי זוהר: << יור >>

רגע. בכוונת מכוון אני לא רוצה לדבר עכשיו מה הן ההצעות שיש לגביהן סיכום
כדי לא לעורר עכשיו את הסימפוזיון סביב העניין הזה. אבל יש הרבה מאוד
הצעות - כמו ההצעות שדיברתי עליהן היום וגם הצעות שאתם, חברי הכנסת, דיברתם
עליהן היום - שיעברו בכנסת הנוכחית במסגרת ועדת ההסכמות. את הדבר הזה אנחנו
נעשה, כמובן, אחרי פיזור הכנסת.

אני רוצה להודות באופן אישי למספר אנשים בהזדמנות זו – באמת, לא אגדיר את
זה אחרת - על הגיבוי וגם על ההבנה וההתחשבות ברצונות שלנו, חברי הכנסת.
בראש ובראשונה, ראש הממשלה בנימין נתניהו, שבימים האחרונים דיברתי אתו לא
מעט. אני מודה לו באופן אישי על השיח הפתוח ועל ההבנה כשדיברתי אתו בנושאים
הללו. אז קודם כול תודה אישית לראש הממשלה. תודה אישית ליושב-ראש
הקואליציה, חברי ורעי, אחי חבר הכנסת דודי אמסלם, גם על ההבנה, ההתחשבות
וההכלה של כל התהליך הזה, וליושב-ראש הכנסת יולי אדלשטיין, שהיו לנו שיחות
רבות בעניין הזה. ובהזדמנות זו, גם לחברי מרכז האופוזיציה, חבר הכנסת יואל
חסון. הראית גדלות נפש והוכחת שעם ישראל לנגד עיניך ולא שום דבר אחר. זהו,
אלו הן התודות מבחינתי.

עכשיו סדר הדוברים, לאחר מכן נתכנס ונתקדם לכיוון הצבעה. יש הרבה דוברים.
חבר הכנסת טיבי, בבקשה.

<< דובר >> אחמד טיבי (הרשימה המשותפת): << דובר >>

יש לי רק הצעה לסדר-היום, כדי שהציבור יידע מי באמת רוצה לפזר את הכנסת ומי
לא – לעשות הצבעה חשאית.

<< יור >> היו"ר מכלוף מיקי זוהר: << יור >>

אז הצעתך נרשמה, ונבחן אותה.

<< דובר >> אחמד טיבי (הרשימה המשותפת): << דובר >>

אני צוחק. אנחנו רוצים לפזר אותה אתמול.

<< דובר >> אורן אסף חזן (הליכוד): << דובר >>

אתם עשיתם מהכנסת לשכת עבודה; 13 כיסאות – 40 חברי כנסת עברו עליהם. אני לא
צודק?

<< יור >> היו"ר מכלוף מיקי זוהר: << יור >>

חבר הכנסת אחמד טיבי, תגובתך לפרישתם של חברי הכנסת זחאלקה, זועבי וגנאים.

<< דובר >> עיסאווי פריג' (מרצ): << דובר >>

תגיד, אתה רוצה להעביר את הזמן של הוועדה? מה אתה שואל אותו שאלות?

<< דובר >> אחמד טיבי (הרשימה המשותפת): << דובר >>

אני מחכה לפרישה של ראש הממשלה.

<< דובר >> אורן אסף חזן (הליכוד): << דובר >>

היושב-ראש, אני יכול להגיב. הזמנתי קונפטי.

<< יור >> היו"ר מכלוף מיקי זוהר: << יור >>

אז תודה לחבר הכנסת טיבי.

<< דובר >> אורן אסף חזן (הליכוד): << דובר >>

חגיגות סוף השנה הגיעו מוקדם מהרגיל.

<< יור >> היו"ר מכלוף מיקי זוהר: << יור >>

חבר הכנסת בן צור, בבקשה.

<< דובר >> יואב בן צור (ש"ס): << דובר >>

אני רוצה לדעת, אדוני, לאור מה שאמרת בתחילה, האם ימי הכנסת יוארכו או רק
שני ושלישי? זה דבר ראשון. האם יהיו עוד ימי חקיקה? והדבר השני: מה זה
קונצנזוס? אם, כסיעה, יש לנו חוקים שאנחנו חושבים שהם חשובים - - -

<< יור >> היו"ר מכלוף מיקי זוהר: << יור >>

אך ורק בהסכמת קואליציה ואופוזיציה. זה אומר שאם לא שכנעת את יואל חסון ואת
האופוזיציה – אין לך חוק.

<< דובר >> אורן אסף חזן (הליכוד): << דובר >>

את כל האופוזיציה או רק את יואל?

<< יור >> היו"ר מכלוף מיקי זוהר: << יור >>

יואל מרכז את האופוזיציה, אז מן הסתם צריך לשכנע אתו.

<< דובר >> יואב בן צור (ש"ס): << דובר >>

תודה. לא ענית לי על השאלה השניה: האם מעבר לשני ושלישי יהיו דיונים?

<< יור >> היו"ר מכלוף מיקי זוהר: << יור >>

בכוונתי לשבת על הנושא הזה עם יושב-ראש הכנסת יולי אדלשטיין. הרי זה צריך
להיות מוכרע פה, בוועדת הכנסת, ובכוונתי לשבת אתו ולנסות לאפשר כמה שיותר
ימי חקיקה על מנת להשלים כמה שיותר עבודה למען עם ישראל.

<< דובר >> אחמד טיבי (הרשימה המשותפת): << דובר >>

אפרופו השאלה, בבוקר עלה כאן נושא המתמחים, ואתה הסכמת ותמכת שתהיה טרומית.

<< יור >> היו"ר מכלוף מיקי זוהר: << יור >>

חד-משמעית. להערכתי, זה יהיה בשבוע הבא. יואל חסון כבר אמר לי שעמדתו היא
בעד.

<< דובר >> אחמד טיבי (הרשימה המשותפת): << דובר >>

יואל גם תומך.

<< דובר >> עיסאווי פריג' (מרצ): << דובר >>

אז אפשר להגיד את זה באופן רשמי?

<< דובר >> יואל חסון (המחנה הציוני): << דובר >>

עד שלא דנים - - -

<< יור >> היו"ר מכלוף מיקי זוהר: << יור >>

עד שזה לא נגמר זה לא נגמר.

<< דובר >> אחמד טיבי (הרשימה המשותפת): << דובר >>

מה זאת אומרת? תסביר.

<< דובר >> שולי מועלם-רפאלי (הבית היהודי): << דובר >>

עוד לא היתה ועדת הסכמות. זה יהיה רק אחרי פיזור הכנסת.

<< יור >> היו"ר מכלוף מיקי זוהר: << יור >>

אבל אני חוזר ואומר: כל החוקים שציינתי בימים האחרונים - - -

<< קריאה >> קריאה: << קריאה >>

זה נמצא בתוך הפול?

<< יור >> היו"ר מכלוף מיקי זוהר: << יור >>

אני מעריך שכן. אבל אני חוזר ואומר - - -

<< דובר >> אחמד טיבי (הרשימה המשותפת): << דובר >>

אם דודי לא מביא את זה, יואל יביא את זה לוועדת ההסכמות.

<< יור >> היו"ר מכלוף מיקי זוהר: << יור >>

אני רוצה לומר שוב: דודי בעד המתמחים, הוא רוצה לקדם את החוק הזה, וכולנו
רוצים. אני לא רוצה אפילו להגיד שיש עוד אנשים, בכירים מדודי, שרוצים לקדם
את החוק הזה.

<< דובר >> עיסאווי פריג' (מרצ): << דובר >>

ברמת ראש הממשלה?

<< יור >> היו"ר מכלוף מיקי זוהר: << יור >>

אני לא רוצה להגיד.

<< דובר >> עיסאווי פריג' (מרצ): << דובר >>

ראש הממשלה מעורב בחוק המתמחים?

<< יור >> היו"ר מכלוף מיקי זוהר: << יור >>

ראש הממשלה, תתפלאו או לא, מעורב בכול. ראש הממשלה הוא זה שמחליט בסוף.
אנחנו תמיד מכבדים - - -

<< דובר >> אחמד טיבי (הרשימה המשותפת): << דובר >>

אני מודה שזרקתי את הדבר הזה לראש הממשלה כשהוא יצא. כן, ראש הממשלה מעורב.

<< יור >> היו"ר מכלוף מיקי זוהר: << יור >>

אנחנו תמיד מכבדים את עמדת ראש הממשלה, אבל אם אנחנו, חברי הכנסת, לא נביא
לראש הממשלה את העמדות שלנו, את הדעות שלנו ואת הרעיונות שלנו – לא יהיה לו
חומר גלם לעבוד אתו. ככה זה עובד בדמוקרטיה. אז אנחנו מביאים בפניו ולפתחו
אין-ספור נושאים חשובים, בסוף הוא יחליט. מבחינתנו, הוא ראש התנועה – לפחות
ככה אני מסתכל על זה, בליכוד – והוא ראש הממשלה. אם אתם שואלים אותי, כל
החוקים שדיברתי עליהם היום לא שמעתי לגבי אף חוק התנגדות של ראש הממשלה. אף
חוק. דרך אגב, ברובם ככולם תמיכה. אבל בואו נראה בהמשך.

חבר הכנסת טיבי, תודה רבה. חבר הכנסת ישראל אייכלר, בבקשה.

<< דובר >> ישראל אייכלר (יהדות התורה): << דובר >>

אדוני היושב-ראש, היות שאני לא מבין מה זה הסכמות, אני לא מבין מה זה
קונצנזוס ואני לא יודע מי זה ועדת ההסכמות, אני רוצה לסייג את כל דבריך
בתנאי שאנחנו נהיה בוועדת ההסכמות ונוכל להביא גם חוקים שלנו לראות האם
באמת מדובר בקונצנזוס. אחרת אני לא מסכים לשום דבר שוועדת ההסכמות מסכימה.

<< יור >> היו"ר מכלוף מיקי זוהר: << יור >>

בסדר גמור.

<< דובר >> ישראל אייכלר (יהדות התורה): << דובר >>

זה דבר אחד. דבר שני, שמעתי הרבה הספדים על כל חברי הכנסת המסכנים שלא
יצליחו לבוא בפעם הבאה - - -

<< יור >> היו"ר מכלוף מיקי זוהר: << יור >>

אתה סגור עם אגודה או עם דגל?

<< דובר >> ישראל אייכלר (יהדות התורה): << דובר >>

אני מייצג את יהדות התורה. הרבה אנשים אמרו שיש פריימריס וצריכים לסבול,
ואתם עושים חיים, אין לכם פריימריס. אני רוצה לומר לכם שיש לנו פריימריס
365 ימים בשנה. אתם תעבדו קשה חודשיים, ובארבע שנים תלכו לבר מצוות,
לבריתות, אבל לא תמצאו אותם כל בוקר. אנחנו צריכים למצוא כל בוקר וכל ערב
את האנשים ויש לנו עבודה ארבע שנים. אני מאחל לכולם - - -

<< יור >> היו"ר מכלוף מיקי זוהר: << יור >>

רגע, אתה רומז שאנחנו, חברי הכנסת של הפריימריס, לא עבדנו קשה ארבע שנים?

<< דובר >> אורן אסף חזן (הליכוד): << דובר >>

לא. רק בר מצוות.

<< דובר >> ישראל אייכלר (יהדות התורה): << דובר >>

לא, אני אומר שמבחינת המחויבות, הפריימריס שלכם נמשכים חודשיים, הפריימריס
שלנו נמשכים ארבע שנים.

<< דובר >> אורן אסף חזן (הליכוד): << דובר >>

הרב אייכלר, מה עם חתונות? אתה יודע איזה מצווה זה לשמח חתן וכלה? ומה עם
ביקורי חולים?

<< יור >> היו"ר מכלוף מיקי זוהר: << יור >>

אספר לך משהו. אני לא רוצה להתחיל לחשוף את הקמפיין של הליכוד כבר עכשיו,
אבל רשימת ההישגים שיש לליכוד עולה על ההישגים של יהדות התורה פי כמה וכמה.

<< דובר >> אורן אסף חזן (הליכוד): << דובר >>

והנה, הלכה ועדת ההסכמות. לא יהיו הסכמות.

<< יור >> היו"ר מכלוף מיקי זוהר: << יור >>

בכמות ההישגים.

<< דובר >> ישראל אייכלר (יהדות התורה): << דובר >>

בהחלט, כי אתם 30 מנדטים, וגם ראש ממשלה ושרים.

<< יור >> היו"ר מכלוף מיקי זוהר: << יור >>

בסדר, אז אל תזלזל בעשייה שלנו.

<< דובר >> ישראל אייכלר (יהדות התורה): << דובר >>

ואנחנו, בסך הכול יש לנו סגן שר אחד.

<< יור >> היו"ר מכלוף מיקי זוהר: << יור >>

עובדים כמו חמורים בשביל עם ישראל.

<< דובר >> ישראל אייכלר (יהדות התורה): << דובר >>

נכון. אם הבנת שזלזלתי - - -

<< יור >> היו"ר מכלוף מיקי זוהר: << יור >>

ככה זה נשמע, חבר הכנסת אייכלר. ככה זה נשמע.

<< דובר >> ישראל אייכלר (יהדות התורה): << דובר >>

לא. אני רק רציתי לנחם אתכם, שלא תבכו על העניין של הפריימריס.

<< יור >> היו"ר מכלוף מיקי זוהר: << יור >>

אנחנו לא בוכים.

<< דובר >> ישראל אייכלר (יהדות התורה): << דובר >>

הדבר האחרון שאני רוצה לומר, אדוני היושב-ראש, שאני חשבתי שאין שום צורך
לפזר את הכנסת. אני יודע שזה לא קונצנזוס להגיד את זה עכשיו. אפשר היה
להמשיך את הכנסת עד תומה.

<< יור >> היו"ר מכלוף מיקי זוהר: << יור >>

אז אתה מצטרף לדעתי.

א << דובר >> ישראל אייכלר (יהדות התורה): << דובר >>

ולדעת רבים וטובים. אני מסכים בעיקרון, לצורך החשיבה בלבד, לרעיון אמר
אחמד: בוא נשים קלפי בכנסת, כמו שבוחרים חברי ועדת - - -

<< יור >> היו"ר מכלוף מיקי זוהר: << יור >>

חשאי.

<< דובר >> ישראל אייכלר (יהדות התורה): << דובר >>

חשאי. שפיזור הכנסת יהיה בקלפי סגור, ונראה כמה אנשים יצביעו בעד וכמה
יצביעו נגד. תודה רבה.

<< יור >> היו"ר מכלוף מיקי זוהר: << יור >>

תודה רבה, חבר הכנסת אייכלר. חבר הכנסת אורן חזן.

<< דובר >> ישראל אייכלר (יהדות התורה): << דובר >>

עוד מילה. אני רוצה להירשם להסתייגות דיבור במליאה.

<< קריאה >> קריאות: << קריאה >>

לא לא לא.

<< יור >> היו"ר מכלוף מיקי זוהר: << יור >>

אייכלר, לגבי בקשתך להסתייגות דיבור - קח בחשבון שבקשתך תפתח צוהר גדול
לבקשות של כולם.

<< דובר >> אורן אסף חזן (הליכוד): << דובר >>

גם אני מבקש.

<< דובר >> ישראל אייכלר (יהדות התורה): << דובר >>

אם כולם יסירו – גם אני אסיר.

<< דובר >> פנינה תמנו (יש עתיד): << דובר >>

אתה הראשון שביקשת.

<< יור >> היו"ר מכלוף מיקי זוהר: << יור >>

אתה הראשון שביקשת, אז כרגע תשהה את בקשתך עד שתהיה בקשה אחרת.

<< דובר >> אורן אסף חזן (הליכוד): << דובר >>

צר לי לאכזב אתכם, גם אם כולם יסירו – אני רוצה לדבר.

<< דובר >> עיסאווי פריג' (מרצ): << דובר >>

גם סיעת מרצ מבקשת זכות דיבור.

<< דובר >> אורן אסף חזן (הליכוד): << דובר >>

אמרת עוד פעם ליצן?

<< דובר >> יהודה גליק (הליכוד): << דובר >>

רגע, הוא לא הורחק מהמליאה? סליחה.

<< דובר >> אורן אסף חזן (הליכוד): << דובר >>

יהודה, תגיד, לא חבל לך על החודש הזה שתרוץ בפריימריס? לא עדיף שתשב עם
הילדים בבית?

<< דובר >> שולי מועלם-רפאלי (הבית היהודי): << דובר >>

נציג מכל סיעה.

<< יור >> היו"ר מכלוף מיקי זוהר: << יור >>

הנציג שלנו לא יהיה רק חזן. יש עוד שירצו לדבר.

<< דובר >> פנינה תמנו (יש עתיד): << דובר >>

אז גם אנחנו נרצה.

<< דובר >> אורן אסף חזן (הליכוד): << דובר >>

לא מוותר. אני נרשם לרשות דיבור.

<< דובר >> יואל חסון (המחנה הציוני): << דובר >>

גם כל סיעת המחנה הציוני הסתייגות דיבור.

<< דובר >> יהודה גליק (הליכוד): << דובר >>

מיקי, הוא לא הורחק מהמליאה? אני לא מבין.

<< דובר >> שולי מועלם-רפאלי (הבית היהודי): << דובר >>

תציע דובר אחד מכל סיעה, אדוני היושב-ראש.

<< דובר >> יהודה גליק (הליכוד): << דובר >>

לא לא לא, את חושבת שמהליכוד יהיה רק אורן חזן? נו, באמת.

<< דובר >> שולי מועלם-רפאלי (הבית היהודי): << דובר >>

לא, אז שהליכוד יביא מישהו אחר.

<< יור >> היו"ר מכלוף מיקי זוהר: << יור >>

רגע, אבל אתה מורחק, לא, אורן חזן?

<< דובר >> יהודה גליק (הליכוד): << דובר >>

הוא מורחק מהמליאה. הוא לא יכול לנאום.

<< דובר >> עיסאווי פריג' (מרצ): << דובר >>

היום הוא היה החתן של המליאה, איך הוא מורחק מהמליאה?

<< דובר >> ישראל אייכלר (יהדות התורה): << דובר >>

אדוני היושב-ראש, אני רוצה להוסיף משהו. אם יהיה רק אחד שמדבר – גם אני
מסיר.

<< דובר >> עיסאווי פריג' (מרצ): << דובר >>

מרצ בבקשות דיבור, בבקשה.

<< דובר >> פנינה תמנו (יש עתיד): << דובר >>

גם אנחנו רוצים בקשות דיבור.

<< דובר >> יואב בן צור (ש"ס): << דובר >>

גם ש"ס. כולם בקשות דיבור.

<< דובר >> רוברט אילטוב (ישראל ביתנו): << דובר >>

רגע, אתם לא רוצים לפזר את הכנסת? תגידו שאתם לא רוצים לפזר.

<< יור >> היו"ר מכלוף מיקי זוהר: << יור >>

טוב, אני ממשיך בינתיים. חבר הכנסת חזן, זכות הדיבור שלך.

<< דובר >> אורן אסף חזן (הליכוד): << דובר >>

לפרוטוקול, אני מבקש רשות דיבור במליאה, שלא יגידו אחרי זה שלא רשמתי. הנה,
אני מבקש רשות דיבור במליאה.

<< דובר >> עיסאווי פריג' (מרצ): << דובר >>

אבל ראש הממשלה אומר לך שלא. תשתוק, נו.

<< דובר >> אורן אסף חזן (הליכוד): << דובר >>

הוא יכול להרים לי טלפון.

<< דובר >> עיסאווי פריג' (מרצ): << דובר >>

אם ירים לך טלפון, תוריד?

<< יור >> היו"ר מכלוף מיקי זוהר: << יור >>

חבר הכנסת חזן, אתה מעוניין לדבר?

<< דובר >> עיסאווי פריג' (מרצ): << דובר >>

אתה רואה איך אתה מזלזל בה?

<< דובר >> שולי מועלם-רפאלי (הבית היהודי): << דובר >>

בחיאת, מזכיר הממשלה מבקש. יאללה, תזרום.

<< דובר >> פנינה תמנו (יש עתיד): << דובר >>

אורן, מה אתה מתעקש? אף אחד לא מדבר, וזהו.

<< דובר >> אורן אסף חזן (הליכוד): << דובר >>

אז אל תדברו. מה אתם מתעקשים? אתם כל כך לא רוצים - - -

<< דובר >> פנינה תמנו (יש עתיד): << דובר >>

מה זו הילדותיות הזאת? חסרה לך במה?

<< דובר >> אורן אסף חזן (הליכוד): << דובר >>

מה יפריע לכם שאדבר חמש דקות, שאני אגיד את האמת.

<< דובר >> פנינה תמנו (יש עתיד): << דובר >>

די. מה זה השטויות האלה? מה זה הפארסה הזאת?

<< דובר >> אורן אסף חזן (הליכוד): << דובר >>

אני רוצה רק להבין דבר אחד - - -

<< דובר >> פנינה תמנו (יש עתיד): << דובר >>

מה זה ההצגה הזאת? מה זה המשחק הזה? תראה מה אתה גורר.

<< יור >> היו"ר מכלוף מיקי זוהר: << יור >>

חבר הכנסת חזן, אתה רוצה לדבר בזכות הדיבור שלך עכשיו? אז תדבר. שקט, לא
להפריע.

<< דובר >> אורן אסף חזן (הליכוד): << דובר >>

ראשית, אני מבקש, כמו שאמרתי - - -

<< דובר >> קארין אלהרר (יש עתיד): << דובר >>

לא במליאה, רק עכשיו.

<< דובר >> עיסאווי פריג' (מרצ): << דובר >>

אתה רוצה את המילה האחרונה? המילה האחרונה בפיזור של הכנסת ה-20.

<< יור >> היו"ר מכלוף מיקי זוהר: << יור >>

חבר הכנסת חזן, עלתה פה סוגיה ביני לבין מרכז האופוזיציה, שתהינו לגביה. מה
שיש לך על הראש זו תוספת שיער?

<< דובר >> אורן אסף חזן (הליכוד): << דובר >>

לא. זו סוגיה באמת חשובה.

<< קריאה >> קריאות: << קריאה >>

- - -

<< דובר >> פנינה תמנו (יש עתיד): << דובר >>

זו הדוגמה שאתם נותנים לעם ישראל, מדברים על הבלורית של חזן? זה לא רציני.

<< דובר >> אורן אסף חזן (הליכוד): << דובר >>

מרכז האופוזיציה ויו"ר הוועדה, הסירו דאגה מליבכם. אח שלי שאל אותי אם זה
חתול על הראש; זה לא חתול, לא חמוס וגם לא תוספת שיער. מאוד רציתי לטוס
לטורקיה לעשות השתלה. לצערי, קצין הכנסת לא מאפשר לי לטוס לטורקיה.

<< קריאה >> קריאה: << קריאה >>

אוי, אני לא מאמינה - - -

<< דובר >> עיסאווי פריג' (מרצ): << דובר >>

אורן, במרוקאית אומרים: א-זאזי בתמות ועיונהא בתקרקס.

<< דובר >> אורן אסף חזן (הליכוד): << דובר >>

עכשיו לגופו של עניין.

<< יור >> היו"ר מכלוף מיקי זוהר: << יור >>

סיימת, זהו.

<< דובר >> אורן אסף חזן (הליכוד): << דובר >>

לא, אתה שאלת שאלה.

<< יור >> היו"ר מכלוף מיקי זוהר: << יור >>

בכוונה, כדי שלא תדבר דברים אחרים. חבר הכנסת פריג', כן.

<< דובר >> אורן אסף חזן (הליכוד): << דובר >>

עיסאווי, שתדע לך, אני בדקתי – גם אצלך אפשר לעשות השתלת שיער. אני יכול
להחזיר אותך 20 שנה אחורה.

<< דובר >> עיסאווי פריג' (מרצ): << דובר >>

מיקי, במרוקנית אומרים – א-זאזי בתמות ועיונהא בתקרקס.

<< יור >> היו"ר מכלוף מיקי זוהר: << יור >>

מה זה אומר?

<< דובר >> עיסאווי פריג' (מרצ): << דובר >>

התרנגולת מתה ועיניה מתגלגלות.

<< דובר >> אורן אסף חזן (הליכוד): << דובר >>

עכשיו הוא רוצה גם להרוג אותי? תגיד לי, אין גבול?

<< דובר >> שולי מועלם-רפאלי (הבית היהודי): << דובר >>

די, חברים. יש לנו גם חיים. ביקשת לדבר – תדבר כבר. מספיק.

<< דובר >> פנינה תמנו (יש עתיד): << דובר >>

זה גם מבזה. השיח הזה, יואל, מבזה את הכנסת.

<< יור >> היו"ר מכלוף מיקי זוהר: << יור >>

זהו, האתנחתא הקומית הסתיימה. חבר הכנסת פריג', בבקשה.

<< דובר >> עיסאווי פריג' (מרצ): << דובר >>

אני רוצה לחזור ולחזק את מה ששמעתי, ואני שמח שראש הממשלה מעורב בקידום חוק
המתמחים. זה חוק חשוב. החבר'ה קיבלו ציפייה גבוהה שהתחילה מהקואליציה,
וצריכים לעמוד מאחורי זה. אני פונה לשניכם בוועדת ההסכמות - - -

<< יור >> היו"ר מכלוף מיקי זוהר: << יור >>

זה לא אני. זה דודי אמסלם והוא – יואל חסון. אני לא קובע בוועדת ההסכמות.

<< דובר >> עיסאווי פריג' (מרצ): << דובר >>

בסדר. אנחנו צריכים לעשות כל מה שנוכל בכדי שהצעת החוק הזו תהיה במסגרת חוק
ההסכמות. זה נושא חשוב שיקודם.

<< יור >> היו"ר מכלוף מיקי זוהר: << יור >>

אני מסכים. חבר הכנסת אילטוב, דקה. דקה, נחזור אליך.

<< דובר >> אורן אסף חזן (הליכוד): << דובר >>

לקחת לי את זכות הדיבור.

<< יור >> היו"ר מכלוף מיקי זוהר: << יור >>

לא. אני יכול לקחת לך? חבר הכנסת אילטוב. שקט בבקשה.

<< דובר >> רוברט אילטוב (ישראל ביתנו): << דובר >>

כבוד היושב-ראש, אני מבקש שוועדת ההסכמות – אין לי בעיה שתשבו יחד שניים -
נציג הקואליציה ונציג האופוזיציה - אבל אני מבקש שכל רשימת החוקים תעבור
בין כל סיעות הבית כדי שתהיה הסכמה.

<< יור >> היו"ר מכלוף מיקי זוהר: << יור >>

ברור, בהחלט.

<< דובר >> יואל חסון (המחנה הציוני): << דובר >>

זו הכוונה.

<< יור >> היו"ר מכלוף מיקי זוהר: << יור >>

לא היה בכלל ספק.

<< דובר >> אורן אסף חזן (הליכוד): << דובר >>

לגבי החוקים, בבקשה.

<< יור >> היו"ר מכלוף מיקי זוהר: << יור >>

חבר הכנסת חזן, בקצרה, כי אני רוצה לחתוך להצבעה. בשתי מילים.

<< דובר >> אורן אסף חזן (הליכוד): << דובר >>

ראשית, לוודא שאני רשום לזכות דיבור. זה אחד. הדבר הנוסף, לגבי הסיפור של
ההסכמות, אני פונה אליכם: שזה לא יהיה מין מצב שזה יהיה הסכמות למקורבים,
הסכמות לחברים, הסכמות לקידומים אישיים בפריימריס. בסוף, מיקי, אמרת יפה
היום - באמת ממש התרגשתי לשמוע אותך - - -

<< יור >> היו"ר מכלוף מיקי זוהר: << יור >>

ממה התרגשת?

<< דובר >> אורן אסף חזן (הליכוד): << דובר >>

אמרת, וזה יפה מאוד לשמוע, שבאמת יותר חשוב למען עם ישראל להעביר חלק
מהדברים מאשר - - -

<< דובר >> קארין אלהרר (יש עתיד): << דובר >>

כן, אתה דואג לעם ישראל מהבוקר עד הערב.

<< דובר >> אורן אסף חזן (הליכוד): << דובר >>

לא, כי אתם מה זה דואגים? לא, באמת. על זה נאמר: נשמה. יאיר לפיד, רגע
דואג, רגע לא דואג. הוא לא סגור על עצמו. אלוף העולם בים יבשה. אני מסיים
את המשפט ואומר: אני מבקש - - -

<< דובר >> פנינה תמנו (יש עתיד): << דובר >>

אורן, קיבלת את דקת ההצגה שלך. די, מה אני צריכה לשבת פה כדי - - -

<< דובר >> אורן אסף חזן (הליכוד): << דובר >>

פנינה, כבר אמרתי לך: אעשה לך הנחה בכתיבת נאומים.

<< דובר >> פנינה תמנו (יש עתיד): << דובר >>

אתה תעשה לי הנחה?

<< דובר >> אורן אסף חזן (הליכוד): << דובר >>

אני אעשה לך הנחה ואכתוב לך נאום.

<< דובר >> פנינה תמנו (יש עתיד): << דובר >>

הבעיה זאת הרמה. זה הרמה? בושה וחרפה שצריך לשבת ולהקשיב לו.

<< יור >> היו"ר מכלוף מיקי זוהר: << יור >>

אז בואו תפסיקו - - -

<< דובר >> פנינה תמנו (יש עתיד): << דובר >>

אז יאללה, תעשה פה סדר.

<< יור >> היו"ר מכלוף מיקי זוהר: << יור >>

הוא מסיים, מה את רוצה?

<< דובר >> פנינה תמנו (יש עתיד): << דובר >>

עשה קרקס מכל הדבר הזה.

<< דובר >> אורן אסף חזן (הליכוד): << דובר >>

אני אומר עוד פעם: צריכה להיות לזה משמעות אמיתית, לא בכאילו. זה הדבר
הראשון. הדבר השני, יש דברים שתקועים בוועדות שקשורים לעניינים קשי יום,
שאם הם ייתקעו חודשים רבים - - -

<< יור >> היו"ר מכלוף מיקי זוהר: << יור >>

תודה, ברור. הבנו.

<< דובר >> עיסאווי פריג' (מרצ): << דובר >>

זמנך עבר, אדוני.

<< דובר >> אורן אסף חזן (הליכוד): << דובר >>

לא, רק התחלתי, נשמה.

<< יור >> היו"ר מכלוף מיקי זוהר: << יור >>

חבר הכנסת גליק. שקט. חבר הכנסת גליק, בבקשה.

<< דובר >> יהודה גליק (הליכוד): << דובר >>

אדוני היושב-ראש, אני גם מצטער על כך שהכנסת מתפזרת לפני זמנה. יציבות
שלטון – אני לא יכול.

<< יור >> היו"ר מכלוף מיקי זוהר: << יור >>

אי-אפשר, נו באמת. אפשר קצת שקט פה? די. חבר הכנסת גליק, בבקשה.

<< דובר >> יהודה גליק (הליכוד): << דובר >>

אני רוצה לומר - - -

<< יור >> היו"ר מכלוף מיקי זוהר: << יור >>

ששש, אורן. גליק מדבר, חבר הכנסת מהסיעה שלך.

<< דובר >> יהודה גליק (הליכוד): << דובר >>

אני שותף לאלה שמצטערים שהכנסת מתפזרת. נדמה לי שהיתה פה כנסת מדהימה,
מצוינת, שקידמה הרבה מאוד דברים חשובים, ממשלה מדהימה, וחבל שאנחנו הולכים.
אני רוצה לומר שלצערי, הכנסת הזאת, היו בה אנשים שביזו אותה והשפילו אותה,
וההשפלה שלה היתה השפלה של המבנה עצמו, של הבניין עצמו, של הכנסת עצמה. אני
רוצה לקוות שבכנסת הבאה ייבחרו חברי כנסת שלא מבזים את המקום הזה בשיח
שלהם, אלא יודעים לכבד.

<< דובר >> אורן אסף חזן (הליכוד): << דובר >>

הנה, זחאלקה וזועבי כבר ירדו מהרשימה. חלק מהמבזים כבר לא יהיו, עכשיו
נשאר - - -

<< דובר >> יהודה גליק (הליכוד): << דובר >>

למשל, אלה שנכנסים לתוך דברי חבריהם – זה נקרא גם כן לבזות.

<< דובר >> אורן אסף חזן (הליכוד): << דובר >>

למה? אנחנו חברים.

<< יור >> היו"ר מכלוף מיקי זוהר: << יור >>

חבר הכנסת חזן, די.

<< דובר >> יהודה גליק (הליכוד): << דובר >>

הנקודה האחרונה, עולים לדבר כרגע על כל מיני הסכמות. אדוני היושב-ראש, יש
חוק אחד שמשמעותו חיי אדם, שמשמעותו אולי - - -

<< יור >> היו"ר מכלוף מיקי זוהר: << יור >>

חבר הכנסת חזן, תמתין פה כדי שתודיע שאתה מוותר על הסתייגות הדיבור, כדי
שכולם יוותרו. תמתין, כי אני לא רוצה עכשיו לקחת את האנשים אל תוך הלילה.
אין לזה שום משמעות.

<< דובר >> יהודה גליק (הליכוד): << דובר >>

אדוני, אני פונה לחברי ועדת ההסכמות. יש חוק אחד פה, שעבר בוועדת הכלכלה
בקריאה שניה ושלישית, שמשמעותו חיי אדם, אולי החוק החשוב ביותר שכנסת ישראל
במושב הנוכחי קידמה אותו. יש שמועות, שמשום מה, הוא ירד בהסכמות. אני אומר
לך כאן ועכשיו: זה החוק הכי חשוב שהכנסת הזאת העבירה. החוק הכי חשוב, חוק
שמשמעותו הצלת חיי אדם. לא יכול להיות שאתם תעשו פה הסכמות פוליטיות
ותפקירו חיי אדם למען כל מיני עשירים, כל מיני בעלי תעשיית הטבק למיניהם.
אתמול ביקשת שנוריד את הנושא של נושא חדש – הורדנו אותו. אני מצפה ממך שגם
תעמוד אתנו בהתחייבות שהחוק הזה יעבור. לא יעלה על הדעת שהחוק הזה, שהוא כל
כך משמעותי והוא כל כך חשוב, ייפול בגלל איזשהן טובות של איזשהם בעלי ממון.

<< דובר >> עיסאווי פריג' (מרצ): << דובר >>

ידוע לך משהו ספציפי?

<< דובר >> יהודה גליק (הליכוד): << דובר >>

אני לא יודע. כל הזמן מגיעות אליי שמועות משמועות שונות. בהתחלה אמרו שאין
שום רשימה, אני נכנס פה לחדר ופתאום מודיעים שיש רשימה. אחר כך אמרו
שהרשימה קיימת ויורד, אחרי זה שלחו אותי ליועץ המשפטי של הכנסת – כל מיני
סיפורים. אני אומר לך שאם החוק הזה יורד – זה ביזיון, בושה וחרפה לכנסת.
משמעותו שהכנסת מצפצפת על אזרחי ישראל. זה חוק שעבר פה אחד לאורך כל הדרך,
זה חוק שהורדנו ממנו, הקשבנו לכל הצדדים, נתנו פה פתחון פה לכל מי שרק רצה,
ואם החוק יורד – זה יהיה ביזיון ובכייה לדורות.

<< דובר >> עיסאווי פריג' (מרצ): << דובר >>

מה ראש הממשלה רוצה, ידוע לך?

<< יור >> היו"ר מכלוף מיקי זוהר: << יור >>

תודה רבה, חבר הכנסת גליק. דבריך נאמרו מן הלב, וברור שיש להם משמעות.
אנחנו, כמובן, מסתכלים על החקיקה הזו ברצינות ונבחן אותה לקראת ועדת
ההסכמות.

אני מבקש לשאול אם יש עוד דוברים לפני שאני נותן מילות סיום למרכז
האופוזיציה יואל חסון, ואחריו אני. אין? בבקשה, חבר הכנסת חסון.

<< דובר >> יואל חסון (המחנה הציוני): << דובר >>

תודה רבה, אדוני היושב-ראש. אני קודם כול אומר בצורה ברורה: אנחנו לא
מעוניינים להגיש הסתייגויות דיבור. אני מבקש מכולם לוותר על הסתייגויות
הדיבור. אם יוותרו, אז כמובן שגם אנחנו נוותר. אין לנו עניין בהסתייגויות
דיבור. אני מציע שכל סיעה תטפל בחברי הכנסת שלה, לוודא שלא יהיו הסתייגויות
דיבור. זה בעניין הזה.

<< דובר >> עיסאווי פריג' (מרצ): << דובר >>

איך תבטיח לנו שלא יהיו הסתייגויות דיבור?

<< יור >> היו"ר מכלוף מיקי זוהר: << יור >>

אנחנו נכריע בזה עכשיו.

<< דובר >> עיסאווי פריג' (מרצ): << דובר >>

איך תבטיחו לנו? שמענו. אני רוצה לשמוע הצהרה רשמית.

<< יור >> היו"ר מכלוף מיקי זוהר: << יור >>

אני רוצה להסביר לך שלפני ההצבעה על החוקים הללו, אם אין הגשה בכתב או
אמירה בעל פה – אז לא יהיו. השאלה אם זה יקרה או לא, ותיכף נדע.

<< דובר >> יואל חסון (המחנה הציוני): << דובר >>

אני רוצה להגיד משהו על ועדת ההסכמות. ועדת ההסכמות – תאמינו לי, ושוחחתי
היום גם עם דודי אמסלם על זה – זה לא תענוג, לא לי ולא ליושב-ראש
הקואליציה. זו באמת אחריות של חיל ורעדה. עשיתי את הדבר הזה גם לפני תשע
שנים, רק בתפקיד הפוך, כשגדעון סער היה מרכז האופוזיציה ואני הייתי יו"ר
הקואליציה. הייתי בסיטואציה הזאת, ואני יודע מה המשמעות, על הגב שלך לקבל
החלטות על עבודה קשה מאוד של חברי כנסת, על חקיקות מצילות חיים. אני מבין
את כובד האחריות כאן. זה לא פשוט, נצטרך לקבל החלטות בצורה אחראית, עד כמה
שניתן, ולעשות עד כמה שאפשר שחוקים שמיטיבים - -

<< דובר >> יהודה גליק (הליכוד): << דובר >>

אבל להוריד חוק שמציל חיים – זה לא נקרא אחריות.

<< דובר >> יואל חסון (המחנה הציוני): << דובר >>

- - ועם כמה שפחות מחלוקת יעברו, יחוקקו ונסיים את העבודה החשובה שעשו כאן
חברי כנסת. הלחצים הם אין-סופיים, הם אין-סופיים מכל כיוון. אבל אני אומר
לכם, ואני מאמין שנדע לקבל את ההחלטות הנכונות, תוך קשב של כל אחד עם הצד
שלו – שלי עם סיעות האופוזיציה, של יו"ר הקואליציה עם סיעות הקואליציה. אני
יודע, פחות או יותר, את העמדות באופוזיציה לגבי רוב החוקים, אני מאמין
שאמסלם יודע לגבי החוקים שלו. אנחנו נקבל את ההחלטות - - -

<< דובר >> אורן אסף חזן (הליכוד): << דובר >>

יואל, אתם ממהרים הביתה. מטוב לבי אליכם, חברי הכנסת, לכבודו של ראש הממשלה
ולבקשתה של רבקה - - -

<< דובר >> עיסאווי פריג' (מרצ): << דובר >>

הוא דיבר אתך?

<< דובר >> אורן אסף חזן (הליכוד): << דובר >>

תגיד לי, מה אני ילד? אני צריך שידבר אתי? אנחנו חברים. גם אתה חבר שלי.

<< דובר >> עיסאווי פריג' (מרצ): << דובר >>

הוא דיבר אתך?

<< דובר >> אורן אסף חזן (הליכוד): << דובר >>

לא, זה רבקה - - - כמו שאמרתי, חלקכם חבריי, חלקכם - לא נזכיר שוב. בהנחה
שכולם מסירים, גם אני מסיר את רשות הדיבור.

<< דובר >> יואל חסון (המחנה הציוני): << דובר >>

אייכלר, גם אתה מסיר?

<< דובר >> ישראל אייכלר (יהדות התורה): << דובר >>

אני כבר הודעתי שאם כולם מסירים, אני מסיר.

<< דובר >> פנינה תמנו (יש עתיד): << דובר >>

אם כולם מסירים, גם יש עתיד מסירים.

<< דובר >> אחמד טיבי (הרשימה המשותפת): << דובר >>

רבותי, אני מבקש להתייחס עניינית לדברים שאני הולך להגיד. אני מבקש שכולם
יצטרפו להסתייגות אחת בלבד, שלי ושל כולכם, שההצעה תעבור בכפוף להעברת חוק
המתמחים.

<< דובר >> יואל חסון (המחנה הציוני): << דובר >>

זה לא מכבד את חוק הפיזור. נו, באמת.

<< דובר >> אחמד טיבי (הרשימה המשותפת): << דובר >>

לא מעניין אותי פיזור לא פיזור. כנסת שלא מעבירה את החוק הזה היא כנסת לא
מכבדת.

<< יור >> היו"ר מכלוף מיקי זוהר: << יור >>

חבר הכנסת טיבי - - -

<< דובר >> רועי פולקמן (כולנו): << דובר >>

יש עוד דברים חשובים. יש מס בגליל – זה חשוב, גם בתי החולים זה חשוב, גם
טיפולי השיניים - - -

<< דובר >> אחמד טיבי (הרשימה המשותפת): << דובר >>

לא העליתי את זה, לצערי הרב.

<< יור >> היו"ר מכלוף מיקי זוהר: << יור >>

חבר הכנסת טיבי, החוק סוכם עם כל הנוגעים בדבר. אני לא רואה - - -

<< דובר >> יהודה גליק (הליכוד): << דובר >>

למה, העישון לא חשוב?

<< יור >> היו"ר מכלוף מיקי זוהר: << יור >>

החוק הזה סוכם עם כל הנוגעים בדבר, הוא יבוא לוועדת ההסכמות. אני לא רואה
סיבה שבסוף החוק לא יעבור, אבל כרגע, להגיש הסתייגויות בתוך חוק פיזור
הכנסת – זה לא מספיק סביר. אז אני אומר לך, חבר הכנסת טיבי: התחלת את המאבק
הזה היום. אנחנו גם היינו בתוך המאבק הזה כמה ימים, אתה גם נאבק בו. אנחנו
בעניין, כולנו, יש פה אחד סביב הסיפור הזה. לא צריך לשים את זה בתוך האירוע
הזה, אבל כן, נושא המתמחים יבוא לכדי פתרון בכנסת הנוכחית.

<< דובר >> אורן אסף חזן (הליכוד): << דובר >>

אי אפשר לעשות סחיטה.

<< דובר >> אחמד טיבי (הרשימה המשותפת): << דובר >>

אתה אומר את זה?

<< יור >> היו"ר מכלוף מיקי זוהר: << יור >>

בואו נמשיך.

<< דובר >> פנינה תמנו (יש עתיד): << דובר >>

אדוני היושב-ראש - - -

<< יור >> היו"ר מכלוף מיקי זוהר: << יור >>

חבר הכנסת חסון לא סיים, אבל את תגידי כמה מילים ואז אני אתן לחסון לסיים,
וגם בן צור.

<< דובר >> פנינה תמנו (יש עתיד): << דובר >>

אני אעשה את זה קצר. האמת, עצוב לי שהקרקס הזה שפתחת בסופו של דבר, כל אחד
מדבר פה גבוהה-גבוהה, טובת הציבור - - -

<< יור >> היו"ר מכלוף מיקי זוהר: << יור >>

מה יש לך ממני? קרקס שפתחת, לא פתחת – די כבר.

<< דובר >> פנינה תמנו (יש עתיד): << דובר >>

רגע. כי אנחנו יושבים פה חצי שעה - - -

<< יור >> היו"ר מכלוף מיקי זוהר: << יור >>

את עוד פעם מתחילה עכשיו עם דף המסרים של יאיר לפיד? נו, באמת.

<< דובר >> פנינה תמנו (יש עתיד): << דובר >>

חצי שעה אנחנו יושבים ונאלצים לשמוע אותך, חזן.

<< דובר >> אורן אסף חזן (הליכוד): << דובר >>

עוד הרבה שנים תשמעי אותי.

<< דובר >> פנינה תמנו (יש עתיד): << דובר >>

אני לא אשמע אותך. אני לא אשמע אותך. אבל כך או כך, אם כל סיעות הבית
יסירו - גם אנחנו נסיר.

<< יור >> היו"ר מכלוף מיקי זוהר: << יור >>

מצוין. תודה, מעריך את זה מאוד. חבר הכנסת יואל חסון, בבקשה.

<< דובר >> אורן אסף חזן (הליכוד): << דובר >>

דברי טעם עמוקים.

<< יור >> היו"ר מכלוף מיקי זוהר: << יור >>

די, אורן.

<< דובר >> פנינה תמנו (יש עתיד): << דובר >>

תת רמה. עצוב לי שאתה הפנים של הליכוד.

<< דובר >> אורן אסף חזן (הליכוד): << דובר >>

הסמל.

<< דובר >> פנינה תמנו (יש עתיד): << דובר >>

עצוב לי שאתה הפנים של הליכוד.

<< דובר >> אורן אסף חזן (הליכוד): << דובר >>

הסמל של הליכוד.

<< יור >> היו"ר מכלוף מיקי זוהר: << יור >>

יואב בן צור. אורן, אתה מפריע לשיחה פה. נו, תן לגמור.

<< דובר >> פנינה תמנו (יש עתיד): << דובר >>

תתבייש לך. אתה תלמד אותי לנאום?

<< דובר >> אורן אסף חזן (הליכוד): << דובר >>

את עולת מחמד. עולת מחמד, מנצלים אותך.

<< דובר >> פנינה תמנו (יש עתיד): << דובר >>

מחמד, נלמד אותך מה זה מחמד. עצוב לי, שהציבור הישראלי יידע עם מה יש לו
עסק. כאלה אנשים אתם מכניסים לשורותיכם, ביזיון.

<< יור >> היו"ר מכלוף מיקי זוהר: << יור >>

חבר הכנסת בן צור, בבקשה.

<< דובר >> פנינה תמנו (יש עתיד): << דובר >>

ביזיון. אתה תלמד אותי לנאום. יא מתנשא, יא חצוף.

<< יור >> היו"ר מכלוף מיקי זוהר: << יור >>

פנינה.

<< דובר >> פנינה תמנו (יש עתיד): << דובר >>

יא חצוף אחד, זה מה שאתה.

<< יור >> היו"ר מכלוף מיקי זוהר: << יור >>

פנינה, את יכולה בבקשה להירגע?

<< דובר >> דוד ביטן (הליכוד): << דובר >>

פנינה - - - מספיק.

<< דובר >> פנינה תמנו (יש עתיד): << דובר >>

לא מתרגשת ממנו, לא. אתה, מישהו צריך להעמיד אותו במקום. זה בושה איך שהוא
מבזה את הבית הזה.

<< יור >> היו"ר מכלוף מיקי זוהר: << יור >>

אורן, או שתשב - - -

<< דובר >> פנינה תמנו (יש עתיד): << דובר >>

אתה מבזה את הציבור הישראלי. תוציא אותו, מה אתם מחזיקים בן אדם כזה? בושה
וחרפה.

<< יור >> היו"ר מכלוף מיקי זוהר: << יור >>

חבר הכנסת בן צור, בבקשה.

<< דובר >> יואב בן צור (ש"ס): << דובר >>

אדוני היושב-ראש, וגם יואל, תשמע מה שאני רוצה לומר. גם כשאתם ביניכם קבעתם
חוקים כאלה ואחרים, מה שאני רוצה לבקש, עם כל הכבוד, יושבים יושבי-ראש
הסיעות - - -

<< דובר >> פנינה תמנו (יש עתיד): << דובר >>

רגע רגע, הוא אמר לי עולת מחמד? סליחה, אמרת לי עולת מחמד, חזן? עולת מחמד?
יא עלוב נפש. תקשיב טוב, אף יוצא אתיופיה הוא לא עולה מחמד שלך.

<< דובר >> אורן אסף חזן (הליכוד): << דובר >>

לא לצעוק.

<< דובר >> פנינה תמנו (יש עתיד): << דובר >>

אני אישה גאה, אני אישה שחורה גאה.

<< דובר >> אורן אסף חזן (הליכוד): << דובר >>

ולא לעשות סנסציות, ולא לחפש כותרות.

<< דובר >> פנינה תמנו (יש עתיד): << דובר >>

תסתכל עלי, אני ישראלית גאה.

<< דובר >> אורן אסף חזן (הליכוד): << דובר >>

לא לחפש כותרות.

<< דובר >> פנינה תמנו (יש עתיד): << דובר >>

יא חתיכת מנוול. המדינה הזאת היא המדינה שלי לא פחות משלך. אתה ביזיון, אתה
הפנים המכוערות של החברה הישראלית.

<< דובר >> אורן אסף חזן (הליכוד): << דובר >>

- - -

<< יור >> היו"ר מכלוף מיקי זוהר: << יור >>

חבר הכנסת חזן, אני קורא אותך לסדר פעם ראשונה.

<< דובר >> פנינה תמנו (יש עתיד): << דובר >>

- - -

<< יור >> היו"ר מכלוף מיקי זוהר: << יור >>

חברת הכנסת תמנו, אני קורא אותך לסדר פעם ראשונה.

<< דובר >> פנינה תמנו (יש עתיד): << דובר >>

פנים מכוערות - - -

<< דובר >> אורן אסף חזן (הליכוד): << דובר >>

היא צורחת פה כמו - - -

<< דובר >> פנינה תמנו (יש עתיד): << דובר >>

כי אתה רגיל שלא עונים לך, אתה רגיל שלא עונים לך.

<< יור >> היו"ר מכלוף מיקי זוהר: << יור >>

חברת הכנסת תמנו, אני קורא אותך לסדר פעם שניה. חבר הכנסת חזן, אני קורא
אותך לסדר פעם שניה.

<< דובר >> פנינה תמנו (יש עתיד): << דובר >>

אני לא נעלבת מפגועים כמוך, לא נעלבת ממך, אבל צריך להעמיד אותך במקום.

<< יור >> היו"ר מכלוף מיקי זוהר: << יור >>

חברת הכנסת תמנו, אני לא רוצה להוציא אותך.

<< דובר >> פנינה תמנו (יש עתיד): << דובר >>

אתה מבזה את החברה הישראלית.

<< יור >> היו"ר מכלוף מיקי זוהר: << יור >>

בבקשה להפסיק.

<< דובר >> פנינה תמנו (יש עתיד): << דובר >>

בושה וחרפה. ואם אני עולת מחמד, אני קוראת ליוצאי אתיופיה לא להצביע
לליכוד.

<< יור >> היו"ר מכלוף מיקי זוהר: << יור >>

חברת הכנסת תמנו, אני נאלץ לקרוא לך בפעם השלישית.

<< דובר >> פנינה תמנו (יש עתיד): << דובר >>

לא להצביע. קול אחד אתה לא תקבל מיוצאי אתיופיה.

<< דובר >> אורן אסף חזן (הליכוד): << דובר >>

וואו.

<< דובר >> פנינה תמנו (יש עתיד): << דובר >>

בושה וחרפה.

<< יור >> היו"ר מכלוף מיקי זוהר: << יור >>

נא לצאת מהאולם.

<< דובר >> פנינה תמנו (יש עתיד): << דובר >>

ואם כבר עולה מחמד, ראיתי איך אתם מתייחסים לעולה שלכם. חצוף, גועל נפש.
תתבייש לך.

<< דובר >> אוסנת הילה מארק (הליכוד): << דובר >>

- - -

<< דובר >> אורן אסף חזן (הליכוד): << דובר >>

היושב-ראש, אתה לא יכול לתת לה להשתלח בי ככה.

<< דובר >> פנינה תמנו (יש עתיד): << דובר >>

אני נשארת פה. אני נשארת, גאה.

<< דובר >> אורן אסף חזן (הליכוד): << דובר >>

אתה לא יכול לתת לה להשתלח בי כך.

<< יור >> היו"ר מכלוף מיקי זוהר: << יור >>

קראתי לו בשתי קריאות.

<< יור >> היו"ר מכלוף מיקי זוהר: << יור >>

אני לא שמעתי, החברים שמעו מה הוא אמר. אני לא שמעתי את זה.

<< יור >> היו"ר מכלוף מיקי זוהר: << יור >>

קראתי אותו בשתי קריאות.

<< דובר >> פנינה תמנו (יש עתיד): << דובר >>

אני לא שמעתי את זה. בושה.

<< דובר >> אורן אסף חזן (הליכוד): << דובר >>

אני עוד לא התחלתי להגיד לך.

<< דובר >> פנינה תמנו (יש עתיד): << דובר >>

אני עוד לא התחלתי להגיד לך.

<< דובר >> פנינה תמנו (יש עתיד): << דובר >>

מנוול.

<< דובר >> אורן אסף חזן (הליכוד): << דובר >>

אני עוד לא התחלתי להגיד לך מה אני חושב עלייך.

<< דובר >> אוסנת הילה מארק (הליכוד): << דובר >>

חברת הכנסת תמנו - - -

<< דובר >> פנינה תמנו (יש עתיד): << דובר >>

אני סיימתי אתך.

<< יור >> היו"ר מכלוף מיקי זוהר: << יור >>

חברת הכנסת מרק, אני קורא אותך לסדר פעם ראשונה.

<< דובר >> פנינה תמנו (יש עתיד): << דובר >>

עולת מחמד.

<< דובר >> אורן אסף חזן (הליכוד): << דובר >>

לא לצעוק.

<< יור >> היו"ר מכלוף מיקי זוהר: << יור >>

חבר הכנסת חזן, אני אקרא אותך עוד פעם לסדר – אתה תצא החוצה.

<< דובר >> אורן אסף חזן (הליכוד): << דובר >>

היא לא יכולה להמשיך לצעוק. אתה לא יכול לאפשר את זה.

<< יור >> היו"ר מכלוף מיקי זוהר: << יור >>

הוא נקרא בשתי קריאות והיא קריאה שלישית. אני לא פוחד.

<< דובר >> פנינה תמנו (יש עתיד): << דובר >>

אתה היית צריך להוציא אותו. אני לא שמעתי את זה מנוול.

<< דובר >> אוסנת הילה מארק (הליכוד): << דובר >>

חברת הכנסת תמנו - - -

<< דובר >> פנינה תמנו (יש עתיד): << דובר >>

העלבת את החברה שלי מהמשמר.

<< יור >> היו"ר מכלוף מיקי זוהר: << יור >>

די, מספיק. חברת הכנסת מרק, אני קורא אותך לסדר פעם שניה. זה הכול, מספיק.
חבר הכנסת בן צור, תשלים את דבריך.

<< דובר >> פנינה תמנו (יש עתיד): << דובר >>

אל תתנצל בשמו, אני אדאג - - -

<< יור >> היו"ר מכלוף מיקי זוהר: << יור >>

שקט. חבר הכנסת בן צור - - -

<< דובר >> פנינה תמנו (יש עתיד): << דובר >>

איבדתם גם את הקולות הבודדים שהצביעו לכם.

<< יור >> היו"ר מכלוף מיקי זוהר: << יור >>

די.

<< דובר >> אורן אסף חזן (הליכוד): << דובר >>

אמרתי לך, עוד לא התחלתי.

<< יור >> היו"ר מכלוף מיקי זוהר: << יור >>

חברת הכנסת תמנו, את אחרי קריאה שלישית.

<< דובר >> יואב בן צור (ש"ס): << דובר >>

מה שאני רוצה לבקש - - -

<< דובר >> אורן אסף חזן (הליכוד): << דובר >>

היושב-ראש - - -

<< דובר >> פנינה תמנו (יש עתיד): << דובר >>

תסתכל עלי – שחורה וגאה. אנשים כמוך - - -

<< יור >> היו"ר מכלוף מיקי זוהר: << יור >>

חברת הכנסת פנינה תמנו, די כבר. די. אני רוצה לסיים את הדיון.

<< דובר >> פנינה תמנו (יש עתיד): << דובר >>

אתה נתת לפארסה הזאת להתקיים.

<< יור >> היו"ר מכלוף מיקי זוהר: << יור >>

אני נתתי לפארסה הזאת?

<< דובר >> פנינה תמנו (יש עתיד): << דובר >>

אתה נותן לו לעשות פה קרקס.

<< יור >> היו"ר מכלוף מיקי זוהר: << יור >>

אבל את עושה פה צעקות כמו אני לא יודע מה. נו, די כבר.

<< דובר >> פנינה תמנו (יש עתיד): << דובר >>

תרחיקו אותו. איפה ראש הממשלה שלכם? בושה וחרפה. הוא לקבל את ההצגה שלו.

<< דובר >> אורן אסף חזן (הליכוד): << דובר >>

קראת אותה לסדר, אני לא מבין, שלוש פעמים.

<< יור >> היו"ר מכלוף מיקי זוהר: << יור >>

חברת הכנסת תמנו, אני אוציא אותך, לא תהיה לי ברירה. אני מבקש ממך, נתתי לך
כבר שמונה התראות. כן, חבר הכנסת בן צור.

<< דובר >> יואב בן צור (ש"ס): << דובר >>

מרכז האופוזיציה, אני רוצה לומר שלאחר שאתה ודודי אמסלם תשבו ותחליטו על
חוקים, עם כל הכבוד, תצטרך לנמק לכל יושב-ראש סיעה למה לא קיבלת את החוק
הזה או את החוק השני.

<< דובר >> יואל חסון (המחנה הציוני): << דובר >>

לא, ממש לא.

<< דובר >> יואב בן צור (ש"ס): << דובר >>

אתם לא תוכלו לעשות מה שאתם חושבים.

<< דובר >> יואל חסון (המחנה הציוני): << דובר >>

אנחנו כן. זאת המסורת, כך עושים פה עשרות שנים.

<< יור >> היו"ר מכלוף מיקי זוהר: << יור >>

חברים, אנחנו לא נשנה את הכללים. לא נימוקים ולא עניינים.

<< דובר >> יואל חסון (המחנה הציוני): << דובר >>

אני לא עובד אצלך ואני לא צריך לתת דיווחים - - -

<< יור >> היו"ר מכלוף מיקי זוהר: << יור >>

לא, עצור עצור, תן לי. חבר הכנסת בן צור, אני מציע איך לעשות משהו. אתה קצת
יותר ותיק ממני פה, ואני צעיר אבל אני משתדל ללמוד מהר. תעביר חוקים שאתה
חושב שהם חשובים, תשמע גם מה החוקים, בסוף, כסיעה, תבוא ותאמר אם על המכלול
של החוקים שיובאו בפניך להצבעה, שחלק מהם גם חוקים שלך, אתה רוצה להצביע
בעד או לא. אתה יכול גם להצביע נגד, בעניין של הסכמות אף אחד לא מחייב אותך
להצביע בעד, זה לא קואליציה-אופוזיציה. בסוף אתה תכריע. לגבי איזה חוקים
יעלו – בסוף מי שמכריע זה יושב-ראש הכנסת יולי אדלשטיין, יושב-ראש
הקואליציה ומרכז האופוזיציה.

<< דובר >> ישראל אייכלר (יהדות התורה): << דובר >>

אני רוצה לשאול את היועץ המשפטי של הוועדה: האם מה שאמר עכשיו מיקי זה לפי
התקנון של הכנסת? אסור לנו להתנגד להסכמות של ועדת ההסכמות?

<< יור >> היו"ר מכלוף מיקי זוהר: << יור >>

מותר לך להתנגד, אבל במליאה.

<< דובר >> ישראל אייכלר (יהדות התורה): << דובר >>

אסור לי להתנגד להעלות את זה לסדר-היום? אני חייב לקבל את זה שהם יביאו לפה
חוקים בלי לשאול אותנו?

<< יור >> היו"ר מכלוף מיקי זוהר: << יור >>

בוא נשמע את היועץ המשפטי.

<< דובר >> דן מרזוק: << דובר >>

אתה יכול, כמובן, להתנגד במליאה ולהצביע איך שאתה בוחר.

<< דובר >> ישראל אייכלר (יהדות התורה): << דובר >>

זה ברור. אני שואל אם יש לנו אפשרות להגיד: היות שהכנסת התפזרה, אנחנו לא
מסכימים שיעלו את זה לסדר-היום.

<< דובר >> יואל חסון (המחנה הציוני): << דובר >>

לא, אתה לא יכול. יושב-ראש הכנסת קובע את סדר-היום.

<< יור >> היו"ר מכלוף מיקי זוהר: << יור >>

נכון.

<< דובר >> דן מרזוק: << דובר >>

ועדת ההסכמות זה לא דבר חדש.

<< דובר >> רוברט אילטוב (ישראל ביתנו): << דובר >>

אז אנחנו מבקשים- - -

<< דובר >> ישראל אייכלר (יהדות התורה): << דובר >>

שקט, אני רוצה לשמוע את התשובה.

<< יור >> היו"ר מכלוף מיקי זוהר: << יור >>

חבל, יש דברים טובים למען עם ישראל.

<< דובר >> רוברט אילטוב (ישראל ביתנו): << דובר >>

בגלל שאתם עכשיו קבעתם ועדת סל תקבעו את הכול? מה פתאום?

<< יור >> היו"ר מכלוף מיקי זוהר: << יור >>

למה, אתה לא - - - ?

<< דובר >> רוברט אילטוב (ישראל ביתנו): << דובר >>

אין דבר כזה. אף פעם לא היה דבר כזה.

<< יור >> היו"ר מכלוף מיקי זוהר: << יור >>

גם אתה יכול להביא חוקים.

<< דובר >> רוברט אילטוב (ישראל ביתנו): << דובר >>

אף פעם לא היה דבר כזה.

<< יור >> היו"ר מכלוף מיקי זוהר: << יור >>

אבל גם אתה יכול להביא לשם חוקים חשובים. יצביעו גם על חוקים שלך.

<< דובר >> רוברט אילטוב (ישראל ביתנו): << דובר >>

לא יגנבו פה חקיקה.

<< יור >> היו"ר מכלוף מיקי זוהר: << יור >>

רגע, לא העברנו, למרות שהתפזרה הכנסת, חוק של ישראל ביתנו למניעת קיצור
מאסר למחבלים? קצת הדדיות, חבר הכנסת אילטוב.

<< דובר >> רוברט אילטוב (ישראל ביתנו): << דובר >>

- - - גם אלינו, לא רק אליכם.

<< יור >> היו"ר מכלוף מיקי זוהר: << יור >>

רגע, אבל אני לא העברתי אתמול חוק של קיצור מאסר למחבלים, של פורר?

<< דובר >> רוברט אילטוב (ישראל ביתנו): << דובר >>

מה זה קשור עכשיו?

<< יור >> היו"ר מכלוף מיקי זוהר: << יור >>

מה זה קשור? הכנסת כבר התפזרה, טכנית.

<< דובר >> רוברט אילטוב (ישראל ביתנו): << דובר >>

לוועדת ההסכמות יש פורמט מסוים, זה לא עובד ועדת שניים.

<< דובר >> ישראל אייכלר (יהדות התורה): << דובר >>

לא קיבלתי תשובה. יש לנו מעמד בעניין הזה או אין לנו?

<< דובר >> יואל חסון (המחנה הציוני): << דובר >>

התשובה היא לא. יושב-ראש הכנסת קובע את סדר-היום.

<< דובר >> ישראל אייכלר (יהדות התורה): << דובר >>

תנו ליועץ המשפטי להגיד משהו.

<< יור >> היו"ר מכלוף מיקי זוהר: << יור >>

אפשר שקט?

<< דובר >> דן מרזוק: << דובר >>

מנגנון ההסכמות הוא לא מנגנון חדש שהומצא עכשיו, לקראת פיזור הכנסת ה-20.
זה מנגנון שהיה קיים גם בכנסות קודמות לקראת פיזור הכנסת. כמובן שאתם,
כסיעה, יכולים להתנגד – להתנגד במליאה וכו'. אבל זה לא מנגנון חדש ואנחנו
לא יכולים להגיד שהוא לא אפשרי.

<< דובר >> יואב בן צור (ש"ס): << דובר >>

אבל אני רוצה לדעת מי סמכותו להעלות חוקים.

<< יור >> היו"ר מכלוף מיקי זוהר: << יור >>

יושב-ראש הכנסת.

<< דובר >> יואב בן צור (ש"ס): << דובר >>

שניה. האם ועדת ההסכמות או יושב-ראש הכנסת?

<< יור >> היו"ר מכלוף מיקי זוהר: << יור >>

יושב-ראש הכנסת.

<< דובר >> רוברט אילטוב (ישראל ביתנו): << דובר >>

אני מציע ליושבי-ראש סיעות לפנות - - -

<< דובר >> דן מרזוק: << דובר >>

בסופו של דבר זה יושב-ראש הכנסת, אבל כמובן, זה כפוף להחלטות של ועדת
ההסכמות.

<< דובר >> ישראל אייכלר (יהדות התורה): << דובר >>

אז שמעתי ברור – יושב-ראש הכנסת מוסמך להעלות מתי שהוא רוצה, מה שהוא רוצה.

<< דובר >> דן מרזוק: << דובר >>

מי שקובע את סדר-יומה של הכנסת זה יושב-ראש הכנסת. כמובן שהוא עושה את זה
בכפוף להסכמות.

<< יור >> היו"ר מכלוף מיקי זוהר: << יור >>

העניין הזה הובהר. מי שיקבע את סדר-היום של הכנסת זה יושב-ראש הכנסת. ועדת
ההסכמות, בסופו של דבר, תתכנס וחברי הקואליציה והאופוזיציה יביעו את עמדתם.

<< דובר >> רוברט אילטוב (ישראל ביתנו): << דובר >>

מעולם לא היתה קומבינה בוועדת ההסכמות.

<< יור >> היו"ר מכלוף מיקי זוהר: << יור >>

איזה קומבינה?

<< דובר >> יואל חסון (המחנה הציוני): << דובר >>

איזה קומבינה?

<< דובר >> רוברט אילטוב (ישראל ביתנו): << דובר >>

הכול תואם עם כל סיעות הבית, ולא שניים ישבו ויקבעו מה יהיה ואיך זה יהיה.

<< דובר >> יואל חסון (המחנה הציוני): << דובר >>

אתה חבר כנסת ותיק ואתה יודע שזה קיים שנים.

<< דובר >> רוברט אילטוב (ישראל ביתנו): << דובר >>

זאת ועדת הסכמות, ועדת הסכמות זו ועדה שמסכימה עם כל סיעות הבית.

<< יור >> היו"ר מכלוף מיקי זוהר: << יור >>

בואו נמשיך.

<< דובר >> רוברט אילטוב (ישראל ביתנו): << דובר >>

אל תעשה פרצוף כזה. מה, זו פעם ראשונה שלך?

<< דובר >> יואל חסון (המחנה הציוני): << דובר >>

גם לא שלך.

<< דובר >> רוברט אילטוב (ישראל ביתנו): << דובר >>

אף פעם לא היה דבר כזה. חוצפה.

<< יור >> היו"ר מכלוף מיקי זוהר: << יור >>

חבר הכנסת חסון, אתה רוצה להשלים את דבריך לפני שנעבור להצבעה? טוב, מאחר
שכולם ויתרו על הסתייגויות דיבור - - -

<< דובר >> רוברט אילטוב (ישראל ביתנו): << דובר >>

אני אומר לך שכל יושבי-ראש הסיעות יפנו ליושב-ראש הכנסת.

<< דובר >> ישראל אייכלר (יהדות התורה): << דובר >>

אני חושב שזאת פעם ראשונה שוועדת הסכמות זה לא כלל יושבי-ראש הסיעות.

<< דובר >> רוברט אילטוב (ישראל ביתנו): << דובר >>

זה גם מה שדובר אצל יושב-ראש הכנסת. פתאום מנסים לגנוב.

<< דובר >> יואל חסון (המחנה הציוני): << דובר >>

תגיד, אתה פנית אליי והיתה בעיה?

<< דובר >> רוברט אילטוב (ישראל ביתנו): << דובר >>

אין לי מה לפנות אליך, הבנתי אותך.

<< דובר >> יואל חסון (המחנה הציוני): << דובר >>

מה הבנת?

<< דובר >> רוברט אילטוב (ישראל ביתנו): << דובר >>

הבנתי אותך, אין לי מה לפנות אליך. חוצפן. אתה יכול גם להקליט אותי עוד
פעם. אתה לא תתאם אתנו, אתה תתאם כמו גדול. חוצפה, פשוט חוצפה.

<< דובר >> יואל חסון (המחנה הציוני): << דובר >>

מי אמר שלא נתאם?

<< דובר >> רוברט אילטוב (ישראל ביתנו): << דובר >>

אז יופי, זה רציתי לשמוע.

<< דובר >> יואל חסון (המחנה הציוני): << דובר >>

היית יכול לבקש את זה בהתחלה.

<< קריאה >> קריאה: << קריאה >>

הוא לא אמר שהוא כן יתאם. תגיד לו שיגיד שהוא כן יתאם.

<< יור >> היו"ר מכלוף מיקי זוהר: << יור >>

חבר הכנסת טיבי, האם אתה מסיר את ההסתייגויות? זהו, נגמרה לי הסבלנות. די
כבר.

<< קריאה >> קריאות: << קריאה >>

- - -

<< דובר >> יואל חסון (המחנה הציוני): << דובר >>

דבר עם יושב-ראש הקואליציה.

<< יור >> היו"ר מכלוף מיקי זוהר: << יור >>

חבר הכנסת טיבי, האם אתה מסיר את ההסתייגויות?

<< דובר >> אחמד טיבי (הרשימה המשותפת): << דובר >>

אני רוצה לשמוע את מה שאמרתם. אתם מתחייבים שביום שני תסכימו בוועדת
ההסכמות להעביר את זה להצבעה?

<< דובר >> יואל חסון (המחנה הציוני): << דובר >>

אני לא יכול לעשות את זה בלי יושב-ראש הקואליציה. אני לא מחליט, וגם מזכיר
הממשלה לא יכול להחליט.

<< דובר >> אחמד טיבי (הרשימה המשותפת): << דובר >>

מזכיר הממשלה יכול לדבר או נציגי הליכוד.

<< דובר >> דוד ביטן (הליכוד): << דובר >>

אמרנו את זה בבוקר.

<< יור >> היו"ר מכלוף מיקי זוהר: << יור >>

אמרנו שכולנו ביחד נפעל לטובת העניין הזה, בתיאום עם כל סיעות הבית, כי יש
קונצנזוס סביב העניין הזה. לכן אני חוזר ואומר, כפי שאני רואה את התמונה
היום – ויש לי איזושהי הבנה פוליטית בסיסית – שהדבר הזה כן יעבור, לדעתי.

<< דובר >> אחמד טיבי (הרשימה המשותפת): << דובר >>

יואל?

<< דובר >> יואל חסון (המחנה הציוני): << דובר >>

אני בעד.

<< יור >> היו"ר מכלוף מיקי זוהר: << יור >>

אתה מסיר? תודה.

הצבעה על מיזוג ההצעה הממשלתית לחמש ההצעות הטרומיות שמפורטות בסדר-היום.
מי בעד המיזוג? מי נגד?

הצבעה

בעד – פה אחד

נגד – אין

ההצעה למזג את הצעות החוק נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< דובר >> דן מרזוק: << דובר >>

אנחנו עוברים לדיון לגבי הנוסח של הצעת החוק הממוזגת. אני רק אומר בקצרה:
הנוסח אומר שהכנסת ה-20 תתפזר והבחירות יתקיימו ב-9 באפריל 2019.

<< דובר >> יהודה גליק (הליכוד): << דובר >>

מה עם תאריך עברי, מופיע?

<< דובר >> דן מרזוק: << דובר >>

מופיע גם התאריך העברי - ד' בניסן.

<< דובר >> יהודה גליק (הליכוד): << דובר >>

תקרא בבקשה את נוסח החוק.

<< דובר >> דן מרזוק: << דובר >>

"1. הכנסת ה-20 תתפזר לפני גמר תקופת כהונתה.

2. הבחירות לכנסת ה-21 יתקיימו ביום ד' בניסן, התשע"ט, 9 באפריל 2019".

<< יור >> היו"ר מכלוף מיקי זוהר: << יור >>

מי בעד? מי נגד?

הצבעה

בעד – פה אחד

נגד – אין

הצעת החוק נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

הצבעה נוספת, אחרונה: פטור מחובת הנחה לפני קריאה שניה ושלישית. אנחנו
צריכים לתת פטור כדי שזה יוכל לעלות כבר עכשיו למליאה. מי בעד הפטור? מי
נגד?

הצבעה

בעד – פה אחד

נגד – אין

ההצעה לפטור מחובת הנחה נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה. לסיכום אני אומר כך: תודה רבה לכל חברי הכנסת מהבית הזה,
מימין משמאל ומהמרכז, שעבדו קשה מאוד למען עם ישראל בארבע השנים האחרונות.
זו כנסת שעשתה הישגים רבים, ואין לי ספק, שבעזרת השם, נעשה עוד הישגים רבים
לעם ישראל.

תודה רבה, הישיבה ננעלה.

<< סיום >> הישיבה ננעלה בשעה 19:55. << סיום >>
