הכנסת השש-עשרה נוסח לא מתוקן

מושב שלישי

פרוטוקול מס' 229

מישיבת ועדת הכנסת

יום שלישי, י"ח באדר ב' תשס"ה, 29.3.2005, שעה 10:00

סדר היום:

א. בקשת יושב-ראש ועדת הכלכלה למיזוג הצעות חוק לפי סעיף 122 לתקנון -

1. הצעת חוק לתיקון פקודת התעבורה (מס' 65), התשס"ה-2005, מטעם הממשלה
(מ/144)

2. הצעת חוק לתיקון פקודת התעבורה (מס' 66)(איסור שימוש ברכב),
התשס"ה-2005, הצעת

חבר הכנסת גלעד ארדן (פ/2722)

ב. קביעת ממלא-מקום ליושב-ראש הכנסת בעת היעדרותו מן הארץ.

נכחו:

חברי הוועדה: רוני בר-און - היו"ר

רשף חן

עמרי שרון

מוזמנים: אתי בנדלר - יועצת משפטית של ועדת הכלכלה

סגן מזכיר הכנסת: דוד לב

יועצת משפטית: ארבל אסטרחן

מנהלת הוועדה: אתי בן-יוסף

קצרנית: טלי רם

א. בקשת יושב-ראש ועדת הכלכלה למיזוג הצעות חוק לפי סעיף 122 לתקנון -

1. הצעת חוק לתיקון פקודת התעבורה (מס' 65), התשס"ה-2005, מטעם הממשלה
(מ/144)

2. הצעת חוק לתיקון פקודת התעבורה (מס' 66)(איסור שימוש ברכב),
התשס"ה-2005, הצעת

חבר הכנסת גלעד ארדן (פ/2722)

היו"ר רוני בר-און:

בוקר טוב. ישיבת ועדת הכנסת - ישיבה מס' 229. על סדר-היום שלנו בקשה של
יושב-ראש ועדת הכלכלה למזג, בהתאם להוראות סעיף 122 לתקנון, שתי הצעות חוק:
אחת, מס' 65 מטעם הממשלה, והשנייה מס' 66, של חבר הכנסת ארדן, לתיקון פקודת
התעבורה, שעניינן אחד בעצם. הצעה אחת אושרה בקריאה ראשונה ביום י' בטבת, 20
בינואר 2005, והקודמת אושרה ב-15 בדצמבר 2004. שתיהן נדונו באופן מאוחד
בוועדת הכלכלה לצורך הכנתן לקריאה שנייה ושלישית.

מבוקש לאשר את המיזוג שלהן כדי שניתן יהיה להביא אותן כהצעת חוק אחת לקריאה
שנייה ושלישית, דומני כבר מחר. נכון?

אתי בנדלר:

כן.

היו"ר רוני בר-און:

האם את רוצה להוסיף?

אתי בנדלר:

רק לומר שבתאריכים שצוינו במכתבו של היושב-ראש, והמתייחסים למועד שבו עברו
הצעות החוק האלה בקריאה הראשונה, חלו שיבושים, כך שההצעה הראשונה הממשלתית
עברה ב-14 בדצמבר בקריאה הראשונה, וההצעה השנייה ב-18 בינואר. פרט לכך, הכל
מדויק.

היו"ר רוני בר-און:

ניסיתי אתמול לקיים בעניין הזה משאל טלפוני כדי לא להטריד אתכם בימים
הטרופים והמוטרפים האלה, אבל נאמר לי שזה לא תקין בעניין מהסוג הזה, לכן
כינסתי אתכם.

הערות.

מי בעד לאשר את הבקשה, ירים את ידו.

ה צ ב ע ה

בעד - 3

נגד - אין

נמנעים - אין

בקשת יושב-ראש ועדת הכלכלה למיזוג הצעות חוק לפי סעיף 122 לתקנון: הצעת חוק
לתיקון פקודת התעבורה (מס' 65), התשס"ה-2005, והצעת חוק לתיקון פקודת
התעבורה (מס' 66)(איסור שימוש ברכב), התשס"ה-2005, נתקבלה.

היו"ר רוני בר-און:

אישרנו את הבקשה פה אחד.

ב. קביעת ממלא-מקום ליושב-ראש הכנסת בעת היעדרותו מן הארץ

היו"ר רוני בר-און:

אני שמח לבשר לכם שיושב-ראש הכנסת, חבר הכנסת ראובן ריבלין, ייעדר מן הארץ
החל מיום חמישי, כ' באדר ב' התשס"ה, 31 במרס 2005, ועד יום שישי, ו' בניסן
תשס"ה, 15 באפריל 2005.

אנחנו מתבקשים לקבוע לו ממלא-מקום לתקופה הזאת, והוא מציע את סגן יושב-ראש
הכנסת, חבר הכנסת משה כחלון, כממלא-מקומו.

האם יש הצעות אחרות? אין.

מי בעד לאשר את הבקשה הזאת?

ה צ ב ע ה

בעד - 3

נגד - אין

נמנעים - אין

הבקשה למנות את חבר הכנסת משה כחלון כממלא-מקום יושב-ראש הכנסת בעת
היעדרותו מן הארץ, נתקבלה.

היו"ר רוני בר-און:

אישרנו גם את זה. אני מאחל לכם המשך יום פורה בתלאותיכם היום. תודה רבה,
הישיבה נעולה.

הישיבה ננעלה בשעה 10:10.
