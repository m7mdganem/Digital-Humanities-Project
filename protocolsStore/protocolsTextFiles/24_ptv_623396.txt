הכנסת העשרים-וארבע

מושב שני

פרוטוקול מס' 89

מישיבת ועדת הכנסת

יום שני, כ"ד בניסן התשפ"ב (25 באפריל 2022), שעה 10:00

סדר היום:

<< נושא >> פניית ראש הממשלה ויו"ר ימינה, חה"כ נפתלי בנט, בבקשה להכריז על
חבר הכנסת עמיחי שיקלי כפורש מסיעת ימינה. << נושא >>

נכחו:

חברי הוועדה:

איתן גינזבורג – מ"מ היו"ר

רם שפע – מ"מ היו"ר

בועז טופורובסקי

אחמד טיבי

יבגני סובה

יצחק פינדרוס

חברי הכנסת:

יולי אדלשטיין

אמיר אוחנה

ינון אזולאי

דוד אמסלם

אופיר אקוניס

משה ארבל

בני בגין

ולדימיר בליאק

איתמר בן גביר

יואב בן צור

גילה גמליאל

צחי הנגבי

מיכל וולדיגר

משה טור פז

אלי כהן

אופיר כץ

אורלי לוי אבקסיס

יריב לוין

אבי מעוז

אורי מקלב

יעקב מרגי

אופיר סופר

עידית סילמן

אורית סטרוק

שירלי פינטו

יואב קיש

שלמה קרעי

מירי רגב

מיכל רוזין

קטי שטרית

עמיחי שיקלי

נירה שפק

מוזמנים:

שר הדתות מתן כהנא

מזכיר הכנסת דן מרזוק

עו"ד גיא בוסי – מייצג את חבר הכנסת עמיחי שיקלי

עו"ד עדי סדינסקי-לוי – יועץ משפטי לסיעת ימינה

עו"ד עמיחי ויינברג – יועץ משפטי לסיעת ימינה

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

שלומית יוסף;

הילה לוי;

שרון רפאלי;

חנה כהן;

יפה קרינצה;

יפעת קדם;

מאיר פרץ;

אור שושני;

טלי רם;

הילה מליחי;

ירון קוונשטוק

<< נושא >> פניית ראש הממשלה ויו"ר ימינה, חה"כ נפתלי בנט, בבקשה להכריז על
חבר הכנסת עמיחי שיקלי כפורש מסיעת ימינה. << נושא >>

<< יור >> היו"ר איתן גינזבורג: << יור >>

בוקר טוב לכולם. אני מבקש לאפשר לחברי הכנסת מקום לשבת מסביב לשולחן.

<< דובר >> דוד אמסלם (הליכוד): << דובר >>

הייתם צריכים לעשות במקום יותר גדול. אם הייתה לכם כוונה טובה ולא לשואו,
אז בואו תעשו את זה. לא הבנתי, אתה קובע.

<< יור >> היו"ר איתן גינזבורג: << יור >>

נכון. אז תן לי עכשיו לנהל את הדיון.

<< דובר >> דוד אמסלם (הליכוד): << דובר >>

גם היום אתם גונבים, כשאתם 60, וכבר התפרקתם.

<< יור >> היו"ר איתן גינזבורג: << יור >>

עוד לא התחלנו, דודי. תן לי רגע.

<< דובר >> דוד אמסלם (הליכוד): << דובר >>

עוד לא התחלנו ותראה מה אתם עושים. מה יקרה כשתתחילו?

<< יור >> היו"ר איתן גינזבורג: << יור >>

אני סומך עליך. בבקשה, אני רואה פה חברי כנסת שעומדים, אז תאפשרו להם מקום,
ובטח לחברי הוועדה שצריכים להיות נוכחים לאורך כל הדיון.

<< דובר >> דוד אמסלם (הליכוד): << דובר >>

אתם הרי מתביישים במה שאתם עושים. הכנסתם אזרחים עוד לפני שהגענו.

<< יור >> היו"ר איתן גינזבורג: << יור >>

יש פה גם הרבה מאוד יועצים. אני מציע שיועצים – יש פה לשכות שלמות. יועץ
אחד לכל חבר כנסת נראה לי מספיק, ואם יהיה צורך גם נוציא יועצים. אז תאפשרו
למי שבאמת נדרש להיות פה בדיון להיות בדיון כדי שנוכל לנהל אותו.

<< דובר >> עמיחי שיקלי (ימינה): << דובר >>

חבר הכנסת גינזבורג, אני מבקש שיתאפשר למועמדים של הרשימה להיכנס. כי
הוציאו אנשים לפני תחילת הדיון, וזה לא מקובל. הם צריכים להיות פה.

<< יור >> היו"ר איתן גינזבורג: << יור >>

בוקר טוב לכולם. אני מתכבד לפתוח את ישיבת ועדת הכנסת. ראשית אני רוצה
להביע את תנחומיי ולהשתתף בצערו של יושב-ראש ועדת הכנסת, חבר הכנסת ניר
אורבך, שאמו יעל נפטרה השבוע, וגם חמותו זלדה שנפטרה גם היא השבוע. אני
שולח מכאן חיבוק חזק וחיזוק למשפחת אורבך כולה שעוברת שבוע כואב במיוחד.
יהי זכרן ברוך.

ניר אורבך ביקש ממני למלא את מקומו בניהול הדיון היום, ולכן אני אנהל את
הדיון. על סדר היום פניית יושב-ראש ימינה, ראש הממשלה נפתלי בנט, להכריז על
חבר הכנסת עמיחי שיקלי כעל פורש מסיעת ימינה לפי סעיף 6א לחוק יסוד: הכנסת.

חברים, אנחנו לא נמצאים בדיון רגיל. זה דיון לא רגיל שלא קורה הרבה בכנסת.
זה דיון אישי ויש לו אופי שונה משאר הדיונים בוועדה.

<< קריאה >> קריאה: << קריאה >>

אופי נכלולי.

<< יור >> היו"ר איתן גינזבורג: << יור >>

יש עלינו, חברי הוועדה, אחריות גדולה להיכנס ולהקשיב לדברים.

<< דובר >> אמיר אוחנה (הליכוד): << דובר >>

סליחה, יש פה עיתונאים בחוץ. יש פה עורכת הדין כנרת בראשי. אני מבקש
להכניס.

<< יור >> היו"ר איתן גינזבורג: << יור >>

אני מבקש לא להפריע לי כשאני מדבר בדברי הפתיחה שלי, וזה נראה לי הדבר הכי
מינימאלי שאפשר לבקש.

<< דובר >> אמיר אוחנה (הליכוד): << דובר >>

לא, הדבר הכי מינימלי שהדיון הזה יהיה פומבי, פתוח, כפי שצריך להיות.

<< יור >> היו"ר איתן גינזבורג: << יור >>

עוד לא התחיל הדיון, וכבר מפריעים ליושב-ראש לדבר.

<< דובר >> דוד אמסלם (הליכוד): << דובר >>

קודם כל תתנהל בכלל בפתיחה כמו בן-אדם. טוב שלא השארת אותנו בחוץ ואמרת שלא
נותנים לך לדבר.

<< יור >> היו"ר איתן גינזבורג: << יור >>

צודק.

<< דובר >> דוד אמסלם (הליכוד): << דובר >>

אז אני מבקש, תעצור את הדיון, קח אותנו לאולם יותר גדול.

<< יור >> היו"ר איתן גינזבורג: << יור >>

אני מבקש ממך לא להפריע לי.

<< דובר >> דוד אמסלם (הליכוד): << דובר >>

לא רוצה.

<< יור >> היו"ר איתן גינזבורג: << יור >>

תפסיק עם זה, דודי.

<< דובר >> דוד אמסלם (הליכוד): << דובר >>

אתה לא תעשה מה שאתה רוצה. העוזרים שלנו לא יכולים להיות בחוץ.

<< יור >> היו"ר איתן גינזבורג: << יור >>

אני מבקש ממך לא להפריע. טוב שלא הבאתם אותנו לאיזה מקלט קטן ועשיתם דיון
מהיר.

<< יור >> היו"ר איתן גינזבורג: << יור >>

אני קורא אותך לסדר פעם ראשונה, חבר הכנסת אמסלם. אני קורא אותך לסדר פעם
ראשונה.

<< דובר >> דוד אמסלם (הליכוד): << דובר >>

לא מתבייש. בושה וחרפה. עוד שמו אותך יענו אתה הכי ממלכתי ביניהם.

<< יור >> היו"ר איתן גינזבורג: << יור >>

אני קורא אותך לסדר פעם שנייה.

<< דובר >> דוד אמסלם (הליכוד): << דובר >>

תקרא כמה שאתה רוצה.

<< דובר >> קטי קטרין שטרית (הליכוד): << דובר >>

איתן, אולי באמת לעבור לאולם גדול יותר.

<< דובר >> יצחק פינדרוס (יהדות התורה): << דובר >>

שימו לב, הגיע לפה איש שהוא לא חבר כנסת ויש לו מקום. האיש הזה שם שיושב
הוא לא חבר כנסת ויש לו מקום.

<< דובר >> אמיר אוחנה (הליכוד): << דובר >>

תעשה הפסקה חמש דקות ונעבור לאולם גדול.

<< יור >> היו"ר איתן גינזבורג: << יור >>

תאפשרו לי לנהל את הדיון. לא נעבור לאולם אחר.

<< דובר >> יצחק פינדרוס (יהדות התורה): << דובר >>

שימו לב, הגיע לפה איש שהוא לא חבר כנסת ויש לו מקום. האיש הזה שיושב ליד
קינלי הוא לא חבר כנסת ויש לו מקום.

<< דובר >> אמיר אוחנה (הליכוד): << דובר >>

תעשה הפסקה של חמש דקות ונעבור לאולם גדול.

<< דובר >> יצחק פינדרוס (יהדות התורה): << דובר >>

הוא לא חבר כנסת ויש לו מקום.

<< דובר >> אמיר אוחנה (הליכוד): << דובר >>

תעשה חמש דקות הפסקה ונעבור לאולם אחר.

<< יור >> היו"ר איתן גינזבורג: << יור >>

לא נעבור לאולם אחר. הדיון התחיל.

<< דובר >> יואב קיש (הליכוד): << דובר >>

מה אתה מסתיר? מה אתה מסתיר?

<< דובר >> יצחק פינדרוס (יהדות התורה): << דובר >>

יש פה אחד בשם מתן כהנא שהוא לא חבר כנסת, יושב כאן, וחבר כנסת עומד.

<< יור >> היו"ר איתן גינזבורג: << יור >>

חבר הכנסת פינדרוס, אני מודה לך. תודה רבה.

<< דובר >> יואב קיש (הליכוד): << דובר >>

ממתי עורכי דין של מתן כהנא צריכים להיות פה?

<< יור >> היו"ר איתן גינזבורג: << יור >>

אם כל אחד ייתן ייעוץ הדיון הזה לא יתקיים. והוא יתקיים כסדרו, ואני מבקש
מכם לאפשר לי לנהל את הדיון הזה.

<< דובר >> קטי קטרין שטרית (הליכוד): << דובר >>

אבל חברי כנסת עומדים, איתן.

<< יור >> היו"ר איתן גינזבורג: << יור >>

אני מבין את זה. גם השולחן מוגבל.

<< דובר >> יואב קיש (הליכוד): << דובר >>

למה שני עורכי דין צריכים לשבת שם כשחברי כנסת עומדים?

<< דובר >> יצחק פינדרוס (יהדות התורה): << דובר >>

אין דבר כזה.

<< יור >> היו"ר איתן גינזבורג: << יור >>

חבר הכנסת פינדרוס, אני קורא אותך לסדר פעם ראשונה. די. אל תנהלו את הדיון.

<< דובר >> יצחק פינדרוס (יהדות התורה): << דובר >>

יש התנהלות מינימלית. האדונים האלה הנכבדים, עמיחי ויינברג וכל האדונים
האלה, שייתנו מקום לחברי הכנסת.

<< יור >> היו"ר איתן גינזבורג: << יור >>

חבר הכנסת פינדרוס, אני מבקש ממך לאפשר לי לנהל את הדיון. שמעתי מה אמרת.
חברים, נא להוציא יועצים שיאפשרו מקום של אנשים. גם באולם נגב אין יותר
מקום בשולחן מאשר בשולחן הזה. פה התנהל דיון של 30 חברי ועדה בהסרת חסינות
של חיים כץ והדברים התנהלו בשקט ובמנוחה, עם עורכי דין והיועץ המשפטי
לממשלה. אני מבקש מכם לאפשר לנהל את הדיון כסדרו.

<< דובר >> יצחק פינדרוס (יהדות התורה): << דובר >>

מתן כהנא הוא חבר כנסת?

<< יור >> היו"ר איתן גינזבורג: << יור >>

אני מבקש ממך לא להפריע יותר.

<< דובר >> יואב קיש (הליכוד): << דובר >>

איתן, מה הבעיה שאחד מעורכי הדין יקום ואבי מעוז ישב?

<< דובר >> קטי קטרין שטרית (הליכוד): << דובר >>

עמיחי, אנחנו אוהבים אותך. כולנו באנו בשבילך.

<< דובר >> אופיר כץ (הליכוד): << דובר >>

למה רם שפע צריך לעבוד? למה בועז, יו"ר הקואליציה החדש, צריך לעמוד?

<< יור >> היו"ר איתן גינזבורג: << יור >>

יועצים של חברי כנסת, נא לצאת החוצה.

<< דובר >> אופיר כץ (הליכוד): << דובר >>

גם יבגני סובה עומד. תראה כמה חברי כנסת עומדים. רם שפע, זה לא תקין שאתה
עומד.

<< דובר >> יואב קיש (הליכוד): << דובר >>

איתן, תוציא את כל היועצים, שישבו חברי כנסת מאחורה, אבל שיהיה סדר. ממתי
עורכי דין יושבים, אני לא מבין. אתם מייצגים את מתן כהנא? זה דיון משפטי
שלו?

<< דובר >> יצחק פינדרוס (יהדות התורה): << דובר >>

ממתי שר שלא חבר כנסת יושב בדיון שיפוטי?

<< דובר >> קטי קטרין שטרית (הליכוד): << דובר >>

הנה יולי, עוד חבר כנסת שאין לו מקום.

<< יור >> היו"ר איתן גינזבורג: << יור >>

אני מבקש מכל היועצים לצאת החוצה.

<< דובר >> קטי קטרין שטרית (הליכוד): << דובר >>

ברוח טובה, עדיף לעשות הפסקה ולעבור לאולם אחר.

<< יור >> היו"ר איתן גינזבורג: << יור >>

אני מבין מה שאת אומרת.

<< דובר >> יבגני סובה (ישראל ביתנו): << דובר >>

קטי, זה מה שהוא מסביר. בשולחן באולם נגב וירושלים יש פחות מקום לחברי כנסת
מאשר בחדר הזה. אתם לא שומעים מה שהוא אומר. יש יועצים שלא צריכים להיות
פה, וחברי הכנסת שלא מצביעים ישבו בשורה השנייה וכך תיפתר הבעיה.

<< דובר >> אופיר כץ (הליכוד): << דובר >>

יבגני, חברי כנסת שלא מצביעים זה כל האופוזיציה. שכחת מה עשיתם.

<< דובר >> קטי קטרין שטרית (הליכוד): << דובר >>

יבגני, לפתוח את זה למה אנחנו לא מצביעים?

<< דובר >> שלמה קרעי (הליכוד): << דובר >>

יחס של 9:6, אתם לא מתביישים?

<< דובר >> אופיר כץ (הליכוד): << דובר >>

זה לא היה, זה מוזר, אבל זה אתם עשיתם.

<< דובר >> דוד אמסלם (הליכוד): << דובר >>

יבגני, עוד מעט תרגישו איך זה נראה.

<< דובר >> יצחק פינדרוס (יהדות התורה): << דובר >>

דודי, אבל צריך לעשות את זה 10:5, לא 9:6.

<< דובר >> יבגני סובה (ישראל ביתנו): << דובר >>

אמסלם, זה לא האיום הקלאסי שלך. תן את האיום הקלאסי שלך.

<< דובר >> דוד אמסלם (הליכוד): << דובר >>

חכו עוד כמה חודשים, יבגני. כבר אין לכם ממשלה, אתם כבר נשחטתם. חכו עוד
כמה חודשים תראו מה נעשה.

<< יור >> היו"ר איתן גינזבורג: << יור >>

יועצים פרלמנטריים לצאת החוצה. אני לא אבקש את זה פעם נוספת.

<< דובר >> אופיר אקוניס (הליכוד): << דובר >>

אני מבקש להחזיר את יו"ר פורום ההורים השכולים לדיון. זה דבר שלא היה
כדוגמתו.

<< יור >> היו"ר איתן גינזבורג: << יור >>

אף אחד לא נכנס.

<< דובר >> אמיר אוחנה (הליכוד): << דובר >>

איתן, מוציאים את יו"ר פורום ההורים השכולים. תן לו להישאר.

<< יור >> היו"ר איתן גינזבורג: << יור >>

כל אחד והבקשה שלו.

<< דובר >> אמיר אוחנה (הליכוד): << דובר >>

זה אבא שכול, עזוב אותו.

<< דובר >> אופיר אקוניס (הליכוד): << דובר >>

אדוני היושב-ראש - - -

<< יור >> היו"ר איתן גינזבורג: << יור >>

אני מציע לך לא לקחת את זה לשם.

<< דובר >> אופיר אקוניס (הליכוד): << דובר >>

לא לקחת את זה לשם? יו"ר פורום ההורים השכולים? זה דבר שלא היה. להרחיק את
יו"ר פורום ההורים השכולים, זה דבר שלא ראיתי. איתן, אני מבקש ממך להחזיר
אותו לדיון.

<< יור >> היו"ר איתן גינזבורג: << יור >>

אני מבין, כל אחד מבקש את החבר שלו.

<< דובר >> קטי קטרין שטרית (הליכוד): << דובר >>

זה לא חבר.

<< דובר >> אופיר אקוניס (הליכוד): << דובר >>

אני מבקש ממך להחזיר את יו"ר פורום ההורים השכולים לדיון. זאת בקשתי. אם
אתה לא מקבל את בקשתי, שהציבור ידע את זה.

<< יור >> היו"ר איתן גינזבורג: << יור >>

אם יש יועצים נוספים שצריכים לצאת אז שיצאו. אם לא, נפתח את הדיון.

<< דובר >> אופיר אקוניס (הליכוד): << דובר >>

דודי, דבר שלא היה כדוגמתו בתולדות הכנסת. יו"ר פורום ההורים השכולים מוצא.
איתן, זה לא לכבודך ולא לכבוד הכנסת.

<< דובר >> אופיר כץ (הליכוד): << דובר >>

גם את המשפחות השכולות בנט רימה.

<< דובר >> אורית מלכה סטרוק (הציונות הדתית): << דובר >>

איתן, אתה לא באמת הוצאת את בועז קוקיא החוצה.

<< דובר >> אופיר אקוניס (הליכוד): << דובר >>

אדוני היושב-ראש, אני מבקש ממך להחזיר אותו לאולם, נקודה. ואם אתה לא מחזיר
אותו, שידעו שאתה לא מחזיר אותו.

<< יור >> היו"ר איתן גינזבורג: << יור >>

אני מבקש מחברי הכנסת שהם חברי הוועדה, לפחות שהם ישבו סביב השולחן.

<< דובר >> אופיר אקוניס (הליכוד): << דובר >>

אם אפשר להפעיל מיקרופונים זה יהיה נחמד.

<< דובר >> אופיר כץ (הליכוד): << דובר >>

אם אפשר לא לסתום את הפיות שלנו. למרות שאתם רגילים בסתימת פיות.

<< יור >> היו"ר איתן גינזבורג: << יור >>

חברי הכנסת, אני רוצה להמשיך, ברשותכם. נא לסגור את הדלת. כמו שפתחתי
ואמרתי, אנחנו לא נמצאים היום בדיון לא רגיל. לא קורה הרבה בכנסת. זה דיון
אישי ויש לו אופי שונה משאר הדיונים בוועדות, וגם בוועדה הזאת, ואנחנו היום
נמצאים בדיון שבו אנחנו צריכים להיות פה עם לב פתוח ונפש חפצה כדי להקשיב
לדברים ולהכריע. מכיוון שההחלטה שתתקבל בסופו של דיון – יש לה משמעות מאוד
מאוד כבדה ביחס לעתידו הפוליטי של חבר הכנסת שיקלי, שהוא אחד מחברינו כאן,
ואני בטוח שההחלטה לא תהיה קלה לאף אחד.

<< דובר >> שלמה קרעי (הליכוד): << דובר >>

רק שיפתחו מיקרופונים, אדוני היושב-ראש.

<< יור >> היו"ר איתן גינזבורג: << יור >>

מדובר בחבר בבית הזה, וזו לא החלטה שקורית כל יום. אני מקווה שהדיון יתנהל
בצורה מכובדת.

<< דובר >> שלמה קרעי (הליכוד): << דובר >>

אתם לא יכולים לסתום מיקרופונים בדיון כזה, אדוני היושב-ראש.

<< יור >> היו"ר איתן גינזבורג: << יור >>

ההשלכות על ההחלטה הזאת, כפי שארבל תפרט, מפורטות כמובן בחוות הדעת ששלחה
היועצת המשפטית של הוועדה. אני מקווה שחברי הכנסת, ובעיקר חברי הוועדה,
קראו את חוות הדעת ומבינים שההשלכות הם גם על ההגבלה על - - -

<< דובר >> יואב קיש (הליכוד): << דובר >>

ממתי לא פותחים מיקרופונים לחברי כנסת? איתן, אתה משתיק אותנו בכוונה? תפתח
את המיקרופונים.

<< דובר >> שלמה קרעי (הליכוד): << דובר >>

היועצת המשפטית, סתמו לנו את הפה. אין מיקרופונים.

<< דובר >> איתמר בן גביר (הציונות הדתית): << דובר >>

למה המיקרופונים שלנו לא עובדים?

<< דובר >> שלמה קרעי (הליכוד): << דובר >>

לא יכול להיות שאין לנו יכולת להעיר הערות ביניים. אין מיקרופונים.

<< יור >> היו"ר איתן גינזבורג: << יור >>

אנחנו נבקש שיטפלו בזה.

<< דובר >> קטי קטרין שטרית (הליכוד): << דובר >>

מה יש לטפל?

<< יור >> היו"ר איתן גינזבורג: << יור >>

אני רוצה להדגיש, לשני הצדדים בדיון הזה תינתן - - -

<< דובר >> איתמר בן גביר (הציונות הדתית): << דובר >>

למה אתם סוגרים מיקרופונים?

<< דובר >> יואב קיש (הליכוד): << דובר >>

זו הוראה שלך, איתן. הם מחכים להוראה ממך לפתוח את המיקרופונים.

<< יור >> היו"ר איתן גינזבורג: << יור >>

חבר הכנסת קיש, תן לי בבקשה לנהל את הדיון.

<< דובר >> איתמר בן גביר (הציונות הדתית): << דובר >>

אבל זו סתימת פיות. אתה מונע מאתנו לדבר.

<< יור >> היו"ר איתן גינזבורג: << יור >>

לשני הצדדים תינתן זכות דיון רחבה, ואני מתכוון להבטיח שהזכות הזאת תכובד.

<< דובר >> אמיר אוחנה (הליכוד): << דובר >>

אתה מבטיח שאנחנו לא נישמע פה.

<< יור >> היו"ר איתן גינזבורג: << יור >>

כרגע מי שיישמע זה אני. היחידי כרגע שיישמע זה אני.

<< דובר >> שלמה קרעי (הליכוד): << דובר >>

גם הערות ביניים מותר בדיון כזה.

<< דובר >> יואב קיש (הליכוד): << דובר >>

זה רק מייצר עוד הפרעות שאתם לא נותנים מיקרופונים.

<< יור >> היו"ר איתן גינזבורג: << יור >>

נכון. אני בטוח שמיקרופונים עכשיו יידלקו ויהיה שקט, דממה.

<< דובר >> שלמה קרעי (הליכוד): << דובר >>

גם הערות ביניים צריכות להישמע.

<< יור >> היו"ר איתן גינזבורג: << יור >>

אנחנו ניתן את זכות הטיעון לשני הצדדים, נקשיב להם, נבטיח שהזכות שלהם
תכובד על ידי כולם. נשמע את בקשת הסיעה ולאחר מכן נקשיב לחבר הכנסת עמיחי
שיקלי, לעורך דינו כמובן, עו"ד גיא בוסי, שיתייחס לדברים. נסתכל על התמונה
המלאה, נבחן את הדברים ונצביע על ההתרשמות שלנו ממה שייאמר כאן. כאמור,
ההצבעה בדיון כאן היא ללא משמעת קואליציונית. יש פה הצבעה אישית לפי שיקול
דעת חברי הוועדה.

<< דובר >> איתמר בן גביר (הציונות הדתית): << דובר >>

אתה באמת באת בלי שיקול דעת? נו, באמת.

<< דובר >> יצחק פינדרוס (יהדות התורה): << דובר >>

מה שנפתלי בנט יגיד אתם תצביעו.

<< יור >> היו"ר איתן גינזבורג: << יור >>

הדיון הוא מעין שיפוטי והוא מחייב את חברי הכנסת, ובעיקר את חברי הוועדה,
לכללי התנהגות מיוחדים. מי שנכח בדיון על חסינות של חבר הכנסת חיים כץ, אלו
בערך אותם כללי דיון כפי שנקבעו בתקנון. חברי ועדה שירצו להצביע צריכים
להיות נוכחים בלפחות 50% מזמן הדיון, שוב, על מנת שיוכלו לגבש דעה רחבה
ומעמיקה ביחס לעמדות שני הצדדים.

<< דובר >> שלמה קרעי (הליכוד): << דובר >>

ארבל, לא יכול להיות שאין מיקרופון.

<< דובר >> אמיר אוחנה (הליכוד): << דובר >>

אתה סוגר את המיקרופונים בדיון?

<< יור >> היו"ר איתן גינזבורג: << יור >>

ולצורך כך, כמקובל, צוות הוועדה יעשה רישום של שמות חברי הוועדה. מי שיצא
מהדיון ולא יהיה נוכח ביותר מ -50% מהדיון לא יוכל להצביע.

<< דובר >> דוד אמסלם (הליכוד): << דובר >>

אין דבר כזה שהמיקרופונים סגורים.

<< דובר >> אמיר אוחנה (הליכוד): << דובר >>

אתה לא תנהל את הדיון הזה, איתן. מה זה?

<< דובר >> יואב קיש (הליכוד): << דובר >>

תפתח את המיקרופונים, איתן.

<< יור >> היו"ר איתן גינזבורג: << יור >>

אני מבקש מכם לא להפריע.

<< דובר >> שלמה קרעי (הליכוד): << דובר >>

אדוני היושב-ראש, תעזבו את העו"ד של שיקלי. הוא לא שומע אותך. מה זה הדבר
הזה?

<< יור >> היו"ר איתן גינזבורג: << יור >>

הוא לא שומע בגללכם.

<< דובר >> שלמה קרעי (הליכוד): << דובר >>

לא, הוא לא שומע כי אתה סתמת את הפה.

<< יור >> היו"ר איתן גינזבורג: << יור >>

אם הייתם בשקט הוא היה שומע.

<< דובר >> שלמה קרעי (הליכוד): << דובר >>

תפתח מיקרופונים, כמו שצריך, תפסיק להיות דיקטטור ואולי אנחנו נסתום את
הפה.

<< דובר >> אמיר אוחנה (הליכוד): << דובר >>

זה סתימת פיות. זה מה שאתם עושים עכשיו. תפתחו את המיקרופונים כמו כל דיון
בכל ועדה בכל שנות הכנסת.

<< יור >> היו"ר איתן גינזבורג: << יור >>

אני מאפשר את הגברת קולי על פני קולכם כי אתם לא מאפשרים לי לדבר.

<< דובר >> אמיר אוחנה (הליכוד): << דובר >>

אנחנו נאפשר לך לדבר. אתה לא תסתום לנו את הפה.

<< דובר >> שלמה קרעי (הליכוד): << דובר >>

איתן, אתה לא מנהל כאן הופעה פרטית. זה דיון שאפשר להשמיע הערות ביניים.

<< דובר >> קטי קטרין שטרית (הליכוד): << דובר >>

איתן, ממה אתם מפחדים? תפתחו את המיקרופונים.

<< דובר >> יואב קיש (הליכוד): << דובר >>

מי שיפריע, תוציא. אבל אתה לא יכול.

<< דובר >> אמיר אוחנה (הליכוד): << דובר >>

כבר ניהלת דיונים סוערים ויכולת להם, אבל אף פעם לא עשית דבר כזה. זה לא
נעשה אף פעם בכנסת.

<< דובר >> יואב קיש (הליכוד): << דובר >>

ממתי מדבר יושב-ראש בלי שיש מיקרופונים?

<< דובר >> מירי מרים רגב (הליכוד): << דובר >>

איפה הייעוץ המשפטי?

<< דובר >> יריב לוין (הליכוד): << דובר >>

איזה ייעוץ משפטי יש פה בכלל?

<< דובר >> מירי מרים רגב (הליכוד): << דובר >>

הייעוץ המשפטי, מה קורה? נראה אתכם עוד חצי שנה, ארבעה חודשים, אומרים משהו
על ההתנהלות שלנו בוועדות. איפה הייעוץ המשפטי?

<< יור >> היו"ר איתן גינזבורג: << יור >>

תודה רבה, חברת הכנסת רגב. אני לא מתרשם שפיך סתום.

<< דובר >> קטי קטרין שטרית (הליכוד): << דובר >>

ממה אתם מפחדים?

<< דובר >> איתמר בן גביר (הציונות הדתית): << דובר >>

תפתחו את המיקרופון, מה הבעיה?

<< דובר >> קטי קטרין שטרית (הליכוד): << דובר >>

שהציבור לא ישמע אותנו? הציבור שומע אותנו.

<< דובר >> אופיר כץ (הליכוד): << דובר >>

אלו שכאילו חברים שלך טינפו עליך ולא סגרת להם מיקרופון.

<< יור >> היו"ר איתן גינזבורג: << יור >>

אחרי שאסיים לומר את דבריי ושישתרר שקט באולם, כל אחד יוכל לדבר, כל אחד
יוכל להישמע בצורה מכובדת באמצעות המיקרופונים. רק תאפשרו לנהל דיון.

<< דובר >> שלמה קרעי (הליכוד): << דובר >>

אולי תבקש שיביאו סלוטייפ לסתום לנו את הפה?

<< יור >> היו"ר איתן גינזבורג: << יור >>

אני מבקש ממך לא להפריע. חברת הכנסת רגב, כשאת היית יושבת-ראש ועדה לא
הפריעו לך בצורה כזאת ולא אפשרת לאחרים. מכיוון שהייתי רבות בדיונייך,
מעולם לא אפשרת דבר כזה.

<< דובר >> אמיר אוחנה (הליכוד): << דובר >>

אנחנו מרימים את הקול כי אתה סותם את המיקרופונים. איתן, זה לא יעבוד ככה.
תפתחו את המיקרופונים הדיון יתנהל, כמו שידעת לנהל דיונים סוערים בעבר.

<< יור >> היו"ר איתן גינזבורג: << יור >>

אתם מפריעים לי.

<< דובר >> אמיר אוחנה (הליכוד): << דובר >>

אנחנו מפריעים לך כי אתה סותם לנו את הפה.

<< יור >> היו"ר איתן גינזבורג: << יור >>

אני לא סותם לך את הפה. המיקרופונים יידלקו מיד אחרי שאסיים את דבריי.

<< דובר >> איתמר בן גביר (הציונות הדתית): << דובר >>

  אתה הופך את הדיון לבעייתי. תפתח את המיקרופונים. תן לאופוזיציה גם לדבר.

<< דובר >> שלמה קרעי (הליכוד): << דובר >>

סתימת הפיות שלכם לא תכסה על הבושה של הדיון הזה.

<< יור >> היו"ר איתן גינזבורג: << יור >>

חברת הכנסת גולן, או שתשבי או שתצאי.

<< דובר >> מאי גולן (הליכוד): << דובר >>

אין לי איפה לשבת.

<< יור >> היו"ר איתן גינזבורג: << יור >>

יש כיסאות ריקים מאחורי חבר הכנסת אקוניס.

<< דובר >> שלמה קרעי (הליכוד): << דובר >>

סתימת הפיות לא תכסה על הביזיון של הדיון הזה.

<< דובר >> יואב קיש (הליכוד): << דובר >>

שיפתח את המיקרופון.

<< יור >> היו"ר איתן גינזבורג: << יור >>

  חבר הכנסת קיש, אני הודעתי לך שאני אדליק את המיקרופון בתום דבריי. אז
  די, אל תפריעו לי.

<< דובר >> יואב קיש (הליכוד): << דובר >>

זה לא מקובל. זה שהודעת לי זה לא הופך את זה למקובל.

<< דובר >> איתמר בן גביר (הציונות הדתית): << דובר >>

אבל אתה מפריע לנו לדבר. אתה מפריע לנו את חופש הביטוי.

<< יור >> היו"ר איתן גינזבורג: << יור >>

חבר הכנסת בן גביר, אני קורא אותך לסדר פעם ראשונה. אני מבקש ממך לא להפריע
לי. אפילו את דברי הפתיחה הבסיסיים אתם לא נותנים לי לקיים. כל פעם תמצא
נושא אחר למה אני לא יכול לדבר. תנו לי לדבר. תנו לי לפתוח את הדיון בצורה
מכובדת. הדיון עוד לא התחיל, לא נשמע אפילו טיעון אחד ואתם כבר לא מאפשרים
לי לדבר.

<< דובר >> שלמה קרעי (הליכוד): << דובר >>

תכבד אותנו ואל תתייחס כמו בגנון כאן. תפתח מיקרופונים כמו בכל דיון. מה
זה?

<< יור >> היו"ר איתן גינזבורג: << יור >>

בתום הדיון הזה, במידה ובסופו יוכרז חבר הכנסת שיקלי כפורש, יש לו כמובן על
פי חוק זכות ערעור לבית המשפט המחוזי בירושלים בהרכב של שלושה שופטים. גם
מהסיבה הזאת אני מבקש מחברי הוועדה ומחברי הכנסת בכלל להתנהל באופן מסודר,
מכובד, ממלכתי, באופן כזה שהפרוטוקול ישקף את כל הדברים החשובים שייאמרו
בדיון הזה.

<< דובר >> שלמה קרעי (הליכוד): << דובר >>

אבל סתמת לנו את הפה, איך הפרוטוקול ישקף?

<< יור >> היו"ר איתן גינזבורג: << יור >>

זו לא נראית לי בקשה מוגזמת מנבחרי ציבור, ואני מבקש שתכבדו אותה. אנחנו
נכבד כל אדם שידבר כאן, כל חבר כנסת. אני מבקש שלא יפריעו לאף אחד מחברי
הכנסת שידברו כאן, ואני מבקש שתהיו מספיק קשובים ומספיק סבלניים גם לשמוע
עמדות שלא מקובלות עליכם. אני מזכיר, זהו דיון מעין שיפוטי, צריך להקשיב
לשני הצדדים. גם כשהדברים לא נראים לנו לא חייבים להפריע. אני מבקש לא
להפריע, ואני אקפיד שיתקיים פה דיון הגון ושלא יתקיים פה קרקס וגם לא גנון.

בטבלטים שנמצאים בפניכם מונחים מסמכים שונים, שחלקם גם הועברו לכם מראש. גם
פניית ראש הממשלה, שנספחיו - -

<< דובר >> שלמה קרעי (הליכוד): << דובר >>

איפה הוא? למה הוא לא פה?

<< יור >> היו"ר איתן גינזבורג: << יור >>

- - ושל התבטאויות של חבר הכנסת שיקלי. מסמך של התבטאויות שמסר חבר הכנסת
שיקלי.

<< דובר >> מירי מרים רגב (הליכוד): << דובר >>

זה כמו שוסי, אתה לא יודע - - - משלוח.

<< יור >> היו"ר איתן גינזבורג: << יור >>

חוות דעת של היועצת המשפטית לוועדה בדבר מהות הדיון בסוגיה שעומדת להכרעה
ומסמכי החקיקה של תיקון מספר 12 לחוק יסוד: הכנסת, שהסדיר את ההוראות בדבר
פרישה והתפלגות שמצורפים לכם לפי בקשתו של חבר הכנסת שיקלי.

<< דובר >> שלמה קרעי (הליכוד): << דובר >>

איפה יוזם הדיון? למה יוזם הדיון לא כאן?

<< דובר >> שלמה קרעי (הליכוד): << דובר >>

אני מבקש ממך לא להפריע, חבר הכנסת שיקלי. אני לא אעיר לך פעם נוספת.

<< דובר >> מירי מרים רגב (הליכוד): << דובר >>

אמרתי לך, הוא עסוק במשלוח. הוא לא יכול, הוא - - -

<< דובר >> שלמה קרעי (הליכוד): << דובר >>

יש תקדים לזה שיוזם הדיון לא נמצא?

<< יור >> היו"ר איתן גינזבורג: << יור >>

  חברת הכנסת מירי רגב, אני קורא אותך לסדר פעם ראשונה.

<< דובר >> מירי מרים רגב (הליכוד): << דובר >>

עוד לא התחלנו.

<< יור >> היו"ר איתן גינזבורג: << יור >>

נכון, ואת לא מפסיקה להפריע לי.

חברי הכנסת, נא לשבת. כולם לשבת. אתם מסתכלים בפייסבוק, אתם עכשיו באיזה מן
זמן איכות חברתי. אפשר לקיים את זה גם מחוץ לדיון הוועדה.

הדיון יתקיים באופן הבא. ראשית אני אתן ליועצת המשפטית של הוועדה להרחיב על
המשמעויות המשפטיות של הדיון. לאחר מכן יציג את בקשתו של ראש הממשלה, השר
מתן כהנא, או עורכי הדין של ימינה. אחריו ישיב חבר הכנסת שיקלי או עורך
דינו גיא בוסי. לאחר מכן יחל הדיון.

<< דובר >> אורית מלכה סטרוק (הציונות הדתית): << דובר >>

איתן, איך אתה מרגיש עם זה שמאי עומדת? יושבים על הברכיים שלי. זה לא
נורמלי. אתה לא מקשיב למה שאני אומרת.

<< יור >> היו"ר איתן גינזבורג: << יור >>

אני עכשיו מדבר, אני לא אקשיב לאף אחד.

אחרי שנשמע את שני הצדדים יתחיל דיון של חברי הכנסת שיוכלו להתבטא ולשאול
שאלות בצורה מסודרת, רק על פי קבלת זכות דיבור ממני. לאחר מכן, לאחר שחברי
הכנסת ידברו ויתבטאו בנושא הזה, נאפשר לשר כהנא להשיב לדברים ככל שהוא
יבקש, וכמובן לעורכי הדין וגם לחבר הכנסת שיקלי לסכם ולהשיב לדברים שנשמעו
פה בדיון באמצעות עורך דינו, או שהוא בעצמו, ולאחר מכן נקיים הצבעה בדבר
הדברים שנשמעו פה.

<< דובר >> אורלי לוי אבקסיס (הליכוד): << דובר >>

צריך לשאול שאלה עניינית.

<< יור >> היו"ר איתן גינזבורג: << יור >>

למה את חייבת לשאול שאלה עניינית באמצע דבריי? תבקשי בקשה ואני אאפשר לך,
תשאלי שאלה עניינית.

<< דובר >> קטי קטרין שטרית (הליכוד): << דובר >>

אבל אתה מדבר 20 דקות. מתי אתה מפסיק? אתה כל הזמן אומר "דבריי", ואתה לא
מפסיק לדבר.

<< יור >> היו"ר איתן גינזבורג: << יור >>

באמת, חברת הכנסת שטרית, אני מודה לך.

<< דובר >> קטי קטרין שטרית (הליכוד): << דובר >>

יש פה דברים עקרוניים. תפתח את המיקרופון.

<< דובר >> אורלי לוי אבקסיס (הליכוד): << דובר >>

איתן, על טוהר הדיון, שאלה משפטית.

<< דובר >> אופיר כץ (הליכוד): << דובר >>

מתי חברי הכנסת מדברים?

<< דובר >> אורלי לוי אבקסיס (הליכוד): << דובר >>

לפני הדיון, איתן. על טוהר הדיון, שאלה משפטית.

<< יור >> היו"ר איתן גינזבורג: << יור >>

אני מבקש לסיים. כשחבר הכנסת שיקלי וגם בא כוחו פנו אלי בימים האחרונים
בבקשות שונות שנוגעות למועדי הישיבה ולסדרי הדיון, השבתי להם שאני לא מוצא
לנכון לחרוג מהמקובל בדיוני ועדות הכנסת בכלל, וגם בדיונים מעין שיפוטיים.
חבר הכנסת שיקלי עתר לבג"ץ ואתמול התקיים דיון שבמהלכו הוא משך את העתירה.

<< דובר >> דוד אמסלם (הליכוד): << דובר >>

אתה משחק לנו אותה עכשיו שקלת - - - עזוב אותך, אתם יש לכם עניין לפגוע בו
וכמה שיותר, וכמה שפחות הוא יתכונן. זו המהות שלכם.

<< דובר >> שלמה קרעי (הליכוד): << דובר >>

אל תגיד משך את העתירה - - -

<< דובר >> יצחק פינדרוס (יהדות התורה): << דובר >>

שיקלי, אל תלך לבג"ץ אם אתה ימני. אל תלך למקום הזה. לבג"ץ הולכים רק עם D9
להוריד את הבניין.

<< דובר >> אורלי לוי אבקסיס (הליכוד): << דובר >>

שאלה משפטית, איתן.

<< יור >> היו"ר איתן גינזבורג: << יור >>

אני בעיקר מקווה שלאור הרגישות של הדיון הזה אנחנו נקיים פה בכל זאת דיון
רציני, כמו שמתחייב מהנושא הזה, נאפשר לא רק לחבר הכנסת שיקלי אלא לכל
הדוברים לומר את דבריהם באופן מסודר וענייני. נשמור גם על כללי הנימוס וגם
על כללי הדיבור וגם על הדיון, כפי שמקובל בוועדה הזאת.

אנחנו מבקשים מהיועצת המשפטית לומר את הדברים שלה לחברי הוועדה ולחברי
הכנסת, ואז נפתח בשמיעת טיעוני שני הצדדים.

<< דובר >> קטי קטרין שטרית (הליכוד): << דובר >>

פתחת לה את המיקרופון?

<< דובר >> אורלי לוי אבקסיס (הליכוד): << דובר >>

בטרם תחילת ההליך יש לי שאלה משפטית. איתן, שאלה פרוצדורלית.

<< דובר >> יצחק פינדרוס (יהדות התורה): << דובר >>

יש לי שאלות לפני הדיון ולפני הדברים, שאלות משפטיות.

<< דובר >> אורלי לוי אבקסיס (הליכוד): << דובר >>

יש שאלה פרוצדורלית. זה טוב גם לך כמנהל הוועדה.

<< דובר >> שלמה קרעי (הליכוד): << דובר >>

פתחו לנו את המיקרופונים. אין לו ברירה, הוא צריך לפתוח לארבל.

<< דובר >> יצחק פינדרוס (יהדות התורה): << דובר >>

אני רוצה לדבר לפני היועצת המשפטית, לא אחרי שהיא תדבר.

<< יור >> היו"ר איתן גינזבורג: << יור >>

לא. אחרי שהיא תדבר. כל הבקשות יישמעו אחרי שארבל תדבר. ארבל, בבקשה.

<< דובר >> גיא בוסי: << דובר >>

אבל רגע, יש לי טענות מקדמיות.

<< יור >> היו"ר איתן גינזבורג: << יור >>

לא, אין טענות מקדמיות.

<< דובר >> גיא בוסי: << דובר >>

שיירשם בפרוטוקול - - -

<< יור >> היו"ר איתן גינזבורג: << יור >>

עו"ד בוסי, לא יירשם דבר בפרוטוקול.

<< דובר >> יואב קיש (הליכוד): << דובר >>

הוא רוצה לומר שאתה אפילו לא נותן לו להגיד טענות מקדמיות.

<< דובר >> גיא בוסי: << דובר >>

אני רוצה שייכתב שסירבת לאפשר לי להעלות טיעונים מקדמיים לפני ארבל אסטרחן.

<< יור >> היו"ר איתן גינזבורג: << יור >>

עו"ד בוסי, אנחנו לא בבית משפט. אני מבקש ממך.

<< דובר >> יואב קיש (הליכוד): << דובר >>

יש לו הערה מקדמית.

<< דובר >> גיא בוסי: << דובר >>

הטיעונים המקדמיים נשמעים קודם.

<< דובר >> יואב קיש (הליכוד): << דובר >>

איתן, אתה טועה.

<< יור >> היו"ר איתן גינזבורג: << יור >>

עו"ד בוסי, אתה תיתן לי לנהל את הדיון הזה.

<< דובר >> אורלי לוי אבקסיס (הליכוד): << דובר >>

זה דיון שיפוטי.

<< יור >> היו"ר איתן גינזבורג: << יור >>

אני מבין, ואני עדיין מנהל את הדיון.

<< דובר >> אורלי לוי אבקסיס (הליכוד): << דובר >>

זה טריבונל שמשמש טריבונל שיפוטי.

<< דובר >> אמיר אוחנה (הליכוד): << דובר >>

איתן, זה דיון מעין שיפוטי.

<< דובר >> איתמר בן גביר (הציונות הדתית): << דובר >>

אתה אומר שאנחנו לא בבית משפט. מה זה לא בבית משפט? אם זה מעין שיפוטי אז
תלמד את החוק. אתה אפילו לא למדת את החוק.

<< יור >> היו"ר איתן גינזבורג: << יור >>

חבר הכנסת בן גביר, אני קורא אותך לסדר בפעם הראשונה.

<< דובר >> אורלי לוי אבקסיס (הליכוד): << דובר >>

תלמד את העבודה שלך.

<< דובר >> גיא בוסי: << דובר >>

רגע, אבל אפשר לקבל החלטה על הטיעונים המקדמיים?

<< יור >> היו"ר איתן גינזבורג: << יור >>

עו"ד בוסי, אני מודיע לך, זה לא ימשיך ככה.

<< דובר >> שלמה קרעי (הליכוד): << דובר >>

ארבל, תני לעורך דין להציג טיעונים מקדמיים לפני שאת מדברת.

<< דובר >> יואב קיש (הליכוד): << דובר >>

איתן, תגיד לו שאתה לא נותן לו טיעונים מקדמיים וזהו.

<< יור >> היו"ר איתן גינזבורג: << יור >>

גיא, שמעת מה אמרתי לך? כרגע מי שמדברת זו עו"ד ארבל אסטרחן. תודה רבה.

<< דובר >> גיא בוסי: << דובר >>

זאת אומרת שאתה לא רוצה לשמוע את הטיעונים המקדמיים.

<< דובר >> יואב קיש (הליכוד): << דובר >>

הוא לא נותן לך לשמוע טיעונים מקדמיים.

<< יור >> היו"ר איתן גינזבורג: << יור >>

בבקשה, ארבל.

<< דובר >> ארבל אסטרחן: << דובר >>

חוות הדעת מונחת בפניכם, היא נמסרה לכם גם לפני הדיון, ולכן אני אחזור רק
על עיקרי הדברים. מונחת בפניכם בקשתו של ראש הממשלה ויו"ר ימינה, חבר הכנסת
נפתלי בנט, שוועדת הכנסת תכריז על חבר הכנסת עמיחי שיקלי כעל מי שפרש מסיעת
ימינה ופעל שלא בהתאם לעמדות הסיעה - -

<< דובר >> שלמה קרעי (הליכוד): << דובר >>

איפה הוא? למה הוא לא פה?

<< יור >> היו"ר איתן גינזבורג: << יור >>

אני קורא אותך לסדר בפעם הראשונה.

<< דובר >> אופיר כץ (הליכוד): << דובר >>

הוא בכנסת. למה הוא לא בא לדיון?

<< יור >> היו"ר איתן גינזבורג: << יור >>

אני קורא אותך לסדר פעם ראשונה, אופיר כץ.

<< דובר >> אופיר כץ (הליכוד): << דובר >>

התרגלנו שהוא מפחד ממפגש עם אזרחים. גם ממפגש עם חברי כנסת הוא מפחד שהוא
לא פה, הנוכל?

<< יור >> היו"ר איתן גינזבורג: << יור >>

אופיר, אני קורא אותך לסדר פעם שנייה. אתה בקריאה שנייה.

<< דובר >> ארבל אסטרחן: << דובר >>

- - לרבות בהצבעות על כינון הממשלה, על חוק התקציב ועל אי אמון בממשלה.
לבקשה צורפה רשימה של התבטאויות והצבעות שלפי הנטען מהוות ראיה לכך שהוא
אינו את עצמו כחלק מסיעת ימינה, פרש ממנה ופועל נגדה.

חבר הכנסת שיקלי מתנגד לבקשה הזו, והוועדה תשמע את הטענות והגרסאות השונות
ותידרש להכריע ביניהן.

צריך להקדים ולומר מה המשמעות של ההחלטה שלכם ושל הכרזה על חבר הכנסת
כפורש. התוצאה המשמעותית ביותר, כידוע, היא שחבר כנסת שהוכרז כפורש לא יכול
להתמודד בבחירות לכנסת הבאה במפלגה שהייתה מיוצגת בכנסת היוצאת. בנוסף,
בכנסת הנוכחית הוא לא יכול להתמנות לשר או לסגן שר ולא יכול להצטרף לשום
סיעה, למרות שהתקנון קובע שיהיו לו זכויות מסוימות של סיעה. לעומת זאת,
לגבי הסיעה שממנה חבר הכנסת פרש קובע החוק שהיא לא תינזק, מספר חבריה ייראה
כפי שהיה לפני ההחלטה על הפרישה והיא לא תינזק גם בהיבטים מימוניים, בעוד
חבר הכנסת שפרש לא יהיה זכאי למימון מפלגות.

<< דובר >> מירי מרים רגב (הליכוד): << דובר >>

השאלה היא אם כשאת מדברת על פורש, את מדברת על פורש ממפלגה שפרשה מערכיה.

<< יור >> היו"ר איתן גינזבורג: << יור >>

חברת הכנסת רגב, אני מבקש לא להפריע לארבל אסטרחן.

<< דובר >> מירי מרים רגב (הליכוד): << דובר >>

מי פרש ממי? האם המפלגה בעצם סטתה מהמסלול ההבטחתי לבוחר, או שיקלי פרש?

<< יור >> היו"ר איתן גינזבורג: << יור >>

חברת הכנסת מירי רגב, אני קורא אותך לסדר פעם שנייה. חברת הכנסת רגב, אל
תיאלצי אותי.

<< דובר >> ארבל אסטרחן: << דובר >>

בשל ההשלכות המשמעותיות האלה לא מדובר בעניין קל ערך או כזה שמתעורר בכנסת
באופן תדיר, גם אם יש מחלוקות בין חברי סיעה. וזאת גם הסיבה שמדובר בדיון
מעין שיפוטי עם סדרי דיון מיוחדים, כמו שיו"ר הוועדה הזכיר. צריך לציין
שיוכל להצביע רק חבר כנסת שנכח בלפחות מחצית ממשך הדיון, וצוות הוועדה יושב
פה ליד הדלתות ובודק כניסה ויציאה של חברי כנסת על מנת להבטיח עמידה
בהוראות התקנון.

<< דובר >> מירי מרים רגב (הליכוד): << דובר >>

מה שמעניין אותם זה רק עניינים טכניים.

<< דובר >> ארבל אסטרחן: << דובר >>

עכשיו נעבור למהות. גם הטכניים הם חשובים.

<< דובר >> מירי מרים רגב (הליכוד): << דובר >>

טכניים חשובים, רק כשסוגרים את המיקרופונים הם לא חשובים.

<< דובר >> ארבל אסטרחן: << דובר >>

אני בטוחה שיהיה כאן דיון ארוך שכולם יוכלו להישמע.

<< דובר >> מירי מרים רגב (הליכוד): << דובר >>

מנעו מאתנו לדבר. את היית הראשונה שהיית צריכה להגיב.

<< יור >> היו"ר איתן גינזבורג: << יור >>

חברת הכנסת רגב, אני לא רוצה להיות הראשון שמוציא אותך מוועדה.

<< דובר >> ארבל אסטרחן: << דובר >>

הסוגיה שבפניכם מחדדת את המתח המובנה שבין הנאמנות של חבר הכנסת למפלגה
ולסיעה לבין חופש הפעולה הרחב שמסור לו. המתח הזה נובע מכך שמצד אחד שיטת
הבחירות אצלנו היא רשימתית ולא אישית, וגם ההתנהלות השוטפת בכנסת וחלק
מהכלים הפרלמנטריים מבוססים על כך שחבר הכנסת משתייך לסיעה ולקואליציה או
לאופוזיציה. מצד שני, חבר הכנסת נחשב ליחידה חוקתית עצמאית שרשאי להביע את
עמדותיו ולהצביע בהתאם למצפונו ולהשקפותיו. לא ניתן לשלול את זכות ההצבעה
של חבר הכנסת, לא ניתן לחייב אותו להצביע בדרך מסוימת. לחבר הכנסת עומדת
זכות להתבטא באופן חופשי בעניינים פוליטיים גם אם עמדתו אינה עולה בקנה אחד
עם עמדת הסיעה, וגם אם היא כוללת ביקורת נגד הסיעה.

<< דובר >> קטי קטרין שטרית (הליכוד): << דובר >>

נו, אז אפשר לסגור את הדיון, הכול בסדר.

<< דובר >> אופיר כץ (הליכוד): << דובר >>

צריך לעדכן את חברי יש עתיד בזה.

<< דובר >> ארבל אסטרחן: << דובר >>

על המתח המובנה הזה צריך להוסיף שני רציונאלים נוספים שרלוונטיים לעניין
ושגם עליהם חשב המחוקק. אחד זה הרצון לא לפצל את הזירה הפוליטית לרסיסי
סיעות שלא זכו לאמון בבחירות, והשני הוא למנוע את הופעת הכלנתריזם של מעבר
מסיעה לסיעה לצורך קבלת תפקידים והבטחות.

<< דובר >> אורלי לוי אבקסיס (הליכוד): << דובר >>

לא, זה חיבור לקואליציה. את צריכה לדבר צמוד לעובדות. כמי שהייתה שם, ואני
מכירה את ההליך, שתדבר על הרציונל שבחקיקת החוק.

<< יור >> היו"ר איתן גינזבורג: << יור >>

חברת הכנסת אורלי לוי אבקסיס, אני קורא אותך לסדר פעם ראשונה.

<< דובר >> אורלי לוי אבקסיס (הליכוד): << דובר >>

הרציונל היה בדיוק הפוך, למנוע מחבר כנסת לערוק מהסיעה ולחבור לקואליציה
בתמורה לנהנתנות, בתמורה למשהו.

<< יור >> היו"ר איתן גינזבורג: << יור >>

אני מבקש ממך להפסיק להפריע.

<< דובר >> אורלי לוי אבקסיס (הליכוד): << דובר >>

אל תשני את הרציונל המשפטי.

<< יור >> היו"ר איתן גינזבורג: << יור >>

אני קורא אותך לסדר פעם שנייה.

<< דובר >> אורלי לוי אבקסיס (הליכוד): << דובר >>

אני מתפלאת על שיתוף הפעולה שלך, ארבל.

<< יור >> היו"ר איתן גינזבורג: << יור >>

אני מבקש ממך להפסיק, חברת הכנסת אורלי לוי אבקסיס.

<< דובר >> אורלי לוי אבקסיס (הליכוד): << דובר >>

אתם לא נאמנים להליך הצודק. תתבייש לך, איתן. הפכת להיות ח"כ שימושי לכל
מיני מטרות, סותם חורים שכמותך.

<< יור >> היו"ר איתן גינזבורג: << יור >>

אני לא רוצה להוציא אותך.

<< דובר >> אורלי לוי אבקסיס (הליכוד): << דובר >>

אז שתדייק ותגיד מה הרציונל בחקיקת החוק ומה קדם לחקיקת החוק.

<< יור >> היו"ר איתן גינזבורג: << יור >>

אני מבקש להפסיק לדבר, להפסיק להפריע.

<< דובר >> מיכל רוזין (מרצ): << דובר >>

אז תוציא אותה.

<< דובר >> אורלי לוי אבקסיס (הליכוד): << דובר >>

הי, הנה הדמוקרטיה.

<< דובר >> איתמר בן גביר (הציונות הדתית): << דובר >>

את נותנת לו הוראות, מיכל? הוא מקבל הוראות ממך?

<< יור >> היו"ר איתן גינזבורג: << יור >>

חבר הכנסת בן גביר, אל תפריע לי.

<< דובר >> איתמר בן גביר (הציונות הדתית): << דובר >>

אתה שמעת מה היא אמרה? תוציא אותה.

<< יור >> היו"ר איתן גינזבורג: << יור >>

אני אוציא אותך תכף.

<< דובר >> אורלי לוי אבקסיס (הליכוד): << דובר >>

יא צבועים, תסירו את המסכות. היום נעשה לכם הסרת מסכות.

<< יור >> היו"ר איתן גינזבורג: << יור >>

חברת הכנסת אורלי לוי אבקסיס, אני קורא אותך לסדר פעם שלישית. די, מספיק.

<< דובר >> ארבל אסטרחן: << דובר >>

איך בחר המחוקק לאזן בין המגמות הסותרות האלה? איך הוא הביא לידי ביטוי את
הרציונלים השונים? בשנת 1991 חוקק תיקון 12 לחוק יסוד: הכנסת, שם נקבעה
ההבחנה שהיא ההבחנה המשמעותית לענייננו עד היום בין פרישה לבין התפלגות.
מצד אחד החוק מאפשר לחלק מסיעה שתהווה לפחות שליש - - -

<< קריאה >> קריאה: << קריאה >>

- - -

<< יור >> היו"ר איתן גינזבורג: << יור >>

לא ביקשתי להוציא. קראתי לסדר פעם שלישית, זה לא נקרא להוציא.

<< דובר >> אורלי לוי אבקסיס (הליכוד): << דובר >>

סליחה?

<< דובר >> אורלי לוי אבקסיס (הליכוד): << דובר >>

אמרתי שלא אוציא אותך.

<< דובר >> אורלי לוי אבקסיס (הליכוד): << דובר >>

אז תקצוב זמן. אני יוצאת לחמש דקות ואני חוזרת. אתם לא תסתמו לי את הפה
בפעם השנייה.

<< יור >> היו"ר איתן גינזבורג: << יור >>

את פשוט לא מקשיבה. אני אמרתי לא להוציא אותך, ואז את מתלוננת על זה שאני
מוציא אותך.

<< דובר >> אורלי לוי אבקסיס (הליכוד): << דובר >>

אז תחליט, אתה מוציא או לא מוציא? אל תבלבל את הראש. אני אמורה לצאת?

<< יור >> היו"ר איתן גינזבורג: << יור >>

עכשיו תצאי.

<< דובר >> אורלי לוי אבקסיס (הליכוד): << דובר >>

אני רוצה לומר משהו. אתם כולכם עבדים ואתה עבד שימושי ומשתמשים בך, כי אף
אחד אחר לא מסוגל.

<< דובר >> קטי קטרין שטרית (הליכוד): << דובר >>

הרי גם אתה וגם יושב-ראש המפלגה שלך לא מרוצים בקואליציה הזאת.

<< יור >> היו"ר איתן גינזבורג: << יור >>

תתביישי לך. תתביישי, את בושה וחרפה. תתביישי. הדיון הזה יתקיים, אתם לא
תעשו אותו לצחוק.

<< דובר >> אורלי לוי אבקסיס (הליכוד): << דובר >>

אני לא צריכה להתבייש.

<< יור >> היו"ר איתן גינזבורג: << יור >>

נא להוציא את חברת הכנסת אורלי לוי אבקסיס.

<< דובר >> אורלי לוי אבקסיס (הליכוד): << דובר >>

אנשים כמוך לא מחזיקים מעמד, אדוני. אתה יודע למה? כי מוציאים עבדים
שימושיים אחרים.

<< יור >> היו"ר איתן גינזבורג: << יור >>

נא להוציא את חברת הכנסת לוי אבקסיס מהדיון בבקשה.

<< דובר >> אורלי לוי אבקסיס (הליכוד): << דובר >>

תתבייש לך. פעם חשבתי שאתה ערכי. אתה עבד שימושי.

<< דובר >> מאי גולן (הליכוד): << דובר >>

אמרו לך באוזנייה להוציא אותה? היא לא מתאימה עכשיו לנוף כאן?

<< דובר >> אורלי לוי אבקסיס (הליכוד): << דובר >>

כמה זמן, איתן? שאני אפעיל סטופר. חמש דקות על פי התקנון?

<< יור >> היו"ר איתן גינזבורג: << יור >>

אין לך חמש דקות ולא חמש שעות. ממש לא. אין דבר כזה בתקנון. תלמדי את
התקנון. צאי מהדיון. חצופה.

<< דובר >> אורלי לוי אבקסיס (הליכוד): << דובר >>

אני חצופה ואתם דיקטטורים.

<< יור >> היו"ר איתן גינזבורג: << יור >>

את חצופה מאוד. מאוד חצופה. וכפוית טובה.

(חברת הכנסת אורלי לוי אבקסיסי יוצאת מאולם הוועדה.)

<< דובר >> מיכל וולדיגר (הציונות הדתית): << דובר >>

יש לי שאלה ליועצת המשפטית ארבל.

<< יור >> היו"ר איתן גינזבורג: << יור >>

לא. אני אתן רשות דיבור. אתם תאפשרו לה לדבר.

<< דובר >> אופיר כץ (הליכוד): << דובר >>

מה שאתם עושים פה זו החוצפה הגדולה. זו ההונאה הגדולה.

<< יור >> היו"ר איתן גינזבורג: << יור >>

אני מבקש מארבל להמשיך בדברים בלי להפריע לה.

<< דובר >> ארבל אסטרחן: << דובר >>

מה אותו איזון שיצר המחוקק? מצד אחד החוק מאפשר לפחות לשליש מסיעה להתפלג
ולהקים סיעה חדשה, בלי שתהיה לכך כל נפקות שלילית כלפי החברים, למעט השלכות
מימוניות אם ההתפלגות נעשית בשנתיים הראשונות של הכנסת. במשך השנים התרחבה
והצטמצמה האפשרות הזאת של התפלגות כדין. ב-2009 נוספה אפשרות של שבעה חברי
כנסת להתפלג, אחר כך הדבר הזה בוטל. בכנסת הנוכחית התווספה של אפשרות של
ארבעה חברי כנסת להתפלג.

<< דובר >> אופיר כץ (הליכוד): << דובר >>

לאלקין היו רעיונות. אלקין חשב שכולם כמוהו, קופצים ממפלגה למפלגה. אלקין
חשב שכולם אלקינים.

<< יור >> היו"ר איתן גינזבורג: << יור >>

חבר הכנסת כץ, אתה בקריאה שנייה כבר.

<< דובר >> קטי קטרין שטרית (הליכוד): << דובר >>

הסברנו את החוק.

<< דובר >> יצחק פינדרוס (יהדות התורה): << דובר >>

ממשלת הנוכלים העבירה חוק.

<< יור >> היו"ר איתן גינזבורג: << יור >>

חבר הכנסת פינדרוס, אתה בקריאה ראשונה כבר.

<< דובר >> יצחק פינדרוס (יהדות התורה): << דובר >>

אתה לא יכול להוציא אותי, יש לך בעיה.

<< יור >> היו"ר איתן גינזבורג: << יור >>

קראתי לך פעם אחת. לא קראתי לך קריאה נוספת, אמרתי לך שאתה כבר בקריאה
ראשונה.

<< דובר >> שלמה קרעי (הליכוד): << דובר >>

אבל הוא חבר ועדה, אתה לא יכול להוציא אותו.

<< דובר >> יצחק פינדרוס (יהדות התורה): << דובר >>

אתה מסובך איתי, אני מסמר בלי ראש. אתה לא יכול להוציא אותי.

<< יור >> היו"ר איתן גינזבורג: << יור >>

אני יכול.

<< דובר >> יצחק פינדרוס (יהדות התורה): << דובר >>

תוציא אותי, אין לך דיון.

<< יור >> היו"ר איתן גינזבורג: << יור >>

בבקשה, ארבל.

<< דובר >> ארבל אסטרחן: << דובר >>

ההנחה של המחוקק הייתה שהתפלגות יש בה אלמנטים של סיבה אידיאולוגית שלא
מוטל עליה אות קין משפטי. מצד שני נקבע מושג הפרישה שהוא נקבע ביחס לחבר
כנסת בודד או קבוצת חברי כנסת שלא יכולים להתפלג, שלא מגיעים כדי שליש, שהם
נוקטים פעולות מסוימות נגד הסיעה ועמדותיה ולא מתפטרים מהכנסת ולא מחזירים
את המנדט.

<< דובר >> מירי מרים רגב (הליכוד): << דובר >>

אבל מה קורה כשהסיעה פועלת בניגוד למה שהסיעה הבטיחה?

<< יור >> היו"ר איתן גינזבורג: << יור >>

חברת הכנסת רגב, את משאירה את השאלה הזאת ואני מבקש ממך להפסיק להפריע.

<< דובר >> איתמר בן גביר (הציונות הדתית): << דובר >>

אבל היא שואלת שאלה משפטית, מה הבעיה? מותר לשאול שאלות משפטיות.

<< דובר >> מירי מרים רגב (הליכוד): << דובר >>

- - -

<< יור >> היו"ר איתן גינזבורג: << יור >>

חברת הכנסת מירי רגב, את בקריאה שנייה.

<< דובר >> איתמר בן גביר (הציונות הדתית): << דובר >>

היא שואלת שאלה משפטית.

<< יור >> היו"ר איתן גינזבורג: << יור >>

חבר הכנסת בן גביר, אל תפריע לי.

<< דובר >> איתמר בן גביר (הציונות הדתית): << דובר >>

מותר לשאול שאלות משפטיות.

<< יור >> היו"ר איתן גינזבורג: << יור >>

אני קורא אותך לסדר פעם ראשונה.

<< דובר >> ארבל אסטרחן: << דובר >>

עתה נשאלת השאלה מה היא בעצם פרישה מסיעה. לכאורה יש הגדרה בחוק. חוק יסוד:
הכנסת אומר שפרישה היא, ועכשיו אני מצטטת, לרבות הצבעה במליאת הכנסת שלא
בהתאם לעמדת הסיעה בעניין הבעת אמון או אי אמון, ואולם הצבעה כאמור לא
תיחשב כפרישה אם חבר הכנסת לא קיבל כל תמורה בעד הצבעתו. כלומר, החוק נתן
לנו דוגמה מפורשת של מהי פרישה, אם חבר הכנסת מצביע אי אמון ומקבל תמורה,
וגם מהי לא פרישה.

<< דובר >> יואב קיש (הליכוד): << דובר >>

בלי תמורה זו לא פרישה?

<< דובר >> ארבל אסטרחן: << דובר >>

נכון. אבל ההגדרה הזאת בחוק מתחילה במילה "לרבות". המשמעות של זה היא שיש
עוד סיטואציות, זו לא הסיטואציה היחידה שבה החוק ראה פרישה. ייתכנו
סיטואציות ומקרים נוספים שבהם התנהגותו של חבר הכנסת תיחשב פרישה. מהם אותם
מקרים נוספים? פה אנחנו צריכים ללמוד את התפיסות שהתקבלו במהלך השנים
בכנסת.

<< דובר >> יואב קיש (הליכוד): << דובר >>

מה עם הדיון שהיה במליאה על זה?

<< דובר >> ארבל אסטרחן: << דובר >>

גם מההיסטוריה החקיקתית, גם מההחלטות שהתקבלו פה בוועדת הכנסת במהלך השנים,
גם מחוות דעת רבות מאוד של הייעוץ המשפטי של הכנסת שניתנו גם בדיונים שהיו
פה בוועדה וגם בהתייעצויות שהיו לנו עם חברי כנסת.

<< דובר >> יואב קיש (הליכוד): << דובר >>

לא רבות, היו שתיים.

<< דובר >> ארבל אסטרחן: << דובר >>

היו ארבע. שני מקרים שהתקבלה טענת פרישה ושני מקרים שלא. זה מפורט בחוות
הדעת שלי.

<< קריאה >> יולי יואל אדלשטיין (הליכוד): << קריאה >>

הם דיברו על פרשנות מצמצמת.

<< דובר_המשך >> ארבל אסטרחן: << דובר_המשך >>

וגם בהתייעצויות רבות של חברי כנסת, שדיברו איתנו במהלך השנים, וחישבו את
דרכם הפוליטית. התקדימים פורטו בחוות הדעת, אז אני אזכיר אותם ממש בקצרה.
היו שני מקרים בלבד, שבהם ועדת הכנסת קיבלה החלטה, שלפיה חבר הכנסת פורש
מסיעתו. בשניהם לא התחדד עניין התמורה.

<< קריאה >> אופיר כץ (הליכוד): << קריאה >>

באיזו מפלגה זה היה?

<< דובר_המשך >> ארבל אסטרחן: << דובר_המשך >> :

אני מייד אפרט.

<< קריאה >> קריאה: << קריאה >>

ליברמן.

<< דובר_המשך >> ארבל אסטרחן: << דובר_המשך >>

בשניהם לא חודד עניין התמורה, והפנייה לוועדת הכנסת לא הסתמכה על מקרה אחד,
שבו הייתה הצבעה עם תמורה כנגדה, אלא על שורה של מעשים, הצבעות והתבטאויות,
שבהן ראתה הסיעה משום פרישה.

היה את המקרה של חבר הכנסת נודלמן בכנסת השש-עשרה, ושל חברת הכנסת אורלי
לוי אבקסיס בכנסת העשרים. במקרה של נודלמן – נשאל פה איזו סיעה – זאת הייתה
סיעת האיחוד הלאומי-ישראל ביתנו. היא הציגה אז לוועדת הכנסת רצף של מקרים,
שבהם הוא פעל נגד סיעתו, שהייתה באופוזיציה. נטען שהוא משתף פעולה עם אריאל
שרון, שהיה אז יו"ר הליכוד, אחר כך קדימה. טענו שבמשך למעלה משנה הוא הצביע
בניגוד לעמדת הסיעה שלו בהצבעות רבות מאוד, חלק בנושאים מהותיים. צוין שהוא
ביקש לא להשתתף בישיבות הסיעה. ועדת הכנסת קיבלה החלטה, לפיה הוא פורש
מסיעתו.

חבר הכנסת נודלמן ערער לבית המשפט המחוזי. הוא טען גם בבית המשפט וגם פה,
בוועדה, שהוא פעל לכל אורך הדרך לפי צו מצפונו, שהסיעה נתנה לו חופש הצבעה,
שהוא לא קיבל תמורה. הוא גם הזכיר שהוא עמד בראש מפלגה, שהייתה חלק מקבוצה
של מפלגות. אומנם, הוא לא יכול היה להתפלג, אבל זה היה אלמנט משמעותי
בטיעון שלו. הוא אמר גם שהקול שלו מעולם לא שימש כקול מכריע בהצבעות אי
אמון.

בדיון בבית המשפט, אחרי שהוא שמע את הערות השופטים, הוא החליט להתפטר
מהכנסת, והערעור נדחה ללא נימוקים. בכנסת שאחריה הוא באמת יכול היה להתמודד
בלי שחלו עליה הגבלות.

המקרה של חברת הכנסת אורלי לוי אבקסיס - -

<< קריאה >> קטי קטרין שטרית (הליכוד): << קריאה >>

הוצאתם אותה, חבל. היא הייתה יכולה גם להגיב.

<< דובר_המשך >> ארבל אסטרחן: << דובר_המשך >>

- - סיעת ישראל ביתנו, הצטרפה לקואליציה.

<< קריאה >> קטי קטרין שטרית (הליכוד): << קריאה >>

איזה מכוון.

<< קריאה >> יבגני סובה (ישראל ביתנו): << קריאה >>

היא לא צריכה להגיב, היא אומרת משהו שכבר עבר.

<< יור >> היו"ר איתן גינזבורג: << יור >>

אני מבקש, חבר הכנסת סובה.

<< קריאה >> יבגני סובה (ישראל ביתנו): << קריאה >>

מפריעים לשמוע.

<< קריאה >> קטי קטרין שטרית (הליכוד): << קריאה >>

אם מדברים עליה, רצוי שהיא תשב פה, איתן.

<< יור >> היו"ר איתן גינזבורג: << יור >>

חברי הכנסת, תודה רבה על העצה. כן, בבקשה.

<< דובר_המשך >> ארבל אסטרחן: << דובר_המשך >>

סיעת ישראל ביתנו הציגה 177 הצבעות, שבהן היא הצביעה בניגוד לעמדת הסיעה.
נטען שהיא מתנהלת בכנסת ומחוץ לכנסת - - - לא משתתפת בישיבות סיעה, לא רואה
את עצמה מחויבת להחלטות הסיעה. גם כאן, לא הייתה טענה שהיא קיבלה תמורה
כלשהי. חברת הכנסת לוי אבקסיס, אמרה שבכך שהסיעה הצטרפה לקואליציה, הסיעה
היא שזנחה את הבטחות הבחירות, בעוד היא נשארה נאמנה לעקרונות ולציבור. היא
אמרה, לא רק שהיא לא קיבלה תמורה, אלא שבכך שהיא עמדה על העקרונות שלה, היא
ויתרה על תפקידים שהיא הייתה יכולה לקבל כחברת קואליציה.

ועדת הכנסת החליטה להיצמד להגדרה הרחבה של הפרישה, כפי שננקטה גם במקרה
הקודם, ואישרה את בקשת הסיעה. חברת הכנסת לא הגישה ערעור לבית משפט, כך
שאין לנו התייחסות משפטית לסיטואציה הזאת.

כמו שציינתי בחוות הדעת, שני המקרים האלה לא בהכרח משקפים את הפרישה
הקלאסית, שעמדה ברקע החקיקה של תיקון מס' 12, בשנת 91'. כשמעיינים
בהיסטוריה החקיקתית, רואים שמה שעמד לנגד חברי הכנסת, היה אירועים שאירעו
בסמוך לפני אותה תקופה, בשנת 90' – מה שכונה התרגיל המסריח, כאשר חברי כנסת
הסכימו לחבור לסיעות אחרות, כנגד הבטחה של טובות הנאה אישיות.

אבל, התקדימים האלה הם בהחלט כלי עזר, כדי לראות כיצד חברי הכנסת פירשו את
החקיקה. ברור שמדובר פה בסוגיה שמעוררת שאלות פוליטיות, ערכיות, ציבוריות
ולא רק משפטיות. ולכן, כל מקרה צריך להיבחן לגופו, לאור נוסח החוק, כפי
שציינתי, לאור תכליות החקיקה ולאור התקדימים שבפניכם.

אני אענה, כמובן, לשאלות.

<< יור >> היו"ר איתן גינזבורג: << יור >>

תודה רבה.

<< קריאה >> יואב קיש (הליכוד): << קריאה >>

זאת אומרת שבנט ומתן כהנא, שקיבלו תפקידים, הם הפורשים.

<< קריאה >> מיכל וולדיגר (הציונות הדתית): << קריאה >>

אני רוצה לשאול שאלה. אני רוצה שאלה, בבקשה.

<< קריאה >> איתמר בן גביר (הציונות הדתית): << קריאה >>

יש שאלות על הדברים שלה.

<< יור >> היו"ר איתן גינזבורג: << יור >>

חברי הכנסת, שנייה.

<< קריאה >> מיכל וולדיגר (הציונות הדתית): << קריאה >>

אני מבקשת לשאול את היועצת המשפטית.

<< קריאה >> מירי מרים רגב (הליכוד): << קריאה >>

- - - שוחד פוליטי הוא קיבל.

<< יור >> היו"ר איתן גינזבורג: << יור >>

חברת הכנסת רגב, את בקריאה שנייה. את לקראת קריאה שלישית ואת לא מפסיקה עם
זה. מה אני צריך לעשות כדי לרמוז לך שאי אפשר להתנהל בצורה כזאת.

<< קריאה >> קטי קטרין שטרית (הליכוד): << קריאה >>

וכל המינויים שעשיתם כדי לסלק את האנשים שלא יפריעו לכם.

<< יור >> היו"ר איתן גינזבורג: << יור >>

חברת הכנסת שטרית, טרם זכיתי לקרוא לך קריאה ראשונה.

<< קריאה >> קטי קטרין שטרית (הליכוד): << קריאה >>

הקונסולית של סין, איפה היא? למה היא לא פה?

<< יור >> היו"ר איתן גינזבורג: << יור >>

אל תיתני לי את הדבר הזה.

<< קריאה >> איתמר בן גביר (הציונות הדתית): << קריאה >>

יש שאלות משפטיות, אני רוצה לשאול שאלה משפטית. אנשים כאן רוצים לשאול שאלה
משפטית.

<< קריאה >> מיכל וולדיגר (הציונות הדתית): << קריאה >>

גם אנחנו רוצים לשאול את ארבל.

<< יור >> היו"ר איתן גינזבורג: << יור >>

שמעתי, ואני רוצה שהדיון הזה יתקיים בצורה נינוחה. בסדר, אפשר?

<< קריאה >> איתמר בן גביר (הציונות הדתית): << קריאה >>

בהחלט.

<< יור >> היו"ר איתן גינזבורג: << יור >>

טוב, אז תפסיקו להפריע. לא, אל תגיב לכל מילה שאני אומר.

<< קריאה >> מיכל וולדיגר (הציונות הדתית): << קריאה >>

אני רוצה שאלה משפטית.

<< יור >> היו"ר איתן גינזבורג: << יור >>

שמעתי מה אמרת.

<< קריאה >> דוד אמסלם (הליכוד): << קריאה >>

אתה אומר נינוחה – זה שאנחנו סותמים את הפה, זה נינוחה.

<< קריאה >> מיכל וולדיגר (הציונות הדתית): << קריאה >>

נכון, צודק.

<< יור >> היו"ר איתן גינזבורג: << יור >>

אני אאפשר שתיים-שלוש שאלות הבהרה לארבל, ולא יותר מכך.

<< קריאה >> יואב קיש (הליכוד): << קריאה >>

תן לעורך דין קודם.

<< יור >> היו"ר איתן גינזבורג: << יור >>

הינה, בבקשה. היא רוצה לשאול את ארבל, אתה רוצה שאני אתן לעורך דין.

<< קריאה >> קטי קטרין שטרית (הליכוד): << קריאה >>

לא, אנחנו נותנים לעורך דין. אנחנו מעדיפים לעורך דין.

<< קריאה >> יואב קיש (הליכוד): << קריאה >>

תן לעורך דין.

<< יור >> היו"ר איתן גינזבורג: << יור >>

תודה. כן, בבקשה, מיכל.

<< קריאה >> מיכל וולדיגר (הציונות הדתית): << קריאה >>

אני רוצה לשאול את עורכת דין ארבל.

<< קריאה >> יואב קיש (הליכוד): << קריאה >>

למה, מיכל? סליחה, תני לעורך דין.

<< יור >> היו"ר איתן גינזבורג: << יור >>

סליחה, סליחה. חבר הכנסת קיש, אני נתתי לה זכות דיבור.

<< קריאה >> מיכל וולדיגר (הציונות הדתית): << קריאה >>

אני רוצה להבין. לפי סעיף 116ג לתקנון הכנסת, יש זכות אך ורק לשיקלי להחזיק
פה עורך דין, בשולחן הזה, ולא לימינה. לכן, אני לא מבינה מה מקומו של עורך
דין ימינה או של מתן בשולחן הזה. למה הוא יושב פה איתנו? מה מקומו? לפי
התקנון, אין לו שום מקום ושום זכות.

<< יור >> היו"ר איתן גינזבורג: << יור >>

תודה, השאלה ברורה.

<< קריאה >> גיא בוסי: << קריאה >>

אני רוצה לחזק את זה משפטית.

<< קריאה >> יואב קיש (הליכוד): << קריאה >>

תן רגע לבוסי.

<< קריאה >> איתמר בן גביר (הציונות הדתית): << קריאה >>

אני רוצה לשאול, ארבל.

<< קריאה >> שלמה קרעי (הליכוד): << קריאה >>

תן לעורך דין, איתמר.

<< קריאה >> איתמר בן גביר (הציונות הדתית): << קריאה >>

אני אתן, זה לא במקום. הוא גם ידבר.

אני רוצה לשאול את ארבל, הרי נוכח שתי הפסיקות שהפנית אליהן, ברור שהשאלה
העובדתית מאוד מאוד חשובה. לכן אני שואל איך אתם מונעים מחבר הכנסת שיקלי
לערוך דיון עובדתי. אם הבנתי נכון, הוא רצה להזמין עדים, להביא ראיות. הרי
זה הבסיס. הוועדה הזאת צריכה לשמוע את הראיות האלה.

<< יור >> היו"ר איתן גינזבורג: << יור >>

השאלה ברורה. כן, חבר הכנסת פינדרוס, אחרון השואלים.

<< דובר >> יצחק פינדרוס (יהדות התורה): << דובר >>

קראתי את המכתב של יושב-ראש ימינה, ויש לי כמה שאלות. השאלה לפני שעורכי
הדין ידברו על דברים שקרו לפני ארבעה או חמישה חודשים, וימינה לא עשתה איתם
כלום. אין על זה התיישנות? למה עכשיו הם נזכרו? אני רוצה לחדד.

<< יור >> היו"ר איתן גינזבורג: << יור >>

תודה. לא צריך לחדד. חבר הכנסת פינדרוס, השאלה ברורה.

<< קריאה >> יצחק פינדרוס (יהדות התורה): << קריאה >>

עשר שניות, אני רוצה לחדד. תאמין לי. מה שאני שואל, הוא האם בכלל הם יכולים
להעלות את זה עכשיו בדיון?

<< קריאה >> יואב קיש (הליכוד): << קריאה >>

איתן, תן לבוסי.

<< קריאה >> שלמה קרעי (הליכוד): << קריאה >>

ולמה יוזם הדיון לא נמצא כאן? יש תקדים לזה, שיוזם הדיון לא כאן?

<< דובר >> ארבל אסטרחן: << דובר >>

אני רוצה, ברשותכם, להתחיל דווקא מהסוף, כי זאת השאלה המהותית. השאלה של
חבר הכנסת פינדרוס נוגעת יותר למהות, ולא לפרוצדורה, ואני רוצה להתחיל
איתה. זה נכון שוועדת הכנסת צריכה לדון בסוגיית הפרישה – אומר לנו החוק –
בסמוך לאחר הפרישה. הרעיון הוא, באמת, שלא תבוא סיעה, שמסתכסכת עכשיו עם
אחד מחבריה, ואומרת לו: אתה זוכר שלפני שנה וחצי הצבעת נגדנו, עשית משהו?
אנחנו נבקש להכריז עליך כפורש.

<< קריאה >> יצחק פינדרוס (יהדות התורה): << קריאה >>

או עידית סילמן עשתה משהו, אז בואו נעשה לשיקלי פורש. סוג דבר כזה.

<< דובר_המשך >> ארבל אסטרחן: << דובר_המשך >>

זה בוודאי לא משהו שיכול לתפוס. אבל, כפי שאני קוראת מתוך הבקשה שהוגשה,
לרבות הנספחים שלה – זה בטח גם יוסבר כאן – מה שהסיעה מנסה להראות, הוא רצף
של הצבעות והתבטאויות, שנמשך ממש עד הזמן האחרון.

<< קריאה >> איתמר בן גביר (הציונות הדתית): << קריאה >>

בזמן האחרון יש פגרה, איזה זמן אחרון?

<< יור >> היו"ר איתן גינזבורג: << יור >>

אני מבקש לא להפריע.

<< קריאה >> שלמה קרעי (הליכוד): << קריאה >>

אם הם מביאים דברים מלפני עשרה חודשים, מתייחסים גם לזה כפרישה.

<< יור >> היו"ר איתן גינזבורג: << יור >>

אני מבקש לא להפריע.

<< דובר_המשך >> ארבל אסטרחן: << דובר_המשך >>

לכן, הדברים האלה לא עומדים בפני עצמם, אלא כחלק מרצף.

<< קריאה >> יצחק פינדרוס (יהדות התורה): << קריאה >>

אבל מה קרה בסמוך? אין דיונים על דברים בסמוך.

<< יור >> היו"ר איתן גינזבורג: << יור >>

חבר הכנסת פינדרוס, תן לה להשיב כפי שהיא מבינה.

<< דובר_המשך >> ארבל אסטרחן: << דובר_המשך >>

אני מתארת לעצמי שהשר כהנא יתייחס גם לכך, אבל ראיתי בנספחים שצירפו דברים
שקרו ממש עד לאחרונה.

לגבי שאלתו של חבר הכנסת בן גביר, ועדת הכנסת קיימה כאן כבר כמה פעמים
דיונים בבקשות פרישה. היו מקרים שהבקשה התקבלה; היו מקרים שהבקשה לא
התקבלה, כפי שציינתי בחוות הדעת. אין בוועדת הכנסת הליך של שמיעת עדים
וראיות. זה לא בית משפט. זה הליך מעין שיפוטי. חבר הכנסת יכול לבוא, להציג
ולהגיד את כל מה שהוא רוצה. גם חבר הכנסת שעניינו נדון, גם יתר חברי הכנסת.
יכול לחלק מסמכים לחברי הוועדה.

<< קריאה >> איתמר בן גביר (הציונות הדתית): << קריאה >>

אבל יש לזה משמעות משפטית, את יודעת את זה. אם הוא יצליח להוכיח את הטענות
שלו, ראייתית, יש לכם בעיה משפטית.

<< יור >> היו"ר איתן גינזבורג: << יור >>

חבר הכנסת בן גביר, תודה רבה. תן לה להשיב, בבקשה.

<< קריאה >> איתמר בן גביר (הציונות הדתית): << קריאה >>

סליחה, אני גם משפטן. במקרה אני משפטן.

<< יור >> היו"ר איתן גינזבורג: << יור >>

לא משנה שאתה משפטן. אתה לא המשפטן היחידי בחדר הזה. אתה כרגע חבר כנסת,
שלא מפריע ליועצת המשפטית.

<< קריאה >> איתמר בן גביר (הציונות הדתית): << קריאה >>

אני רק במקרה שואל אותה כמשפטן.

<< יור >> היו"ר איתן גינזבורג: << יור >>

אתה במקרה לא מפריע.

<< דובר_המשך >> ארבל אסטרחן: << דובר_המשך >>

בדרך שבה הכנסת מתנהלת בכלל, וגם בדיונים מסוג זה, לא חוקרים כאן חברי
כנסת. ולכן, ככל שהדיון התנהל בצורה ראויה, ותינתן לחבר הכנסת ולעורך דינו
זכות טיעון, ויתר חברי הכנסת ישתתפו בדיון, אני לא רואה בעיה במובן הזה.

לגבי השאלה של חברת הכנסת וולדיגר, אני חייבת לומר שאני לא רואה בעיה בכך
שהשר כהנא מטעם סיעת ימינה, יציג את הבקשה.

<< קריאה >> אורית מלכה סטרוק (הציונות הדתית): << קריאה >>

העורך דין שלו, העורך דין.

<< קריאה >> מיכל וולדיגר (הציונות הדתית): << קריאה >>

לא בכדי, התקנון קבע שרק לשיקלי יש. לא בכדי.

<< דובר_המשך >> ארבל אסטרחן: << דובר_המשך >>

זה לא רק, זה לא רק.

<< קריאה >> גילה גמליאל (הליכוד): << קריאה >>

למרות שהוא לא חבר כנסת?

<< דובר_המשך >> ארבל אסטרחן: << דובר_המשך >>

הוא לא חבר כנסת, אבל הוא נבחר במסגרת - - -

<< קריאה >> קטי קטרין שטרית (הליכוד): << קריאה >>

לא יאומן איך אתם משנים. לא יאומן.

<< קריאה >> מאי גולן (הליכוד): << קריאה >>

אורלי, דיברו עלייך פה והזכירו אותך. זה נוגע אלייך - - -

<< יור >> היו"ר איתן גינזבורג: << יור >>

חברת הכנסת, אני מבקש ממך לצאת החוצה. לא אפשרתי לך להיכנס, ואני מבקש ממך
לצאת החוצה.

<< קריאה >> מאי גולן (הליכוד): << קריאה >>

תיתן לה להישאר באולם, לפחות למלא את תפקידה הפרלמנטרי.

<< יור >> היו"ר איתן גינזבורג: << יור >>

אני מבקש ממך לצאת החוצה, אורלי.

<< קריאה >> מאי גולן (הליכוד): << קריאה >>

למה? אבל דיברו עליה, דיברו עליה. דיברו עליה, ויש לה זכות לענות.

<< יור >> היו"ר איתן גינזבורג: << יור >>

אני מבקש ממך לצאת החוצה.

<< קריאה >> מאי גולן (הליכוד): << קריאה >>

למה אתה דיקטטור?

<< יור >> היו"ר איתן גינזבורג: << יור >>

אני מבקש ממך לצאת החוצה. לא אפשרתי לך להיכנס.

<< קריאה >> מאי גולן (הליכוד): << קריאה >>

למה אתה דיקטטור קטן? למה? דיברתם עליה, תן לה את הזכות לענות.

<< יור >> היו"ר איתן גינזבורג: << יור >>

חברת הכנסת גולן, אני מבקש ממך לא להפריע.

<< קריאה >> מאי גולן (הליכוד): << קריאה >>

למה אתה סותם פיות? אתה מתהדר בליברליות שלך, נכון? תן לה לענות. תן לה
לענות.

<< יור >> היו"ר איתן גינזבורג: << יור >>

את רוצה את תשומת הלב? קיבלת אותה.

<< קריאה >> מאי גולן (הליכוד): << קריאה >>

לא, אני רוצה שתיתן לה לענות. דיברתם עליה. תשומת לב ממך, אני בטח לא
צריכה. דיקטטור.

<< יור >> היו"ר איתן גינזבורג: << יור >>

חברת הכנסת לוי אבקסיס, נא לצאת החוצה. לא אפשרתי את כניסתך.

<< קריאה >> מאי גולן (הליכוד): << קריאה >>

פחדן, פחדן.

<< קריאה >> מירי מרים רגב (הליכוד): << קריאה >>

מתי אפשר להכניס אותה?

<< קריאה >> אורלי לוי אבקסיס (הליכוד): << קריאה >>

את חוטאת לתפקידך.

<< קריאה >> מאי גולן (הליכוד): << קריאה >>

בושה, בושה, בושה.

<< קריאה >> קטי קטרין שטרית (הליכוד): << קריאה >>

את הזכרת את שמה, ארבל. את צריכה לאשר לה להגיב. זה לא בסדר.

<< דובר_המשך >> ארבל אסטרחן: << דובר_המשך >>

היא תוכל לדבר כאן בדיון.

<< קריאה >> קטי קטרין שטרית (הליכוד): << קריאה >>

אבל הוא לא נותן לה, הוא מוציא אותה.

<< קריאה >> מאי גולן (הליכוד): << קריאה >>

הוא לא נותן לה לחזור. הוא לא נותן לה. יש לה זכות.

<< קריאה >> קטי קטרין שטרית (הליכוד): << קריאה >>

ממתי הפסקת להיות יועצת משפטית? ממתי? ממתי?

<< יור >> היו"ר איתן גינזבורג: << יור >>

חברת הכנסת שטרית, אני מבקש ממך להפסיק.

<< קריאה >> קטי קטרין שטרית (הליכוד): << קריאה >>

את הזכרת את שמה, את צריכה לתת לה להגיב.

<< יור >> היו"ר איתן גינזבורג: << יור >>

לא, זה לא נכון.

<< קריאה >> קטי קטרין שטרית (הליכוד): << קריאה >>

איפה ההגינות שלך?

<< קריאה >> מאי גולן (הליכוד): << קריאה >>

זה כן נכון. אתה ממציא את התקנון מחדש, כל פעם מחדש לפי איך שנוח לך. לפי
איך שאומרים לך באוזנייה, נכון?

<< יור >> היו"ר איתן גינזבורג: << יור >>

אני אבוא ממך ללמוד את תקנון הכנסת.

<< קריאה >> מאי גולן (הליכוד): << קריאה >>

לא, באוזנייה. כבר ראינו כמה פעמים טעית. מתנשא, זה מה שאתה.

<< דובר_המשך >> ארבל אסטרחן: << דובר_המשך >>

אני רק אתייחס שוב לנוכחות של השר כהנא ושל עורכי הדין. אני מבינה שנשאלו
כמה שאלות בעניין הזה. קודם כול, זה נכון שהתקנון מעניק זכות לחבר הכנסת,
שעניינו נדון, להיות מיוצג על ידי עורך דין.

<< קריאה >> יואב קיש (הליכוד): << קריאה >>

חבר'ה, תנו לבוסי לשאול שאלה אחת. מספיק.

<< דובר_המשך >> ארבל אסטרחן: << דובר_המשך >>

זה לא אוסר על מבקש הבקשה גם להיות מיוצג על ידי עורך דין.

<< קריאה >> שלמה קרעי (הליכוד): << קריאה >>

זה לא נכון, ארבל. זאת פרשנות ממש מעוותת.

<< קריאה >> אורית מלכה סטרוק (הציונות הדתית): << קריאה >>

הוא תופס מקום של חברי כנסת ליד השולחן. הוא תופס מקום.

<< קריאה >> שלמה קרעי (הליכוד): << קריאה >>

לא, לא, לא. לא קשור למקום ליד השולחן. אחרת, לא היו צריכים רשות
מפורשת - - -

<< קריאה >> יואב קיש (הליכוד): << קריאה >>

היועץ המשפטי מחכה להתייחס, ואתה לא נותן לו.

<< קריאה >> מיכל וולדיגר (הציונות הדתית): << קריאה >>

ואם זה הליך מעין שיפוטי. ענית קודם לבן גביר, שזה רק מעין שיפוטי. לכן, עם
כל הכבוד לימינה, הם לא יכולים להביא עורך דין כי זה לא כתוב. זאת לא זכות
שכתובה להם.

<< יור >> היו"ר איתן גינזבורג: << יור >>

תודה רבה, חברת הכנסת וולדיגר. אמרתי שהיו שלוש שאלות, ובזה סיימנו.

<< קריאה >> אבי מעוז (הציונות הדתית): << קריאה >>

יש לי שאלה משפטית.

<< יור >> היו"ר איתן גינזבורג: << יור >>

לא, סיימנו.

<< קריאה >> יואב קיש (הליכוד): << קריאה >>

אבל יש לבוסי, לא נתת לו. הוא רוצה לדבר.

<< קריאה >> אבי מעוז (הציונות הדתית): << קריאה >>

שאלה משפטית.

<< קריאה >> יואב קיש (הליכוד): << קריאה >>

תן לו.

<< קריאה >> קריאה: << קריאה >>

תן לעורך הדין לדבר.

<< יור >> היו"ר איתן גינזבורג: << יור >>

אביגדור, שב, בבקשה, ואתה לא שואל שאלה משפטית. אתה לא שואל שאלה משפטית.

<< קריאה >> אבי מעוז (הציונות הדתית): << קריאה >>

על הדברים של ארבל.

<< יור >> היו"ר איתן גינזבורג: << יור >>

חבר הכנסת, אני מבקש ממך לא. אני אמרתי שיהיו שלושה. פינדרוס היה אחרון,
ובכך נגמר הדיון הזה.

<< קריאה >> מיכל וולדיגר (הציונות הדתית): << קריאה >>

למה עורך הדין של ימינה צריך להיות בשולחן? אני לא מבינה את זה.

<< קריאה >> יואב קיש (הליכוד): << קריאה >>

איתן, תן לבוסי לשאול שאלות.

<< קריאה >> אופיר כץ (הליכוד): << קריאה >>

איתן, יש לנו שאלות ליועצת המשפטית.

<< קריאה >> מיכל וולדיגר (הציונות הדתית): << קריאה >>

וחבר הכנסת אבי מעוז יושב בחוץ. למה?

<< קריאה >> יואב קיש (הליכוד): << קריאה >>

מיכל, תני לבוסי. הוא בדיוק על זה רוצה לדבר.

<< קריאה >> אורית מלכה סטרוק (הציונות הדתית): << קריאה >>

סליחה, מה זה הדבר הזה? למה יושב פה בן אדם, ואבי מעוז עומד? למה הוא יושב?
שיקום, שיעמוד, שיישב בצד. מה זה צריך להיות?

<< קריאה >> מיכל וולדיגר (הציונות הדתית): << קריאה >>

תגיד לי רגע, חבר כנסת עומד ועורך דין שלא צריך להיות פה, יושב?

<< קריאה >> אורית מלכה סטרוק (הציונות הדתית): << קריאה >>

תקום, בבקשה, אדוני העורך דין. תכבד את המעמד ותקום.

<< יור >> היו"ר איתן גינזבורג: << יור >>

חברת הכנסת סטרוק, אני מבקש ממך להפסיק עם זה. את לא מנהלת את הדיון, אל
תיתני הוראות לאף אחד פה.

<< קריאה >> אורית מלכה סטרוק (הציונות הדתית): << קריאה >>

אז תיתן - - -

<< יור >> היו"ר איתן גינזבורג: << יור >>

אל תיתני גם לי הוראות.

<< קריאה >> אורית מלכה סטרוק (הציונות הדתית): << קריאה >>

אבי מעוז עומד, ויושב עורך דין שלא אמור להיות פה בכלל.

<< יור >> היו"ר איתן גינזבורג: << יור >>

אני מבקש ממך לחהפסיק עם זה. אני מבקש ממך להפסיק.

<< קריאה >> אורית מלכה סטרוק (הציונות הדתית): << קריאה >>

אז תפסיק אתה.

<< קריאה >> איתמר בן גביר (הציונות הדתית): << קריאה >>

למה חבר כנסת עומד?

<< יור >> היו"ר איתן גינזבורג: << יור >>

אני מבקש מכם, אני רוצה להתחיל בדיון.

<< קריאה >> אורית מלכה סטרוק (הציונות הדתית): << קריאה >>

אבי מעוז עומד, והוא יושב. מה זה?

<< קריאה >> דוד אמסלם (הליכוד): << קריאה >>

יש פה חבר כנסת שעומד. הדובר שלך גליקמן אמר שאנחנו מתנהלים פה כשכונה. הוא
התבלבל, אתם השכונה. הינה, הדובר פה. עומד בגאון, שמת אותו כאן יפה. לכן,
אני מבקש, תן לחבר הכנסת. דרך אגב, הוא טוען שאנחנו צועקים כדי שהוא יכניס
אותנו לטלוויזיה. אל תכניס אותנו, אנחנו לא צריכים את גליקמן.

<< קריאה >> יואב קיש (הליכוד): << קריאה >>

ממילא לא מסתכלים על מה שאתה משדר.

<< יור >> היו"ר איתן גינזבורג: << יור >>

חבר הכנסת אמסלם, תודה רבה. אני רוצה לאפשר עכשיו - - -

<< קריאה >> אלי כהן (הליכוד): << קריאה >>

תן לו לדבר, ממה אתה מפחד? למה אתה מפחד? למה אתה מנסה למרוח את זה? תן לו
לדבר.

<< יור >> היו"ר איתן גינזבורג: << יור >>

חבר הכנסת אלי כהן, אני מודה לך. אני מודה לך.

<< קריאה >> יואב קיש (הליכוד): << קריאה >>

איתן, תן לו לדבר. אני לא מבין למה אתה לא נותן לו לדבר. יש יועץ משפטי
בדיון. אתה מוכן לשמוע אותו?

<< יור >> היו"ר איתן גינזבורג: << יור >>

תודה. כל השאלות המשפטיות, כפי שאמרתי, על ידי חברי הכנסת שהם חברי הוועדה
וצריכים להבין את הפרוצדורה – נשאלו. אני מבקש עכשיו להתחיל בדיון, במהות
הדיון.

<< קריאה >> אלי כהן (הליכוד): << קריאה >>

איתן, תן לו לדבר, ממה אתה חושש?

<< יור >> היו"ר איתן גינזבורג: << יור >>

עורך הדין בוסי, סליחה, אני מנהל את הדיון הזה.

<< קריאה >> גיא בוסי: << קריאה >>

היועצת המשפטית - - -

<< יור >> היו"ר איתן גינזבורג: << יור >>

לא, לא, לא, אתה לא תפנה אליה, והיא לא תענה לך.

<< קריאה >> גיא בוסי: << קריאה >>

אתה לא יכול לסתום לי את הפה.

<< קריאה >> שלמה קרעי (הליכוד): << קריאה >>

אתה לא יכול לסתום את הפה פה לכולם, איתן.

<< קריאה >> יואב קיש (הליכוד): << קריאה >>

ממה אתה מפחד? אתה סותם לו את הפה.

<< יור >> היו"ר איתן גינזבורג: << יור >>

אדון בוסי, אל תהפוך את זה לקרקס.

<< קריאה >> אלי כהן (הליכוד): << קריאה >>

תן לו לדבר, ממה אתה חושש?

<< יור >> היו"ר איתן גינזבורג: << יור >>

הוא ידבר כשהוא יקבל זכות דיבור.

<< קריאה >> יואב קיש (הליכוד): << קריאה >>

לא יכול להיות שאתה סותם פיות גם לעורך דין.

<< יור >> היו"ר איתן גינזבורג: << יור >>

חבר הכנסת אלי כהן, אל תיתן לי הוראות.

<< קריאה >> גיא בוסי: << קריאה >>

אני אמור להיפגע ואתה לא נותן לדבר? - - - יש לי טענות מקדמיות.

<< יור >> היו"ר איתן גינזבורג: << יור >>

אל תפריע לי.

<< קריאה >> אופיר כץ (הליכוד): << קריאה >>

תן לו רגע לדבר, זה לא יאומן.

<< קריאה >> גיא בוסי: << קריאה >>

לא נותנים לי לדבר.

<< קריאה >> יואב קיש (הליכוד): << קריאה >>

למה אתה לא נותן לו לטעון מול היועצת המשפטית? אני לא מבין.

<< יור >> היו"ר איתן גינזבורג: << יור >>

חבר הכנסת קיש, אני מבקש ממך להפסיק.

<< קריאה >> גיא בוסי: << קריאה >>

טענות משפטיות, חובה שיישמעו בדין מעין משפטי לפני הדיון. אני מבקש לקבל
החלטה שסירבת לשמוע את הטיעונים המקדמיים שלי לפרוטוקול. כולכם חברי
הוועדה, זה הולך לבית המשפט המחוזי. אדוני, תן החלטה. אני רוצה החלטה.

<< יור >> היו"ר איתן גינזבורג: << יור >>

עורך דין בוסי, עורך דין בוסי.

<< קריאה >> מאי גולן (הליכוד): << קריאה >>

הוא לא מכבד את עצמו ולא את הבית שהוא יושב בו.

<< קריאה >> יואב קיש (הליכוד): << קריאה >>

- - -

<< יור >> היו"ר איתן גינזבורג: << יור >>

אל תיתן לי הוראות.

<< קריאה >> יואב קיש (הליכוד): << קריאה >>

אתה אמרת, אתה אמרת.

<< יור >> היו"ר איתן גינזבורג: << יור >>

אל תגיד לי מה אמרתי ואל תיתן לי הוראות. אל תיתן לי הוראות. תשב בשקט
עכשיו. תשב בשקט ותקשיב למה שקורה פה.

אני מבקש מכם, אני מתחיל את הדיון.

<< קריאה >> גיא בוסי: << קריאה >>

- - - לפני שאתה שומע את הטיעון שלי. אסור לשר כהנא לדבר לפני שאתה שומע את
הטיעון שלי. אסור לשר כהנא לדבר לפני שאתה שומע את הטיעון שלי.

<< קריאה >> יואב קיש (הליכוד): << קריאה >>

מה הבעיה שלך לתת לו? זה ויכוח מטופש.

<< קריאה >> קריאה: << קריאה >>

איתן, למה אתה לא נותן לו לדבר?

<< קריאה >> גיא בוסי: << קריאה >>

גברתי היועצת המשפטית, אני רוצה שתסתכלי עליי. גברתי היועצת המשפטית, לפני
שאת עונה לווטסאפ, אני מבקש לענות - - -

<< יור >> היו"ר איתן גינזבורג: << יור >>

גיא, זה לא יעזור לך. זה לא יעזור לך. אם אתה רוצה לפוצץ את הדיון הזה
באופן מכוון, אני מבין את הכיוון שלך.

<< קריאה >> גיא בוסי: << קריאה >>

חס וחלילה. אני רוצה להעלות טיעון.

<< קריאה >> יואב קיש (הליכוד): << קריאה >>

איתן, תן לו זכות דיבור. תן לו זכות דיבור.

<< קריאה >> גיא בוסי: << קריאה >>

תן לי לדבר, ואחרי זה - - - אבל לא ייתכן שהשר כהנא ידבר בלי שאתה שומע את
הטיעון שלי.

<< קריאה >> שלמה קרעי (הליכוד): << קריאה >>

אתה מתנהג כמו בריון שכונתי, איתן.

<< יור >> היו"ר איתן גינזבורג: << יור >>

גיא, גיא, אתה מפריע - - - אני לא אתן לזה לקרות. שעורך דין יפוצץ את הדיון
הזה? זה לא יקרה כאן.

<< קריאה >> יואב קיש (הליכוד): << קריאה >>

אבל הוא לא מפוצץ. אתה מפוצץ. אתה מפוצץ.

<< קריאה >> גיא בוסי: << קריאה >>

שיהיה ברור, אני רוצה שהדיון יתנהל, רק שיתנהל כדין. אני מבקש להעלות
טיעונים מקדמיים.

<< יור >> היו"ר איתן גינזבורג: << יור >>

גיא, גיא, אני פונה אליך. אתה לא מתנצל, אתה עושה קרקס מהעסק הזה.

<< קריאה >> יואב קיש (הליכוד): << קריאה >>

הוא לא עושה. איתן, אתה עושה קרקס.

<< יור >> היו"ר איתן גינזבורג: << יור >>

אתה לא תעשה מה שאתה רוצה.

<< קריאה >> יואב קיש (הליכוד): << קריאה >>

איתן, אתה הבטחת לשאול שאלות, לפני שמתן מדבר. יש לו שאלות שנוגעות לדיבור
של מתן.

<< יור >> היו"ר איתן גינזבורג: << יור >>

אני מבקש ממך לא להפריע.

<< קריאה >> יואב קיש (הליכוד): << קריאה >>

אתה לא יכול לא לתת לו לדבר.

<< יור >> היו"ר איתן גינזבורג: << יור >>

אני מבקש ממך לא להפריע.

<< קריאה >> יואב קיש (הליכוד): << קריאה >>

אתה פוגע בהליך.

<< קריאה >> אמיר אוחנה (הליכוד): << קריאה >>

אדוני היושב-ראש, הטענה היא נגד זכותו של השר כהנא לדבר כאן. זאת טענה
מקדמית. תחליט מה שתחליט, אבל תשמע.

<< יור >> היו"ר איתן גינזבורג: << יור >>

אני שמעתי, אני שמעתי. תן לי, תן לי להחליט. גם הטענה כנגד עורך הדין של
ימינה נשמעה ונאמרה על ידי היועצת המשפטית. הדבר הזה נדון גם לפני הדיון.

<< קריאה >> גיא בוסי: << קריאה >>

נדון על ידיכם לבד, ולא בסיג ושיח.

<< קריאה >> איתמר בן גביר (הציונות הדתית): << קריאה >>

מה זה נדון לפני הדיון? איפה נדון?

<< קריאה >> גיא בוסי: << קריאה >>

זה לא נדון, זה הוחלט.

<< קריאה >> אמיר אוחנה (הליכוד): << קריאה >>

אני לא הייתי בדיון הזה, אנחנו לא היינו בדיון הזה.

<< קריאה >> דוד אמסלם (הליכוד): << קריאה >>

בין מי למי? נדון בין מי למי? בינך לבין עצמך?

<< קריאה >> אבי מעוז (הציונות הדתית): << קריאה >>

הנהלת הקואליציה.

<< קריאה >> דוד אמסלם (הליכוד): << קריאה >>

אל תשתמש במילה קרקס. הדובר שלך אמר שכונה.

<< קריאה >> איתמר בן גביר (הציונות הדתית): << קריאה >>

אנחנו גם הצ'חצ'חים, נכון?

<< יור >> היו"ר איתן גינזבורג: << יור >>

חבר הכנסת בן גביר, אני קורא אותך לסדר פעם שנייה. אני קורא אותך לסדר פעם
שנייה. אני מבקש מהשר כהנא.

<< קריאה >> יואב קיש (הליכוד): << קריאה >>

איתן, יש לנו טענות מקדמיות. הוא לא צריך לדבר.

<< יור >> היו"ר איתן גינזבורג: << יור >>

אני שמעתי.

<< קריאה >> יואב קיש (הליכוד): << קריאה >>

לא, לא שמעת.

<< יור >> היו"ר איתן גינזבורג: << יור >>

אני שמעתי.

<< קריאה >> יואב קיש (הליכוד): << קריאה >>

אתה הורס את הדיון.

<< יור >> היו"ר איתן גינזבורג: << יור >>

אני קורא אותך לסדר פעם ראשונה. אתה לא מאפשר לי לנהל את הדיון.

<< קריאה >> יואב קיש (הליכוד): << קריאה >>

אבל תן לנו לומר את הטענות שלנו.

<< יור >> היו"ר איתן גינזבורג: << יור >>

אתה לא מאפשר לי לנהל את הדיון הזה.

<< קריאה >> אורית מלכה סטרוק (הציונות הדתית): << קריאה >>

אתה לא נותן לעורך הדין לדבר.

<< קריאה >> שלמה קרעי (הליכוד): << קריאה >>

אני חושב שאי אפשר לשבת בדיון כזה.

<< יור >> היו"ר איתן גינזבורג: << יור >>

אתה רשאי לצאת.

<< קריאה >> מאי גולן (הליכוד): << קריאה >>

חד משמעית נכון. אתה דיקטטור שמחליט - - - איך שאתה רוצה. זה דיון לא ראוי,
דיון לא ראוי.

<< קריאה >> שלמה קרעי (הליכוד): << קריאה >>

- - - אחרת אני הייתי ממליץ לכולם לצאת.

<< יור >> היו"ר איתן גינזבורג: << יור >>

תודה רבה. אני מבקש מהשר כהנא לומר את דבריו. לאחר הדברים שיוצגו על ידי
נציג ימינה, חבר הכנסת שיקלי או בא כוחו יוכלו להשיב על הדברים, ולומר את
כל אשר על רוחם.

<< קריאה >> יואב קיש (הליכוד): << קריאה >>

אבל יש להם טענות מקדמיות, איתן. אתה מונע מהם להעלות טענה מקדמית.

<< קריאה >> אופיר כץ (הליכוד): << קריאה >>

היה תקדים לזה, שסיעה הביאה עורך דין מבחוץ?

<< קריאה >> גיא בוסי: << קריאה >>

אני מבקש אישור להעלות טענות מקדמיות.

<< יור >> היו"ר איתן גינזבורג: << יור >>

עורך דין בוסי, אתה לא מדבר בלי אישור. אתה לא מדבר בלי אישור.

<< קריאה >> יואב קיש (הליכוד): << קריאה >>

איתן, אתה סותם לכולם את הפיות.

<< יור >> היו"ר איתן גינזבורג: << יור >>

וגם את, חברת הכנסת גולן, לא מדברת בלי אישור.

<< קריאה >> מאי גולן (הליכוד): << קריאה >>

קודם כול, אתה לא תסתום לי את הפה.

<< יור >> היו"ר איתן גינזבורג: << יור >>

ביקשת את זה. אני קורא אותך לסדר פעם ראשונה.

<< קריאה >> מאי גולן (הליכוד): << קריאה >>

סתמת פה מספיק את הפה. את הגזענות וההתנשאות שלך תשמור לאחרים. אני חברת
כנסת בדיוק כמוך.

<< יור >> היו"ר איתן גינזבורג: << יור >>

אני קורא אותך לסדר פעם ראשונה.

<< קריאה >> מאי גולן (הליכוד): << קריאה >>

סותם פיות. דיקטטור. מה אמרו לך באוזנייה?

<< יור >> היו"ר איתן גינזבורג: << יור >>

אני קורא אותך לסדר פעם שנייה.

<< קריאה >> מאי גולן (הליכוד): << קריאה >>

להוציא חצי מהוועדה?

<< קריאה >> מיכל וולדיגר (הציונות הדתית): << קריאה >>

בוסי הוא היידים של שיקלי, ידיו הארוכות. אתה לא יכול לסתום

<< יור >> היו"ר איתן גינזבורג: << יור >>

חברת הכנסת וולדיגר, חברת הכנסת וולדיגר.

<< יור >> היו"ר איתן גינזבורג: << יור >>

חברת הכנסת וולדיגר, אני מודה לך. אני מודה לך, תודה רבה.

<< קריאה >> מיכל וולדיגר (הציונות הדתית): << קריאה >>

אתה משפטן, אתה יודע את זה.

<< יור >> היו"ר איתן גינזבורג: << יור >>

נכון, תודה רבה. מכיוון שאני יודע את זה, תסמכי עליי בהקשר הזה. בבקשה, השר
כהנא.

<< קריאה >> גיא בוסי: << קריאה >>

עוד לא אמרו מי חברי הוועדה, אדוני. מי חברי הוועדה.

<< יור >> היו"ר איתן גינזבורג: << יור >>

עורך דין בוסי, עורך דין בוסי.

<< קריאה >> גיא בוסי: << קריאה >>

לא הגיוני להגיד מי חברי הוועדה לפני תחילת הדיון? מי חברי הוועדה?

<< יור >> היו"ר איתן גינזבורג: << יור >>

עורך דין בוסי, אמרתי לך משהו פעם, פעמיים ושלוש. אני לא אגיד פעם שישית.

<< קריאה >> גיא בוסי: << קריאה >>

אני לא יודע מי חברי הוועדה. אני לא יודע מי חברי הוועדה. אני לא יודע מי
חברי הוועדה. אני מבקש לדעת מי חברי הוועדה.

<< יור >> היו"ר איתן גינזבורג: << יור >>

גיא, אתה לא מדבר בלי אישור. אתה לא הבנת?

<< קריאה >> גיא בוסי: << קריאה >>

אתה לא נותן, אתה פוגע בזכות הטיעון. אני מבקש לדעת מי חברי הוועדה, אני
מבקש להעלות טיעונים מקדמיים.

<< יור >> היו"ר איתן גינזבורג: << יור >>

גיא, אם אתה תפריע לי, גם אתה תצא החוצה. אם אתה רוצה להגיע בכוונה למצב
הזה, אני מבין את הקו שלך.

<< קריאה >> גיא בוסי: << קריאה >>

אין בעיה, שיירשם בפרוטוקול שביקשתי להעלות טיעון, ויושב ראש הוועדה ביקש
להוציא אותי. סליחה, לא ביקש, איים להוציא אותי. אני מבקש להעלות טיעונים
מקדמיים, ואני מבקש לדעת מי חברי הוועדה.

<< יור >> היו"ר איתן גינזבורג: << יור >>

עורך דין בוסי, אתה לא - - -

<< קריאה >> קריאה: << קריאה >>

מה ההתעקשות שלך, איתן?

<< קריאה >> יואב קיש (הליכוד): << קריאה >>

איתן, הוא לא דיבר מתחילת הדיון. תן לו לומר מילה לפני השר כהנא. מה הבעיה?

<< יור >> היו"ר איתן גינזבורג: << יור >>

חבר הכנסת קיש, די.

<< קריאה >> קטי קטרין שטרית (הליכוד): << קריאה >>

איתן, שולחים הודעה שאתה אמרת שתיתן לבוסי. אתה אמרת את זה.

<< יור >> היו"ר איתן גינזבורג: << יור >>

חברת הכנסת שטרית, תודה רבה.

<< קריאה >> יואב קיש (הליכוד): << קריאה >>

אמרת שלושה ח"כים ואז בוסי. ועכשיו אתה גם את זה לא עושה. אז איך אתה רוצה
שנכבד אותך? איך אתה רוצה שנכבד אותך, כשאתה אומר ששלושה ח"כים ידברו ואחר
כך בוסי.

<< קריאה >> קטי קטרין שטרית (הליכוד): << קריאה >>

- - -

<< יור >> היו"ר איתן גינזבורג: << יור >>

חברת הכנסת שטרית, אני קורא אותך לסדר פעם ראשונה.

<< קריאה >> קטי קטרין שטרית (הליכוד): << קריאה >>

חוסר הגינות - - -

<< קריאה >> שלמה קרעי (הליכוד): << קריאה >>

אין הגינות.

<< יור >> היו"ר איתן גינזבורג: << יור >>

חברת הכנסת שטרית, את בקריאה ראשונה.

<< קריאה >> שלמה קרעי (הליכוד): << קריאה >>

את הזרוע הארוכה של הנוכל. הגינות בטח אין.

<< יור >> היו"ר איתן גינזבורג: << יור >>

חבר הכנסת קרעי, אתה בקריאה שלישית.

<< קריאה >> אופיר כץ (הליכוד): << קריאה >>

מתן כהנא, ב-14 בינואר, בראיון לרדיו גלי ישראל: הדרך של ליברמן היא דרך
רעה, היא דרך משסה. ממש לא נשב איתו, ממש לא.

<< יור >> היו"ר איתן גינזבורג: << יור >>

חבר הכנסת כץ, אני קורא אותך לסדר פעם שלישית. חבר הכנסת כץ, אני קורא אותך
לסדר פעם שלישית. די.

<< דובר >> השר לשירותי דת מתן כהנא: << דובר >>

כנציג סיעת ימינה ובא כוחה, אני פונה אליכם הבוקר - - -

<< קריאה >> אופיר כץ (הליכוד): << קריאה >>

מי שרץ אחרי כל מערכת בחירות בכל הכוח לזרועות השמאל, מתן כהנא, ומנסה בכל
מחיר להקים איתה ממשלה, הוא לא ימין.

<< יור >> היו"ר איתן גינזבורג: << יור >>

חבר הכנסת כץ, חבר הכנסת אופיר כץ. אני מבקש להוציא את חבר הכנסת קצת
החוצה.

<< קריאה >> אופיר כץ (הליכוד): << קריאה >>

בימינה בראשות בנט - - -

<< יור >> היו"ר איתן גינזבורג: << יור >>

אופיר כץ, צא החוצה. חבר הכנסת כץ, החוצה.

<< קריאה >> יצחק פינדרוס (יהדות התורה): << קריאה >>

הוא קטן על הבוס שלו. הוא הנוכל הגדול. הנוכל הגדול ברעננה.

<< קריאה >> מאי גולן (הליכוד): << קריאה >>

יש דיקטטורה ויש דיקטטורה. כל דיקטטורה הוא משהו אחר.

<< דובר_המשך >> השר לשירותי דת מתן כהנא: << דובר_המשך >>

אני פונה אליכם הבוקר בבקשה לקבוע, שחבר הכנסת עמיחי שיקלי פרש מסיעת
ימינה.

<< יור >> היו"ר איתן גינזבורג: << יור >>

חברים, אני אודיע מתי להוציא. לא אמרתי להוציא אותו. קראתי לו פעם שלישית,
וזו אזהרה אחרונה. ותאמינו לי שזה על פי התקנון.

<< דובר_המשך >> השר לשירותי דת מתן כהנא: << דובר_המשך >>

זאת לאחר שבמהלך עשרת החודשים האחרונים ועד ימים אלו ממש, פעל ופועל חבר
הכנסת שיקלי באופן מוצהר וברי"ש גלי כנגד הסיעה, כנגד ראשיה וכנגד חבריה
בכל אמצעי העומד לראשותו.

הוא מתבטא באופן חריף כנגד הסיעה וחבריה. הוא הצביע למעלה מ-750 פעמים נגד
עמדת הסיעה.

<< קריאה >> דוד אמסלם (הליכוד): << קריאה >>

מה הוא אומר?

<< יור >> היו"ר איתן גינזבורג: << יור >>

חבר הכנסת אמסלם, אני מבקש ממך לא להפריע.

<< קריאה >> דוד אמסלם (הליכוד): << קריאה >>

מה זה? הוא מכפיש - - -

<< יור >> היו"ר איתן גינזבורג: << יור >>

חבר הכנסת אמסלם, אני קורא אותך לסדר פעם שנייה.

<< קריאה >> דוד אמסלם (הליכוד): << קריאה >>

תגיד מה הוא אמר.

<< דובר_המשך >> השר לשירותי דת מתן כהנא: << דובר_המשך >>

הוא הגיש הצעות חוק בניגוד לעמדת הסיעה.

<< קריאה >> מירי מרים רגב (הליכוד): << קריאה >>

עמדת רע"ם או עמדת הסיעה? איזו סיעה?

<< דובר_המשך >> השר לשירותי דת מתן כהנא: << דובר_המשך >>

ויחד עם האופוזיציה.

<< קריאה >> דוד אמסלם (הליכוד): << קריאה >>

איזה הצעות חוק?

<< דובר_המשך >> השר לשירותי דת מתן כהנא: << דובר_המשך >>

והוא פועל באופן אקטיבי לפגוע בשמה של הסיעה ובחבריה.

<< קריאה >> יצחק פינדרוס (יהדות התורה): << קריאה >>

נתתם לו כסיעה להגיש הצעות חוק?

<< יור >> היו"ר איתן גינזבורג: << יור >>

חבר הכנסת פינדרוס, חברת הכנסת גולן, די.

<< קריאה >> איתמר בן גביר (הציונות הדתית): << קריאה >>

- - -

<< יור >> היו"ר איתן גינזבורג: << יור >>

חבר הכנסת איתמר בן גביר, די.

<< קריאה >> דוד אמסלם (הליכוד): << קריאה >>

אתה לא יכול לבוא אליו בטענות, אתם פרשתם.

<< יור >> היו"ר איתן גינזבורג: << יור >>

חבר הכנסת אמסלם, די. חברת הכנסת מירי רגב, את בקריאה שלישית.

<< קריאה >> דוד אמסלם (הליכוד): << קריאה >>

טוב שם משמן טוב.

<< דובר_המשך >> השר לשירותי דת מתן כהנא: << דובר_המשך >>

למעשה, חבר הכנסת שיקלי כבר פרש מהסיעה, ונתן לנו גט כריתות.

<< קריאה >> מיכאל מלכיאלי (ש"ס): << קריאה >>

אתם פרשתם מהסיעה.

<< קריאה >> דוד אמסלם (הליכוד): << קריאה >>

אתם פרשתם מהסיעה - - -

<< יור >> היו"ר איתן גינזבורג: << יור >>

חבר הכנסת אמסלם.

<< קריאה >> דוד אמסלם (הליכוד): << קריאה >>

אתה פרשת בשביל ג'וב.

<< קריאה >> מאי גולן (הליכוד): << קריאה >>

- - -

<< יור >> היו"ר איתן גינזבורג: << יור >>

חברת הכנסת מאי גולן, את בקריאה שנייה.

<< דובר_המשך >> השר לשירותי דת מתן כהנא: << דובר_המשך >>

הוא אמר כבר מספיק פעמים, כולל הבוקר בראיון, שהוא מתכוון להתמודד במפלגות
אחרות. ולכן, כל שנשאר הוא פשוט לקרוא לילד בשמו – שיקלי הוא חבר כנסת
פורש.

<< קריאה >> דוד אמסלם (הליכוד): << קריאה >>

לא מתבייש. תקשיב מה אמרת לפני הבחירות אתה.

<< קריאה >> איתמר בן גביר (הציונות הדתית): << קריאה >>

אתם, אתם פרשתם.

<< יור >> היו"ר איתן גינזבורג: << יור >>

חבר הכנסת בן גביר, אתה בקריאה שלישית.

<< קריאה >> אופיר כץ (הליכוד): << קריאה >>

אתם צריכים להצדיע לו. להצדיע לו אתם צריכים.

<< קריאה >> מיכאל מלכיאלי (ש"ס): << קריאה >>

לא, זה לא יפה.

<< יור >> היו"ר איתן גינזבורג: << יור >>

אתה מפריע לי. אני ביקשתי לא להפריע לי.

<< קריאה >> אבי מעוז (הציונות הדתית): << קריאה >>

הם משקרים. מעולם לא נתפסו אומרים דבר אמת.

<< יור >> היו"ר איתן גינזבורג: << יור >>

אני קורא אותך לסדר בקריאה השלישית. די.

<< קריאה >> איתמר בן גביר (הציונות הדתית): << קריאה >>

מתן, אתם פרשתם.

<< יור >> היו"ר איתן גינזבורג: << יור >>

חבר הכנסת בן גביר, אתה כבר בקריאה השלישית.

<< קריאה >> קטי קטרין שטרית (הליכוד): << קריאה >>

איתן, אפילו אתה לא מאמין בזה.

<< דובר_המשך >> השר לשירותי דת מתן כהנא: << דובר_המשך >>

אני רוצה לומר לחבר הכנסת שיקלי, שאין מבחינתי שום דבר אישי בדברים שאני
הולך להגיד לו. הלוואי והדברים היו נראים אחרת בהרבה מישורים. גם מול חבר
הכנסת שיקלי ברמה האישית, נראה לי שאנחנו אפילו די מיודדים.

<< קריאה >> קטי קטרין שטרית (הליכוד): << קריאה >>

לא, לא.

<< דובר_המשך >> השר לשירותי דת מתן כהנא: << דובר_המשך >>

ואני רוצה להאמין שגם - - -

<< קריאה >> איתמר בן גביר (הציונות הדתית): << קריאה >>

למה, למה שלחו אותך לעשות את העבודה השחורה? שנפתלי היה בא.

<< דובר_המשך >> השר לשירותי דת מתן כהנא: << דובר_המשך >>

ואני רוצה להאמין שכך זה יישאר גם אחרי הדיון הזה.

חבריי, אחרי הבחירות כולנו הבנו, כולל שיקלי - - -

<< קריאה >> אופיר כץ (הליכוד): << קריאה >>

מתן כהנא ב-17.3: אמרנו את המובן מאליו. לפיד הוא איש שמאל, ולכן הוא לא
יכול להיות ראש ממשלה.

<< יור >> היו"ר איתן גינזבורג: << יור >>

למה הוא בפנים? שייצא החוצה, בבקשה. תוציאו אותו החוצה.

<< קריאה >> אופיר כץ (הליכוד): << קריאה >>

בכנסת יש 80 ח"כים ימניים, ולכן אין היתכנות שראש הממשלה יבוא מהשמאל.

<< קריאה >> קטי קטרין שטרית (הליכוד): << קריאה >>

אבל הוא עבר ליש עתיד. מתן כהנא עבר ליש עתיד. אתה לא מבין את זה? יש
ימינה? לא תהיה ימינה.

<< יור >> היו"ר איתן גינזבורג: << יור >>

כן הוצאתי אותך. הוצאתי אותך.

(חבר הכנסת אופיר כץ יוצא מהאולם)

<< קריאה >> מאי גולן (הליכוד): << קריאה >>

מתן, למה אתם לא יוצאים לרחוב? מתן, למה אתם לא יוצאים עם הסיעה, ככה, לבקר
אנשים, לפגוש, לדבר?

<< קריאה >> מירי מרים רגב (הליכוד): << קריאה >>

תאכל איזה מופלטה.

<< יור >> היו"ר איתן גינזבורג: << יור >>

חברת הכנסת מאי גולן, את כבר בקריאה שנייה. את מפריעה. חברת הכנסת רגב, את
כבר בקריאה שלישית, ואת מפריעה.

<< דובר_המשך >> השר לשירותי דת מתן כהנא: << דובר_המשך >>

אחרי הבחירות הבנו כולנו שמדינת ישראל נמצאת בפרשת דרכים.

<< קריאה >> איתמר בן גביר (הציונות הדתית): << קריאה >>

בגלל זה הלכתם עם - - -

<< קריאה >> אבי מעוז (הציונות הדתית): << קריאה >>

מי זה כולנו?

<< יור >> היו"ר איתן גינזבורג: << יור >>

חבר הכנסת איתמר בן גביר, צא החוצה, בבקשה. איתמר בן גביר, צא החוצה. אתה
כבר בקריאה שלישית, אחרי רביעית וחמישית. די. צא החוצה, בבקשה.

<< קריאה >> איתמר בן גביר (הציונות הדתית): << קריאה >>

בגלל זה הלכתם עם התנועה האסלאמית?

<< יור >> היו"ר איתן גינזבורג: << יור >>

אי-אפשר ככה. אל תהפכו את זה לשוק.

<< קריאה >> דוד אמסלם (הליכוד): << קריאה >>

אני רוצה רק לתקן אותך. מר כהנא, זה היה לפני הבחירות. לפני הבחירות תכננתם
את זה, לא אחרי.

<< יור >> היו"ר איתן גינזבורג: << יור >>

חבר הכנסת אמסלם, אתה בקריאה שנייה. חבר הכנסת אמסלם, די. אתה כבר בקריאה
שנייה.

<< קריאה >> דוד אמסלם (הליכוד): << קריאה >>

הוא רק משקר. אם תיקנו את הכול לפני הבחירות, לא אחרי.

<< יור >> היו"ר איתן גינזבורג: << יור >>

חבר הכנסת אמסלם, אני קורא אותך לסדר פעם שלישית.

<< קריאה >> דוד אמסלם (הליכוד): << קריאה >>

הבנת?

<< דובר_המשך >> השר לשירותי דת מתן כהנא: << דובר_המשך >>

הבנו כולנו, שעל כף המאזניים עומד עתידה של מדינת ישראל.

<< קריאה >> אבי מעוז (הציונות הדתית): << קריאה >>

מי זה כולנו? מי זה כולנו?

<< דובר_המשך >> השר לשירותי דת מתן כהנא: << דובר_המשך >>

מצד אחד, עומד שעבוד עתיד מדינת ישראל.

<< קריאה >> יצחק פינדרוס (יהדות התורה): << קריאה >>

נפתלי ונפתלי.

<< קריאה >> מיכל וולדיגר (הציונות הדתית): << קריאה >>

אולי מפלגת כולנו.

<< דובר_המשך >> השר לשירותי דת מתן כהנא: << דובר_המשך >>

לעתידו המשפטי של בן אדם אחד, לגורלו המשפטי של בן אדם אחד בלבד, בגרירת
מדינת ישראל להמשך של כאוס שלטוני, שסע חברתי מעמיק, משבר בריאותי וכלכלי.

<< קריאה >> אבי מעוז (הציונות הדתית): << קריאה >>

גורלו של בן אדם אחד, קוראים לו נפתלי בנט.

<< דובר_המשך >> השר לשירותי דת מתן כהנא: << דובר_המשך >>

אובדן המשילות.

<< דובר >> אלי כהן (הליכוד): << דובר >>

אם אין שסע, בוא נראה אותך מסתובב ברחוב.

<< יור >> היו"ר איתן גינזבורג: << יור >>

חבר הכנסת כהן, די.

<< קריאה >> אלי כהן (הליכוד): << קריאה >>

בוא נראה אותך מסתובב ברחוב.

<< קריאה >> שלמה קרעי (הליכוד): << קריאה >>

נאמנה לערכים שלה, לא כמוך, מתן.

<< קריאה >> אבי מעוז (הציונות הדתית): << קריאה >>

גורלו של אדם אחד, קוראים לו נפתלי בנט. חבר הכנסת אלי כהן, זה גורלו של בן
אדם אחד, שקוראים לו נפתלי בנט.

<< יור >> היו"ר איתן גינזבורג: << יור >>

חבר הכנסת אבי מעוז, אני קורא אותך לסדר פעם ראשונה.

<< קריאה >> קריאה: << קריאה >>

כמה כיבדו אותך לפני שהיית בכנסת.

<< דובר >> השר לשירותי דת מתן כהנא: << דובר >>

על כף יד אחת גורלו המשפטי של אדם אחד; על הכף השנייה עתידה של מדינת
ישראל, שהייתה במצב – אני רק מזכיר לכם מה היה פה לפני שנה.

<< יור >> היו"ר איתן גינזבורג: << יור >>

חברי הכנסת, סליחה, תנו לו להגיד מה שהוא רוצה.

<< קריאה >> יצחק פינדרוס (יהדות התורה): << קריאה >>

הגלידה ברעננה זה פיסטוק?

<< יור >> היו"ר איתן גינזבורג: << יור >>

חבר הכנסת יצחק פינדרוס, די.

<< דובר_המשך >> השר לשירותי דת מתן כהנא: << דובר_המשך >>

מהומות בערים המעורבות, מגפה שלא מצליחים להשתלט עליה בגלל הכאוס החברתי
שיש כאן.

<< קריאה >> אבי מעוז (הציונות הדתית): << קריאה >>

נפתלי בנט השתלט עליה.

<< דובר_המשך >> השר לשירותי דת מתן כהנא: << דובר_המשך >>

משבר חברתי עמוק, משבר כלכלי עמוק.

<< קריאה >> קריאה: << קריאה >>

לא קורונה – לא מעניין.

<< דובר_המשך >> השר לשירותי דת מתן כהנא: << דובר_המשך >>

ילדי מדינת ישראל אחרי שלושה סגרים - - -

<< יור >> היו"ר איתן גינזבורג: << יור >>

חבר הכנסת אופיר סופר, ברוך הבא, תודה רבה.

<< קריאה >> אבי מעוז (הציונות הדתית): << קריאה >>

קוראים לו נפתלי בנט.

<< דובר_המשך >> השר לשירותי דת מתן כהנא: << דובר_המשך >>

ללא משילות.

<< קריאה >> יריב לוין (הליכוד): << קריאה >>

את זה היית צריך להגיד לפני הבחירות, לא אחרי. לא אחרי. תתבייש לך.

<< יור >> היו"ר איתן גינזבורג: << יור >>

חבר הכנסת לוין, אנא. חבר הכנסת אבי מעוז, קריאה שנייה. די.

<< דובר_המשך >> השר לשירותי דת מתן כהנא: << דובר_המשך >>

האפשרות השנייה הייתה לקחת אחריות.

<< קריאה >> מירי מרים רגב (הליכוד): << קריאה >>

לקחת כיסא, כיסא עם רע"ם.

<< דובר_המשך >> השר לשירותי דת מתן כהנא: << דובר_המשך >>

לקחת אחריות, לעשות מעשה.

<< קריאה >> יריב לוין (הליכוד): << קריאה >>

שום אחריות, שום אחריות.

<< דובר_המשך >> השר לשירותי דת מתן כהנא: << דובר_המשך >>

לעשות מעשה שעלולים לשלם עליו מחיר אישי. ולחלץ את מדינת ישראל - - -

<< קריאה >> יואב קיש (הליכוד): << קריאה >>

לחלץ 50 מיליון שקל לרעננה.

<< קריאה >> דוד אמסלם (הליכוד): << קריאה >>

אתם פשוט נוכלים. גם אתה נוכל. אתה והבוס שלך נוכל.

<< יור >> היו"ר איתן גינזבורג: << יור >>

חבר הכנסת דודי אמסלם, אתה כבר בקריאה שלישית. די.

<< קריאה >> יואב בן צור (ש"ס): << קריאה >>

25 אלף לאוכל.

<< קריאה >> דוד אמסלם (הליכוד): << קריאה >>

הוא משקר, איתן. כל מילה שלו זה שקר.

<< יור >> היו"ר איתן גינזבורג: << יור >>

אתה תצטרך לשמוע, אתה תצטרך לשמוע גם דברים שהם לא לרוחך.

<< קריאה >> דוד אמסלם (הליכוד): << קריאה >>

בוא תצא עכשיו שנייה בחוץ - - -

<< יור >> היו"ר איתן גינזבורג: << יור >>

חבר הכנסת אמסלם, די.

<< קריאה >> דוד אמסלם (הליכוד): << קריאה >>

תשמע מה אנשים יגידו לך.

<< יור >> היו"ר איתן גינזבורג: << יור >>

אתם תצטרכו לשמוע גם דברים שאתם מתנגדים להם, שאתם חושבים שהם שקרים, שהם
לא נעימים לכם לאוזן. אתם תיאלצו לשמוע את הדברים הללו, כמו שאחרים יצטרכו
לשמוע דברים אחרים. אתם תתאזרו בסבלנות, ומי שלא יתאזר בסבלנות, ייצא
החוצה.

<< קריאה >> דוד אמסלם (הליכוד): << קריאה >>

אדוני היושב-ראש, אנחנו לא משקרים. אנחנו מתעסקים בעובדות.

<< יור >> היו"ר איתן גינזבורג: << יור >>

הדיון הזה יתקיים בצורה מכובדת.

<< קריאה >> דוד אמסלם (הליכוד): << קריאה >>

ממתי האמת עניינה אתכם? את גליקמן?

<< יור >> היו"ר איתן גינזבורג: << יור >>

- - - אתם לא מאפשרים לאדם לטעון את טענותיו, הוא בושה, ואני לא אאפשר
לבושה הזאת להתקיים. בבקשה, השר כהנא.

<< קריאה >> אופיר סופר (הציונות הדתית): << קריאה >>

אדוני היושב-ראש, אנחנו נשמע.

<< יור >> היו"ר איתן גינזבורג: << יור >>

אתה מפריע לי כרגע. אני קורא אותך לסדר פעם ראשונה.

<< קריאה >> אבי מעוז (הציונות הדתית): << קריאה >>

אנחנו שומעים, אופיר.

<< קריאה >> קטי קטרין שטרית (הליכוד): << קריאה >>

אתה צריך להבין שלא מדברים פה. אנחנו לא מדברים. רק לשמוע, בעיקר את איתן.

<< קריאה >> שלמה קרעי (הליכוד): << קריאה >>

מתן, אתה מדבר כמו בלפוריסט. רק חסר לך דגל שחור מאחורי הגב.

<< דובר_המשך >> השר לשירותי דת מתן כהנא: << דובר_המשך >>

האפשרות השנייה הייתה לקחת אחריות, לעשות מעשה שעלולים לשלם עליו מחיר אישי
ופוליטי משמעותי.

<< קריאה >> יואב בן צור (ש"ס): << קריאה >>

וכבר משלמים.

<< קריאה >> אבי מעוז (הציונות הדתית): << קריאה >>

את זה עשה עמיחי שיקלי.

<< דובר_המשך >> השר לשירותי דת מתן כהנא: << דובר_המשך >>

ולחלץ את המדינה מהתהום אליה הידרדרה. ואתה, חבר הכנסת שיקלי, ברגע
האמת - - -

<< קריאה >> דוד אמסלם (הליכוד): << קריאה >>

- - -

<< יור >> היו"ר איתן גינזבורג: << יור >>

חבר הכנסת אמסלם, אני מבקש ממך לצאת החוצה.

<< קריאה >> קטי קטרין שטרית (הליכוד): << קריאה >>

50 מיליון שקל, מתן. מה אפשר לעשות עם ילדים בסיכון? נשים מוכות? כמה היה
אפשר - - -

<< קריאה >> שלמה קרעי (הליכוד): << קריאה >>

עורך הדין שלך היה צריך להיות אליעד שרגא.

<< יור >> היו"ר איתן גינזבורג: << יור >>

חבר הכנסת קרעי, די. אתה בקריאה שלישית.

<< דובר_המשך >> השר לשירותי דת מתן כהנא: << דובר_המשך >>

אתה, חבר הכנסת שיקלי, ברגע האמת השתפנת. ברחת מלקחת אחריות.

<< קריאה >> אלי כהן (הליכוד): << קריאה >>

הוא השתפן? אם הוא השתפן, בוא תצא לרחוב. בוא תצא לרחוב.

<< קריאה >> קטי קטרין שטרית (הליכוד): << קריאה >>

- - - חמש שנים.

<< יור >> היו"ר איתן גינזבורג: << יור >>

חברת הכנסת שטרית, אני קורא אותך בקריאה שנייה.

<< קריאה >> דוד אמסלם (הליכוד): << קריאה >>

יש לי שאלה, אתה מוציא אותנו לכל הדיון?

<< יור >> היו"ר איתן גינזבורג: << יור >>

קטי שטרית, אני קורא אותך לסדר בקריאה שנייה. את מפריעה, את מפריעה.

<< קריאה >> קטי קטרין שטרית (הליכוד): << קריאה >>

- - - היא העירה לי. זה לא בסדר, איתן.

<< קריאה >> דוד אמסלם (הליכוד): << קריאה >>

מה קורה? לכמה זמן אתה מוציא אותנו?

<< יור >> היו"ר איתן גינזבורג: << יור >>

את מפריעה בלי סוף.

<< קריאה >> קטי קטרין שטרית (הליכוד): << קריאה >>

איתן, זה לא בסדר, איתן. היא העירה לי. לא הערת לה. תתבייש.

<< יור >> היו"ר איתן גינזבורג: << יור >>

אני מוציא אותך.

<< קריאה >> דוד אמסלם (הליכוד): << קריאה >>

שואל, לכמה זמן?

<< קריאה >> קטי קטרין שטרית (הליכוד): << קריאה >>

לפחות תעשה את זה בצורה פחות גלויה.

<< יור >> היו"ר איתן גינזבורג: << יור >>

אני לא נוקב בזמן.

<< קריאה >> דוד אמסלם (הליכוד): << קריאה >>

בלי זמן, מה שאתה רוצה.

<< קריאה >> קטי קטרין שטרית (הליכוד): << קריאה >>

היא העירה לי, אני עניתי לה. אתה קורא לי בקריאה שנייה?

<< יור >> היו"ר איתן גינזבורג: << יור >>

אני מבקש לא לדבר.

(חבר הכנסת דוד אמסלם יוצא מהאולם)

<< קריאה >> קטי קטרין שטרית (הליכוד): << קריאה >>

אז תעיר גם לה.

<< יור >> היו"ר איתן גינזבורג: << יור >>

אני מבקש לא לדבר. אותך אני שומע בקול רם.

<< דובר_המשך >> השר לשירותי דת מתן כהנא: << דובר_המשך >>

מאז, חבר הכנסת שיקלי, אתה מנסה לצייר את עצמך כאיזה קדוש מעונה, שמוכן
לשלם מחירים.

<< קריאה >> מיכאל מלכיאלי (ש"ס): << קריאה >>

כנאמן לדרך שלו.

<< יור >> היו"ר איתן גינזבורג: << יור >>

חבר הכנסת מלכיאלי, אני קורא אותך לסדר פעם ראשונה.

<< דובר_המשך >> השר לשירותי דת מתן כהנא: << דובר_המשך >>

ואני שואל אותך, חבר הכנסת שיקלי, איזה מחיר אתה בדיוק משלם על היריקה
בפרצוף של דורות של חניכים - - -

<< קריאה >> קריאה: << קריאה >>

אתה יורק בפרצוף לעם.

<< קריאה >> קטי קטרין שטרית (הליכוד): << קריאה >>

הוא יורק?

<< קריאה >> אבי מעוז (הציונות הדתית): << קריאה >>

על מה אתה מדבר? על מה אתה מדבר?

<< דובר_המשך >> השר לשירותי דת מתן כהנא: << דובר_המשך >>

דורות של חניכים.

<< קריאה >> אבי מעוז (הציונות הדתית): << קריאה >>

קשוט עצמך תחילה.

<< קריאה >> ינון אזולאי (ש"ס): << קריאה >>

כהנא, תתבייש לך.

<< קריאה >> שלמה קרעי (הליכוד): << קריאה >>

תגיד, מתן, אף אחד מהחניכים האלה לא היה מוכן להזמין אתכם למימונה שלו?

<< קריאה >> אבי מעוז (הציונות הדתית): << קריאה >>

מתן כהנא, קשוט עצמך תחילה.

<< יור >> היו"ר איתן גינזבורג: << יור >>

שלמה קרעי, די. הפרעה אחרונה שלך ואז אתה יוצא.

<< קריאה >> אופיר אקוניס (הליכוד): << קריאה >>

איזה ניתוק - - -

<< קריאה >> קטי קטרין שטרית (הליכוד): << קריאה >>

לא, אבל מתן טייס. כנראה קרה לו משהו למעלה. ורטיגו, הוורטיגו.

<< יור >> היו"ר איתן גינזבורג: << יור >>

חברת הכנסת שטרית, יש לך חיסרון. על כל יתרונותייך יש לך חיסרון גדול –
קולך רם ונשמע למרחוק.

<< קריאה >> קטי קטרין שטרית (הליכוד): << קריאה >>

הייתי מורה הרבה שנים.

<< יור >> היו"ר איתן גינזבורג: << יור >>

כן, זה חיסרון. לא, קול, קול חזק זה חיסרון.

<< קריאה >> קטי קטרין שטרית (הליכוד): << קריאה >>

אשת חינוך. הוא פשוט לא מבין בחינוך. הוא לא מבין בחינוך, הוא טייס. למעלה.

<< יור >> היו"ר איתן גינזבורג: << יור >>

לכן, בפעם הבאה שאת מפריעה, את תצאי החוצה. די. די.

<< קריאה >> יצחק פינדרוס (יהדות התורה): << קריאה >>

תעברי לשמאל, ואז החניכים שלך לא יתביישו בך.

<< יור >> היו"ר איתן גינזבורג: << יור >>

אל תיאלצי אותי לקריאה שלישית.

<< קריאה >> קטי קטרין שטרית (הליכוד): << קריאה >>

- - - להגיד לשיקלי? כולם מצביעים לשיקלי.

<< קריאה >> יצחק פינדרוס (יהדות התורה): << קריאה >>

תעברי לשמאל, ואז החניכים שלך לא יתביישו בך.

<< יור >> היו"ר איתן גינזבורג: << יור >>

חבר הכנסת פינדרוס, אתה בקריאה שנייה. די.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי, איזה מחיר בדיוק אתה משלם על היריקה בפרצוף של החניכים
שלך במכינה?

<< קריאה >> אופיר אקוניס (הליכוד): << קריאה >>

אתם יורקים בפרצוף של אזרחי ישראל.

<< יור >> היו"ר איתן גינזבורג: << יור >>

חבר הכנסת אקוניס, אני קורא אותך לסדר פעם ראשונה.

<< קריאה >> אבי מעוז (הציונות הדתית): << קריאה >>

דבר בלשון נקייה, דבר בלשון נקייה.

<< דובר_המשך >> השר לשירותי דת מתן כהנא: << דובר_המשך >>

דיברת איתם על רב המשותף על המפריד.

<< קריאה >> שלמה קרעי (הליכוד): << קריאה >>

עכשיו הם הודו בבג"ץ - - -

<< דובר_המשך >> השר לשירותי דת מתן כהנא: << דובר_המשך >>

זה רגע האמת, כשמדינת ישראל הייתה צריכה אותך יותר מכול.

<< קריאה >> אבי מעוז (הציונות הדתית): << קריאה >>

רגע השקר הגדול.

<< דובר_המשך >> השר לשירותי דת מתן כהנא: << דובר_המשך >>

העדפת לא לשתף פעולה עם החניכים שלך - - -

<< קריאה >> ינון אזולאי (ש"ס): << קריאה >>

אתם ירקתם בפרצוף של האזרחים. תתבייש לך. מי אתם בכלל?

<< יור >> היו"ר איתן גינזבורג: << יור >>

חבר הכנסת ינון אזולאי, אתה בקריאה ראשונה.

<< קריאה >> ינון אזולאי (ש"ס): << קריאה >>

רק עכשיו הגעתי. קריאה ראשונה? אתה נורמלי? מה קרה לך, תגיד לי?

<< יור >> היו"ר איתן גינזבורג: << יור >>

תודה רבה, אתה בקריאה שנייה.

<< קריאה >> ינון אזולאי (ש"ס): << קריאה >>

אתה רוצה גם שלישית?

<< קריאה >> אבי מעוז (הציונות הדתית): << קריאה >>

איך אתה קורא לזה רגע האמת?

<< קריאה >> ינון אזולאי (ש"ס): << קריאה >>

מה, אתה מאבד עשתונות? מה קרה לך? אתה בועז טופורובסקי? מה קרה?

<< קריאה >> אבי מעוז (הציונות הדתית): << קריאה >>

זה רגע השקר הגדול.

<< קריאה >> יואב בן צור (ש"ס): << קריאה >>

בועז, זאת מחמאה.

<< קריאה >> קטי קטרין שטרית (הליכוד): << קריאה >>

בועז התבגר.

<< קריאה >> שלמה קרעי (הליכוד): << קריאה >>

הוא עוד לא התעורר.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי, איזה מחיר אתה משלם על היריקה בפרצוף של החברים שלך
מהצבא?

<< קריאה >> מאי גולן (הליכוד): << קריאה >>

אתה ירקת - - -

<< יור >> היו"ר איתן גינזבורג: << יור >>

חברת הכנסת מאי גולן, אני קורא אותך לסדר פעם שלישית.

<< קריאה >> אבי מעוז (הציונות הדתית): << קריאה >>

על מה אתה מדבר?

<< קריאה >> מיכל וולדיגר (הציונות הדתית): << קריאה >>

מתן כהנא, לפני רגע אמרת שזה לא אישי. זה אישי או לא אישי? יריקה בפנים?
איזה יריקה בפנים?

<< יור >> היו"ר איתן גינזבורג: << יור >>

חברת הכנסת וולדיגר, אני קורא אותך פעם ראשונה.

<< קריאה >> קטי קטרין שטרית (הליכוד): << קריאה >>

איתן, הוא אמר שזה לא אישי.

<< יור >> היו"ר איתן גינזבורג: << יור >>

חברת הכנסת קטי שטרית, את תכף בקריאה שלישית. כן, כן.

<< קריאה >> מיכל וולדיגר (הציונות הדתית): << קריאה >>

לי קראת פעם ראשונה?

<< קריאה >> קטי קטרין שטרית (הליכוד): << קריאה >>

איתן, הוא אמר שזה לא אישי. איתן, הוא אמר שזה לא אישי.

<< יור >> היו"ר איתן גינזבורג: << יור >>

חברי הכנסת, אל תאלצו אותי להוציא עוד. זה לא נעים לי להוציא אתכם. אני
אעמוד על כך שכל דבריו של השר כהנא יישמעו, שלא תפריעו לו, וכל מי שיפריע
לו, ייצא החוצה.

<< קריאה >> ינון אזולאי (ש"ס): << קריאה >>

אבל שיגיד דברי חוכמה. זה מה שאנחנו מבקשים, שלא יגיד שקרים.

<< קריאה >> אבי מעוז (הציונות הדתית): << קריאה >>

מצוין, אנחנו רוצים לשמוע אותו.

<< קריאה >> ינון אזולאי (ש"ס): << קריאה >>

אנחנו רוצים שיגיד דברי חוכמה, שיגיד דברי אמת. לא שקרים.

<< יור >> היו"ר איתן גינזבורג: << יור >>

חבר הכנסת אזולאי, גם אם אתה לא מסכים להם, וגם אם אתה חושב שזה שקרים - -

<< קריאה >> ינון אזולאי (ש"ס): << קריאה >>

לא קשור להסכים או לא. הוא לועג בפרצוף לאזרחים, הוא חושב שאנחנו מטומטמים,
ואנחנו מסבירים לו שאנחנו לא מטומטמים.

<< יור >> היו"ר איתן גינזבורג: << יור >>

- - הדברים יישמעו.

<< קריאה >> ינון אזולאי (ש"ס): << קריאה >>

לא קוראים לנו מתן כהנא, והוא מדבר שטויות.

<< יור >> היו"ר איתן גינזבורג: << יור >>

חבר הכנסת אזולאי, אני קורא אותך לסדר פעם שלישית. אני מבקש ממך להפסיק
להפריע.

<< קריאה >> אורית מלכה סטרוק (הציונות הדתית): << קריאה >>

איתן, אתה תיתן לשאול שאלות את מתן כהנא?

<< יור >> היו"ר איתן גינזבורג: << יור >>

לא, כרגע לא.

<< קריאה >> אורית מלכה סטרוק (הציונות הדתית): << קריאה >>

אחרי שהוא מסיים אתה תיתן לשאול אותו שאלות?

<< יור >> היו"ר איתן גינזבורג: << יור >>

אני מבקש לא להפריע כרגע. את מפריעה לי.

<< קריאה >> אורית מלכה סטרוק (הציונות הדתית): << קריאה >>

זה דיון מעין שיפוטי.

<< קריאה >> מיכאל מלכיאלי (ש"ס): << קריאה >>

מערוץ הכנסת שואלים מי כתב - - -

<< יור >> היו"ר איתן גינזבורג: << יור >>

חבר הכנסת מלכיאלי, אתה בקריאה שנייה.

<< קריאה >> מיכאל מלכיאלי (ש"ס): << קריאה >>

אנשים שואלים מי כתב את הקומדיה הזאת.

<< קריאה >> אורית מלכה סטרוק (הציונות הדתית): << קריאה >>

איתן, אני שואלת אותך שאלה פרוצדורלית. תיתן לשאול אותו שאלות אחרי שהוא
מסיים?

<< קריאה >> אבי מעוז (הציונות הדתית): << קריאה >>

איזה מחיר הוא משלם על עמידה על העקרונות.

<< יור >> היו"ר איתן גינזבורג: << יור >>

חבר הכנסת מעוז, אתה בקריאה שנייה.

<< דובר_המשך >> השר לשירותי דת מתן כהנא: << דובר_המשך >>

איזה מחיר אתה משלם על היריקה בפרצוף של החברים שלך מהצבא?

<< קריאה >> אבי מעוז (הציונות הדתית): << קריאה >>

איזה יריקה בפרצוף? זאת עמידה על העקרונות. איזה יריקה בפרצוף?

<< דובר_המשך >> השר לשירותי דת מתן כהנא: << דובר_המשך >>

אלה, שיצאת איתם לקרב.

<< קריאה >> יואב קיש (הליכוד): << קריאה >>

מתן, זה מתאים לך, לא להם.

<< דובר_המשך >> השר לשירותי דת מתן כהנא: << דובר_המשך >>

אלה שיצאת איתם לקרב.

<< קריאה >> אלי כהן (הליכוד): << קריאה >>

אתה בממשלה ש - - - תומכת ב-BDS. תסתכל, אתה בממשלה ש- - - תומכת BDS. אתה
הצבעת בעד - - - אז תתבייש לך.

<< יור >> היו"ר איתן גינזבורג: << יור >>

חבר הכנסת אלי כהן, אני קורא אותך לסדר פעם ראשונה. חבר הכנסת אלי כהן,
מספיק. היית שר. די כבר.

<< קריאה >> קטי קטרין שטרית (הליכוד): << קריאה >>

תראה איזה שר יושב כאן.

<< קריאה >> אורית מלכה סטרוק (הציונות הדתית): << קריאה >>

הוא היה שר והוא יהיה שר. מה הבעיה? לא הבנתי. איתן, הוא היה שר והוא יהיה
שר. אתה פה במקרה.

<< יור >> היו"ר איתן גינזבורג: << יור >>

חברת הכנסת סטרוק, אל תפריעי לי. אל תפריעי לי.

<< קריאה >> קטי קטרין שטרית (הליכוד): << קריאה >>

ובעזרת ה', הוא ימשיך להיות.

<< דובר_המשך >> השר לשירותי דת מתן כהנא: << דובר_המשך >>

פסלת שיתוף פעולה עם החברים שלך מהצבא, והעדפת את מי שפלגנותו – אמנותו.

<< קריאה >> יואב קיש (הליכוד): << קריאה >>

זה אתה, מתן. זה אתה, מתן.

<< דובר_המשך >> השר לשירותי דת מתן כהנא: << דובר_המשך >>

את מי שמוכן לשסע אותנו זה בזה בשביל עצמו.

חבר הכנסת שיקלי, בחרת להשתפן כדי להשתריין.

<< קריאה >> אבי מעוז (הציונות הדתית): << קריאה >>

על מה אתה מדבר? איזה להשתפן ואיזה להשתריין?

<< קריאה >> יצחק פינדרוס (יהדות התורה): << קריאה >>

כל מילה, תגיד את זה אצלך.

<< יור >> היו"ר איתן גינזבורג: << יור >>

חבר הכנסת פינדרוס, אני מבקש ממך לא להפריע. חבר הכנסת מעוז, אתה תצא בפעם
הבאה. אני מודיע לך שאתה תצא. אני מודיע לך את זה.

<< קריאה >> אבי מעוז (הציונות הדתית): << קריאה >>

נו, מה אני יכול לעשות?

<< יור >> היו"ר איתן גינזבורג: << יור >>

אתה רוצה לצאת?

<< קריאה >> אבי מעוז (הציונות הדתית): << קריאה >>

לא, אני לא רוצה לצאת.

<< יור >> היו"ר איתן גינזבורג: << יור >>

אם אתה רוצה לצאת, תצא.

<< קריאה >> אבי מעוז (הציונות הדתית): << קריאה >>

אם הוא ידבר עכשיו על חלליות, אנחנו - - -

<< קריאה >> שלמה קרעי (הליכוד): << קריאה >>

מתן, מועצת השורא כתבה לך את הנאום? מי כתב לך את הנאום, מתן? מוצעת השורא?

<< יור >> היו"ר איתן גינזבורג: << יור >>

חבר הכנסת שלמה קרעי, נא לצאת החוצה.

<< קריאה >> שלמה קרעי (הליכוד): << קריאה >>

אתה לא מתבייש? אתה לא מתבייש להקריא כתב אישום, שהוא מכוון כלפי בנט,
כלפיך? אתה, את כתב האישום כלפיכם אתה מקריא נגד שיקלי? תתבייש לך, איך אתה
יושב פה, בחיוך זחוח, בהתנשאות.

<< יור >> היו"ר איתן גינזבורג: << יור >>

חבר הכנסת קרעי, אתה עם הכי הרבה קריאות. אני מצטער שאני צריך לעשות את זה.

<< קריאה >> ינון אזולאי (ש"ס): << קריאה >>

תגיד לי, למה אתה מוציא רק את הצ'חצ'חים? שמת לב, מהתחלה? מהתחלה רק את
הצ'חצ'חים הוצאת.

(חבר הכנסת שלמה קרעי יוצא מהאולם)

<< יור >> היו"ר איתן גינזבורג: << יור >>

אני לא קורא לאנשים בכינויים, ובטח לא למי שהוצאתי.

<< קריאה >> אבי מעוז (הציונות הדתית): << קריאה >>

זה לא יפה, זה לא יפה.

<< קריאה >> ינון אזולאי (ש"ס): << קריאה >>

זה מכובד מה שאתה עושה פה?

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי, אם ערכים עמדו בבסיס ההחלטה שלך, איך העזת להצביע נגד חוק
האזרחות? איך העזת? איך העזת להצביע נגד אינטרס ביטחוני?

<< קריאה >> אבי מעוז (הציונות הדתית): << קריאה >>

כדי לקבל חוק אזרחות יותר טוב.

<< קריאה >> יריב לוין (הליכוד): << קריאה >>

בגלל שאתם עשיתם קומבינה עם רע"ם, להכניס לכאן אלפי שב"חים.

<< דובר_המשך >> השר לשירותי דת מתן כהנא: << דובר_המשך >>

נגד אינטרס ביטחוני של מדינת ישראל.

<< קריאה >> יצחק פינדרוס (יהדות התורה): << קריאה >>

תשאל את מיכל רוזין למה הוא הצביע נגד.

<< קריאה >> יריב לוין (הליכוד): << קריאה >>

אז אל תספר לנו סיפורים.

<< דובר_המשך >> השר לשירותי דת מתן כהנא: << דובר_המשך >>

לאורך שנים, כל המפלגות הציוניות לאורך שנים, הצביעו בעד החוק הזה, אבל אתה
בחרת לחבור לאיימן עודה, ולהפיל את חוק האזרחות.

<< קריאה >> אבי מעוז (הציונות הדתית): << קריאה >>

כל המפלגות הציוניות, כולל רע"ם.

<< דובר_המשך >> השר לשירותי דת מתן כהנא: << דובר_המשך >>

חוק, שכל ראשי מערכת הביטחון, חזרו ואמרו כמה הוא חשוב.

<< קריאה >> קטי קטרין שטרית (הליכוד): << קריאה >>

הוא עבר בזכותנו, הוא עבר בזכותנו.

<< יור >> היו"ר איתן גינזבורג: << יור >>

חברת הכנסת שטרית, די.

<< קריאה >> קטי קטרין שטרית (הליכוד): << קריאה >>

החוק עבר, אני רוצה לעדכן אותו. אני רוצה לעדכן אותו שהחוק עבר.

<< יור >> היו"ר איתן גינזבורג: << יור >>

חברת הכנסת שטרית, אני קורא אותך לסדר פעם שלישית.

<< קריאה >> קטי קטרין שטרית (הליכוד): << קריאה >>

לא, אבל הוא טועה.

<< יור >> היו"ר איתן גינזבורג: << יור >>

את בקריאה שלישית.

<< קריאה >> קטי קטרין שטרית (הליכוד): << קריאה >>

אני רוצה לעדכן אותו.

<< יור >> היו"ר איתן גינזבורג: << יור >>

תוכלי לעדכן אותו מבחוץ, אם תרצי.

<< קריאה >> קטי קטרין שטרית (הליכוד): << קריאה >>

שר בישראל טועה.

<< יור >> היו"ר איתן גינזבורג: << יור >>

את רוצה לצאת החוצה? אני שואל אותך שאלה, לצאת החוצה?

<< קריאה >> קטי קטרין שטרית (הליכוד): << קריאה >>

אני אשמח לא לצאת.

<< יור >> היו"ר איתן גינזבורג: << יור >>

אז תהיי בשקט. זה התנאי היחידי.

<< קריאה >> קטי קטרין שטרית (הליכוד): << קריאה >>

זהו? אז לשתוק?

<< יור >> היו"ר איתן גינזבורג: << יור >>

רוצה לצאת החוצה? צאי החוצה, בבקשה.

<< קריאה >> קטי קטרין שטרית (הליכוד): << קריאה >>

הוא אמר שהוא לא ידבר אישית.

<< יור >> היו"ר איתן גינזבורג: << יור >>

חברת הכנסת קטי שטרית, צאי החוצה, בבקשה.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי, צהלות השמחה שלך ושל חבריך, יחד עם איימן עודה, אחרי שחוק
האזרחות לא עבר, כולם זוכרים לדיראון עולם.

<< קריאה >> קטי קטרין שטרית (הליכוד): << קריאה >>

איתן, כחברה שלך, אני מתביישת בך.

(חברת הכנסת קטי קטרין שטרית יוצאת מהאולם)

<< קריאה >> יריב לוין (הליכוד): << קריאה >>

אחרי שהקומבינה שעשיתם עם רע"ם, לא עברה.

<< קריאה >> אבי מעוז (הציונות הדתית): << קריאה >>

למרות הכאב שלך ושל רע"ם, הם היו אותו דבר.

<< יור >> היו"ר איתן גינזבורג: << יור >>

חבר הכנסת מעוז, אני מבקש לצאת החוצה.

<< קריאה >> יריב לוין (הליכוד): << קריאה >>

אל תשקר פה.

<< קריאה >> אבי מעוז (הציונות הדתית): << קריאה >>

לא קראת לי פעם שלישית.

<< יור >> היו"ר איתן גינזבורג: << יור >>

פעם שלישית כבר קראתי לך מזמן. נא לצאת החוצה.

(חבר הכנסת אבי מעוז יוצא מהאולם)

<< קריאה >> מירי מרים רגב (הליכוד): << קריאה >>

חוק האזרחות עבר בזכותנו.

<< קריאה >> יצחק פינדרוס (יהדות התורה): << קריאה >>

למה לו לשקר? הוא מימינה.

<< קריאה >> משה ארבל (ש"ס): << קריאה >>

ככה אתה מנהל דיון מעין שיפוטי? ככה אתה מנהל דיון מעין שיפוטי?

<< יור >> היו"ר איתן גינזבורג: << יור >>

ברוך הבא, חבר הכנסת ארבל. ברוך הבא.

<< קריאה >> אבי מעוז (הציונות הדתית): << קריאה >>

חבר הכנסת אזולאי, אני הלא-צ'חצ'ח הראשון שיוצא.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי, אם ערכים עמדו בבסיס ההחלטה שלך, איך הרמת יד נגד סעיפי
תקציב, שטיפלו בהתעצמות המשטרה?

<< קריאה >> יואב בן צור (ש"ס): << קריאה >>

איתן, זה טוב שאתה מוציא אנשים. ככה יש מקום לאחרים להגיע.

<< דובר_המשך >> השר לשירותי דת מתן כהנא: << דובר_המשך >>

אם ערכים עמדו בבסיס ההחלטות שלך, איך הצבעת נגד סעיפי תקציב, שטיפלו
בהתעצמות הצבא?

<< קריאה >> מירי מרים רגב (הליכוד): << קריאה >>

העברת 53 מיליארד לעבאס.

<< קריאה >> יריב לוין (הליכוד): << קריאה >>

הוא הצביע נגד השוחד שנתתם לתנועה האסלאמית.

<< יור >> היו"ר איתן גינזבורג: << יור >>

חבר הכנסת לוין, הלאה.

<< דובר_המשך >> השר לשירותי דת מתן כהנא: << דובר_המשך >>

אם ערכים עומדים בבסיס ההחלטה שלך, איך הצבעת על קירוב זהות יהודית בלי
כפייה, דברים שאתה מאמין בהם?

<< קריאה >> יואב בן צור (ש"ס): << קריאה >>

זהות יהודית? מי שהרס את הזהות היהודית, זה אתה. אתה הרסת את הזהות
היהודית.

<< קריאה >> יצחק פינדרוס (יהדות התורה): << קריאה >>

הוא לא קרא את המכתב של שר הפנים.

<< יור >> היו"ר איתן גינזבורג: << יור >>

חבר הכנסת בן צור, חבר הכנסת מלכיאלי.

<< קריאה >> יואב בן צור (ש"ס): << קריאה >>

תעבור לרפורמים, תהיה איתם יחד.

<< יור >> היו"ר איתן גינזבורג: << יור >>

חבר הכנסת אזולאי, די, מספיק.

<< קריאה >> ינון אזולאי (ש"ס): << קריאה >>

אתה הורס את המדינה היהודית שלנו. תתבייש לך.

<< יור >> היו"ר איתן גינזבורג: << יור >>

ינון אזולאי, מספיק.

<< קריאה >> מיכאל מלכיאלי (ש"ס): << קריאה >>

אתה הרסת את משרד הדתות.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי, בחרת להצביע נגדנו פעם אחר פעם.

<< קריאה >> מיכאל מלכיאלי (ש"ס): << קריאה >>

נגד הנוכלים.

<< קריאה >> מאי גולן (הליכוד): << קריאה >>

בעד העם, בעד מדינת ישראל הוא הצביע. פשוט הצביע בעד המדינה.

<< קריאה >> קריאה: << קריאה >>

נגד ווליד טאהא. מי זה נגדנו?

<< קריאה >> מאי גולן (הליכוד): << קריאה >>

מתן, אתה שר הדתות של ישראל או של רע"ם? מתן, אתה שר הדתות של רע"ם או של
מדינת ישראל? מתן - - -

<< יור >> היו"ר איתן גינזבורג: << יור >>

חבר הכנסת אופיר סופר, די.

<< דובר_המשך >> השר לשירותי דת מתן כהנא: << דובר_המשך >>

כשאנחנו בחרנו לקחת אחריות במחיר אישי כבד, להוציא את מדינת ישראל מהמשבר
בו היא הייתה - -

<< קריאה >> יריב לוין (הליכוד): << קריאה >>

מחירים נוראיים.

<< קריאה >> יואב בן צור (ש"ס): << קריאה >>

50 מיליון שקל, מחיר אישי כבד מאוד.

<< קריאה >> יצחק פינדרוס (יהדות התורה): << קריאה >>

גלידה פיסטוק או גלידה רגילה?

<< יור >> היו"ר איתן גינזבורג: << יור >>

חבר הכנסת פינדרוס, אני קורא אותך לסדר פעם שנייה.

<< דובר_המשך >> השר לשירותי דת מתן כהנא: << דובר_המשך >>

אתה, חבר הכנסת שיקלי, העדפת לברוח.

<< קריאה >> משה ארבל (ש"ס): << קריאה >>

מחיר אישי כבד, שאנחנו משלמים 50 מיליון שקל לשיפוצים של הבית ברעננה?
נוכלות. מחיר אישי כבד.

<< יור >> היו"ר איתן גינזבורג: << יור >>

חבר הכנסת ארבל, תודה רבה. חבר הכנסת ארבל, תודה.

<< דובר_המשך >> השר לשירותי דת מתן כהנא: << דובר_המשך >>

חבריי חברי הכנסת, חבר הכנסת שיקלי הצביע נגד עמדת מפלגתו 754 פעמים.

<< קריאה >> יריב לוין (הליכוד): << קריאה >>

ומפלגתו הצביעה נגד עמדת - - -

<< קריאה >> יואב בן צור (ש"ס): << קריאה >>

בעד מה שהמפלגה אמרה לפני שהיא נבחרה.

<< יור >> היו"ר איתן גינזבורג: << יור >>

חבר הכנסת לוין, מספיק.

<< קריאה >> מיכאל מלכיאלי (ש"ס): << קריאה >>

לרע"ם.

<< דובר_המשך >> השר לשירותי דת מתן כהנא: << דובר_המשך >>

כולל בהצבעה הגורלית על כינונה של הממשלה. חבר הכנסת שיקלי הצביע אי אמון
בראש סיעתו. לאחר מכן, חבר הכנסת שיקלי הצביע 651 פעמים - - -

<< קריאה >> יצחק פינדרוס (יהדות התורה): << קריאה >>

למה נזכרתם עכשיו? מה קרה? סילמן - - -

<< יור >> היו"ר איתן גינזבורג: << יור >>

חבר הכנסת פינדרוס, אתה בקריאה שנייה.

<< קריאה >> משה ארבל (ש"ס): << קריאה >>

אתה לא יכול להוציא אותו. על מי אתה מאיים? הוא חבר ועדה. הוא יכול להגיד
מה שהוא רוצה.

<< יור >> היו"ר איתן גינזבורג: << יור >>

תהיה בשקט. אני קורא אותך לסדר פעם ראשונה.

<< קריאה >> משה ארבל (ש"ס): << קריאה >>

מעין שיפוטי. מוציא בסיטונאות. שיירשם לפרוטוקול, שבג"ץ יראה איך ניהלת את
הדיון הזה.

<< יור >> היו"ר איתן גינזבורג: << יור >>

הוא יראה בעיקר בעיקר את דבריך ואת התנהגותך. את זה הוא יראה בעיקר.

<< קריאה >> משה ארבל (ש"ס): << קריאה >>

מעין שיפוטי. ביזיון.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי הצביע נגד חוק האזרחות, למרות שסוכם איתו שהוא יצביע בעד
חוק האזרחות. ומאז, חבר הכנסת שיקלי הצביע 100 פעמים נוספות נגד עמדת
סיעתו, כולל ביום האחרון של מושב החורף שחלף.

<< קריאה >> מירי מרים רגב (הליכוד): << קריאה >>

כל הכבוד לו.

<< דובר_המשך >> השר לשירותי דת מתן כהנא: << דובר_המשך >>

חבריי, זה לא משהו חד פעמי. זה משהו מתמשך, עד לאחרונה ממש.

חבריי חברי הכנסת, חבר הכנסת שיקלי הניח 19 הצעות חוק; על אף אחת מהן לא
חתום חבר סיעתו.

<< קריאה >> יצחק פינדרוס (יהדות התורה): << קריאה >>

כמה נתתם לו להניח?

<< יור >> היו"ר איתן גינזבורג: << יור >>

חבר הכנסת פינדרוס, מספיק.

<< דובר_המשך >> השר לשירותי דת מתן כהנא: << דובר_המשך >>

על אף אחת מהן לא חתום אפילו חבר מהקואליציה.

<< קריאה >> מאי גולן (הליכוד): << קריאה >>

חצי מהכנסת חתומה.

<< יור >> היו"ר איתן גינזבורג: << יור >>

חבר הכנסת פינדרוס, אני מודיע לך, אתה חבר הוועדה. אני מבקש ממך, אני יכול
להוציא אותך, ואחרי זה להחזיר אותך. אני מבקש ממך לא להפריע לי.

<< דובר_המשך >> השר לשירותי דת מתן כהנא: << דובר_המשך >>

חבריי חברי הכנסת, מבחינה משפטית, להתבטאויות ולמעשים יש משקל משפטי נמוך
יותר, אבל גם הם מצטרפים לכלל ההבנה, שחבר הכנסת שיקלי גמר אומר בליבו
לפרוש מהסיעה שלו. ההתבטאויות הפומביות שלו, חריפות ופוגעניות, מעידות על
הרצון שלו - - -

<< קריאה >> יואב קיש (הליכוד): << קריאה >>

זאת האמת בפרצוף.

<< דובר_המשך >> השר לשירותי דת מתן כהנא: << דובר_המשך >>

כולל ההודעות שלו, שהוא הולך להתמודד בליכוד או בסיעה עצמאית.

<< קריאה >> יואב קיש (הליכוד): << קריאה >>

מתן, אתה בוורטיגו. זאת האמת בפרצוף, אתה לא רואה את זה.

<< יור >> היו"ר איתן גינזבורג: << יור >>

די.

<< דובר_המשך >> השר לשירותי דת מתן כהנא: << דובר_המשך >>

או כמו שהוא אמר בעצמו, ואני מצטט - - -

<< קריאה >> יריב לוין (הליכוד): << קריאה >>

אם אינני טועה, הצעת חוק 47/24, של חבר הכנסת שיקלי, חתומה על ידו ועל ידי
חברי הכנסת אורבך וסילמן.

<< יור >> היו"ר איתן גינזבורג: << יור >>

חבר הכנסת לוין, אני קורא אותך לסדר פעם ראשונה. אני לא מאמין שאני עושה את
זה, אבל אני קורא אותך לסדר פעם ראשונה.

<< קריאה >> יריב לוין (הליכוד): << קריאה >>

- - - יש פה עוד שקר - - -

<< קריאה >> יואב קיש (הליכוד): << קריאה >>

הוא משקר. יש ח"כים שחתמו איתו. הוא משקר. הוא אומר שלא חתמו, ויש ח"כים
שחתמו. תבדוק את העובדות. זה שקר של השר מתן כהנא פה לפרוטוקול.

<< יור >> היו"ר איתן גינזבורג: << יור >>

חבר הכנסת קיש, כבר קראתי אותך לסדר פעם אחת. די.

<< קריאה >> יואב קיש (הליכוד): << קריאה >>

שלא ישקר לפרוטוקול.

<< יור >> היו"ר איתן גינזבורג: << יור >>

הוא יגיד מה שהוא רוצה. אתה הצנזור שלו? אל תפריע לו לדבר.

<< דובר_המשך >> השר לשירותי דת מתן כהנא: << דובר_המשך >>

כמו שחבר הכנסת שיקלי אמר בעצמו, יש סיכוי שארוץ בבחירות הבאות בליכוד. אם
היום היו הבחירות, הייתי מצביע להם. או כמו שדווח מפגישתו – חבר הכנסת
עמיחי שיקלי נפגש עם ראש האופוזיציה בנימין נתניהו, והשניים דנו באפשרות של
התמודדות עתידית של שיקלי בליכוד.

<< קריאה >> יואב בן צור (ש"ס): << קריאה >>

יש עוד אנשים מהסיעה שלך שנפגשו איתו.

<< קריאה >> יצחק פינדרוס (יהדות התורה): << קריאה >>

מה זה עוד אנשים? יותר מחצי סיעה.

<< קריאה >> יואב קיש (הליכוד): << קריאה >>

מתן, רק אתה ובנט.

<< דובר_המשך >> השר לשירותי דת מתן כהנא: << דובר_המשך >>

או כמו ששיקלי אמר בעצמו, ושימו לב לבחירת המילים: בנט הוא נואף פוליטי
ששייך לעבר.

<< קריאה >> מירי מרים רגב (הליכוד): << קריאה >>

- - -

<< יור >> היו"ר איתן גינזבורג: << יור >>

חברת הכנסת רגב, אני מבקש ממך לצאת החוצה. די, כבר קראתי לך שלוש פעמים.
אי-אפשר ככה.

<< קריאה >> מאי גולן (הליכוד): << קריאה >>

אבל מירי הייתה דווקא כל כך בשקט.

<< יור >> היו"ר איתן גינזבורג: << יור >>

היא מפריעה כל הזמן. אני מתאפק, אני לא מעיר. היא נקראה כבר שלוש פעמים,
ארבע פעמים. כמה אפשר?

<< קריאה >> מאי גולן (הליכוד): << קריאה >>

הערת ביניים.

<< יור >> היו"ר איתן גינזבורג: << יור >>

תגידי לי את עד מתי.

<< קריאה >> מאי גולן (הליכוד): << קריאה >>

איתן, זאת הייתה הערת ביניים.

<< יור >> היו"ר איתן גינזבורג: << יור >>

אל תעירו בזמן שמתן כהנא מדבר. תקשיבו לדברים שלו. חברי הוועדה, שאמורים גם
להצביע, מעוניינים להקשיב.

<< קריאה >> יואב קיש (הליכוד): << קריאה >>

הוא משקר לפרוטוקול.

<< יור >> היו"ר איתן גינזבורג: << יור >>

הוא מדבר את מה שהוא רוצה לדבר, ולא את מה שאתה רוצה שהוא ידבר.

<< קריאה >> יואב קיש (הליכוד): << קריאה >>

אבל עובדתית הוא משקר. עובדתית. היושב-ראש, הוא טען שלא היה חוק.

<< קריאה >> אורית מלכה סטרוק (הציונות הדתית): << קריאה >>

איתן, אתה לא עונה. האם תיתן לנו לשאול את השאלות אחר כך?

<< יור >> היו"ר איתן גינזבורג: << יור >>

חברת הכנסת סטרוק, את מפריעה לי ולשר כהנא.

<< קריאה >> יצחק פינדרוס (יהדות התורה): << קריאה >>

מה שנכון, נכון.

<< יור >> היו"ר איתן גינזבורג: << יור >>

שלוש פעמים שאלת, ולא עניתי לך. ואני לא אשיב לך. תאפשרי למתן כהנא לדבר.

<< דובר_המשך >> השר לשירותי דת מתן כהנא: << דובר_המשך >>

וגם: הצעד של בנט הוא כמו שאשתך שוכבת עם גבר אחר. בחירת מילים מעניינת.

הצטרפת, שיקלי, לישיבה של ראשי סיעות האופוזיציה בראשות חבר הכנסת נתניהו.
בחרת בחבר הכנסת נתניהו לברך אותך לאחר נאום הבכורה שלך, ואם לא די בכל
אלה, השתתפת ונאמת בהפגנת האופוזיציה.

<< קריאה >> משה ארבל (ש"ס): << קריאה >>

אין לזה שום משמעות. אני בירכתי את נעמה לזימי. אז מה?

<< יור >> היו"ר איתן גינזבורג: << יור >>

חבר הכנסת משה ארבל, אני קורא לך פעם שנייה.

<< דובר_המשך >> השר לשירותי דת מתן כהנא: << דובר_המשך >>

אמרת שם, שסיעת ימינה כולה חטאה בחטא המשולש: שוחד, מרמה והפרת אמונים.

<< קריאה >> משה ארבל (ש"ס): << קריאה >>

ביבי נתניהו בירך אותו. אוי ואבוי.

<< יור >> היו"ר איתן גינזבורג: << יור >>

חבר הכנסת ארבל, מספיק.

<< דובר_המשך >> השר לשירותי דת מתן כהנא: << דובר_המשך >>

תזכיר לנו, האם זה לא פטרונך החדש, הוא שמואשם בכל הדברים האלה?

חבריי חברי הכנסת, כשחבר הכנסת שיקלי יקבל את זכות הדיבור, הוא יטען שהוא
לא יכול היה להמשיך איתנו, כי הפרנו הבטחות בחירות. ולכן, חבר הכנסת שיקלי,
עבר לחיקו החמים של גדול מפירי ההבטחות בפוליטיקה הישראלית אי פעם. חבר חבר
הכנסת שיקלי לחיקו החמים של גדול מפירי ההבטחות בפוליטיקה הישראלית אי פעם,
או כמו ששיקלי בעצמו אמר.

<< קריאה >> יואב בן צור (ש"ס): << קריאה >>

בנט לא הבטיח שהוא ייקח מהכסף שלו לאוכל?

<< דובר_המשך >> השר לשירותי דת מתן כהנא: << דובר_המשך >>

כמו ששיקלי אמר בעצמו, ואני מצטט: הפער בין הבטחות נתניהו למציאות, בלתי
נתפס, ולא ייאמן ששוב ושוב קונים את הבטחות הסרק האלו. אני חוזר, דברים
ששיקלי אמר על נתניהו: הפער בין הבטחות נתניהו למציאות בלתי נתפס, ולא
ייאמן ששוב ושוב קונים את הבטחות הסרק האלה.

<< קריאה >> אמיר אוחנה (הליכוד): << קריאה >>

עוד מעט תשמע דברים שאתם אמרתם.

<< קריאה >> מיכאל מלכיאלי (ש"ס): << קריאה >>

אתה רוצה לפתוח את הארכיון?

<< דובר_המשך >> השר לשירותי דת מתן כהנא: << דובר_המשך >>

אז אם קשה לך, למה קפצת לחיקו החמים של מי שמפר הכי הרבה הבטחות אי פעם
בפוליטיקה הישראלית?

<< קריאה >> אמיר אוחנה (הליכוד): << קריאה >>

אתם שברתם כל שיא, רבותיי. כל שיא.

<< דובר_המשך >> השר לשירותי דת מתן כהנא: << דובר_המשך >>

כשאנחנו באים להציל את המדינה, אתה חובר לגדול השקרנים בפוליטיקה. אתה חברת
לזה שהבטיח ב-2009 להקים ממשלת ימין, ויום אחרי הבחירות מייד פנה לאהוד ברק
ולציפי לבני.

<< קריאה >> יואב קיש (הליכוד): << קריאה >>

עכשיו ביבי הנושא, אני מבין. יפה. תברח מהאמת. תברח מהאמת.

<< יור >> היו"ר איתן גינזבורג: << יור >>

חבר הכנסת קיש, די.

<< דובר_המשך >> השר לשירותי דת מתן כהנא: << דובר_המשך >>

רק שחבר הכנסת שיקלי יבין למי הוא חבר.

<< קריאה >> יואב קיש (הליכוד): << קריאה >>

תחזור להוצאות של רעננה - - - בלפור.

<< קריאה >> אמיר אוחנה (הליכוד): << קריאה >>

אתה תהיה רקדן בלהקת בת שבע, לפני שאנחנו נשב בממשלה עם מרצ. זה אתה אמרת.
אתה, מתן כהנא, אמרת.

<< דובר_המשך >> השר לשירותי דת מתן כהנא: << דובר_המשך >>

ב-2013 הבטיח נתניהו ממשלת ימין, ורצה להשאיר את הבית היהודי מחוץ לממשלה.

<< קריאה >> יואב קיש (הליכוד): << קריאה >>

אנחנו במאדים, במאדים.

<< יור >> היו"ר איתן גינזבורג: << יור >>

חבר הכנסת קיש.

<< דובר_המשך >> השר לשירותי דת מתן כהנא: << דובר_המשך >>

ב-2015, שוב הבטיח נתניהו ימין חזק, והראשון שהוא פנה אליו במוצאי הבחירות
היה מנהיג מפלגת העבודה. אולי זה שהבטיח לנו להחיל ריבונות בבקעת הירדן? או
אולי זה שהבטיח לחבר הכנסת ברקת להיות שר האוצר? או אולי זה שהבטיח
לפייגלין להיות שר?

,

<< קריאה >> יריב לוין (הליכוד): << קריאה >>

אלה טיעונים רלוונטיים לדיון הזה?

<< דובר_המשך >> השר לשירותי דת מתן כהנא: << דובר_המשך >>

או אולי זה שהבטיח לחברת הכנסת סילמן להיות שרת הבריאות?

<< יור >> היו"ר איתן גינזבורג: << יור >>

אלה הטיעונים שלו. חבר הכנסת לוין, די.

<< קריאה >> יריב לוין (הליכוד): << קריאה >>

שום טיעון ענייני אין לך.

<< קריאה >> רם שפע (העבודה): << קריאה >>

אפשר לעשות סיכום, שמעכשיו כולם יגידו דברים ענייניים.

<< יור >> היו"ר איתן גינזבורג: << יור >>

חבר הכנסת שפע, תודה.

<< קריאה >> יריב לוין (הליכוד): << קריאה >>

אחרי זה אתה תדבר למה אתה - - -

<< קריאה >> מאי גולן (הליכוד): << קריאה >>

בוקר טוב, רם, בוקר טוב. תודה רבה שהגעת, רם שפע. באמת חיכינו לך.

<< קריאה >> רם שפע (העבודה): << קריאה >>

תגידו דברים ענייניים.

<< קריאה >> מאי גולן (הליכוד): << קריאה >>

עד עכשיו זה לא היה ענייני. חיכינו שתגיע.

<< יור >> היו"ר איתן גינזבורג: << יור >>

חברת הכנסת גולן, די.

<< דובר_המשך >> השר לשירותי דת מתן כהנא: << דובר_המשך >>

אולי, חבר הכנסת שיקלי, אתה חובר לזה שהבטיח לעידית סילמן להיות שרת
הבריאות, ולבעלה להיות איש מרכזי בסביבתו?

<< קריאה >> יריב לוין (הליכוד): << קריאה >>

אל תשקר, תפסיק לשקר.

<< קריאה >> משה ארבל (ש"ס): << קריאה >>

מי הבטיח לשיקלי להיות שגריר בחו"ל, אתה יכול לספר לנו? חבורה של נוכלים.

<< דובר_המשך >> השר לשירותי דת מתן כהנא: << דובר_המשך >>

חבריי חברי הכנסת, כשחבר הכנסת שיקלי יקבל את זכות הדיבור, הוא יטען.

<< קריאה >> מיכאל מלכיאלי (ש"ס): << קריאה >>

שרים, שגרירים.

<< יור >> היו"ר איתן גינזבורג: << יור >>

חבר הכנסת מלכיאלי, מספיק.

<< דובר_המשך >> השר לשירותי דת מתן כהנא: << דובר_המשך >>

הוא יטען שהוא לא יכול להמשיך איתנו, כי הפקרנו את ערכי הימין.

<< קריאה >> מאי גולן (הליכוד): << קריאה >>

הפקרת את המדינה, מתן. את כל האזרחים שלכם, את המצביעים שלכם הפקרתם.

<< יור >> היו"ר איתן גינזבורג: << יור >>

חברת הכנסת גולן, די. את בקריאה שלישית כבר.

<< קריאה >> עידית סילמן (ימינה): << קריאה >>

אתה יודע שהפקרת את הגיור. אל תיתמם. אתה יודע שהגיור שלך לא אמור לעבור
בקריאה שנייה ושלישית. אל תיתמם. הגיור שלך אמור לעבור בקריאה ראשונה,
ובקריאה שנייה ושלישית כבר להיות גיור של ישראל ביתנו. אל תעשה שקר בנפשך
על השולחן הזה.

<< קריאה >> משה ארבל (ש"ס): << קריאה >>

עידית, זאת לא הבטחה ליבתית.

<< קריאה >> עידית סילמן (ימינה): << קריאה >>

אל תעשה שקר בנפשך. תגיד את האמת. האמת תמיד טובה.

<< דובר_המשך >> השר לשירותי דת מתן כהנא: << דובר_המשך >>

אני מצטט את חבר הכנסת שיקלי: אתה באמת רוצה להשוות את המחויבות של בנט
ושקד לימין, למול תומכי ההתנתקות נתניהו ומירי רגב?

<< קריאה >> יצחק פינדרוס (יהדות התורה): << קריאה >>

מה הקשר?

<< דובר_המשך >> השר לשירותי דת מתן כהנא: << דובר_המשך >>

את זה אמר חבר הכנסת שיקלי. אז כשאתה תגיד שאנחנו לא מספיק ימין, בואו
ניזכר למי אתה חובר.

<< קריאה >> מירי מרים רגב (הליכוד): << קריאה >>

- - - בחזירות - - -

<< דובר_המשך >> השר לשירותי דת מתן כהנא: << דובר_המשך >>

אבל לפני שאנחנו ממשיכים.

<< קריאה >> מירי מרים רגב (הליכוד): << קריאה >>

גם חזיר - - - וגם חזיר קולינרי.

<< דובר_המשך >> השר לשירותי דת מתן כהנא: << דובר_המשך >>

דרך אגב, חבר הכנסת שיקלי, אתה פנית בשבוע שעבר לבג"ץ נגד הכנסת. פעלת את
הפעולה הכי דרמטית שאפשר נגד ערכי הימין המשפטיים, בזה שאתה פונה לבית
המשפט נגד הריבון, נגד הכנסת. בית המשפט אמר לך: אולי כדאי שתיתן קודם
לכנסת לעשות את עבודתה? אחרי שמישהו פונה לבית המשפט נגד הכנסת, הוא לא
יכול יותר לעולם להגיד שהוא ימין, בטח לא ימין משפטי.

<< קריאה >> מירי מרים רגב (הליכוד): << קריאה >>

אתה יכול להגיד.

<< דובר_המשך >> השר לשירותי דת מתן כהנא: << דובר_המשך >>

והאמת, שזה לא כל כך מפתיע, לאור זה שהנשיא לשעבר, הנשיא בדימוס אהרון ברק
אמר על נתניהו, פטרונך החדש, שהוא היה גדול מגיני מערכת המשפט.

<< קריאה >> יואב קיש (הליכוד): << קריאה >>

למה אתה כל הזמן עוסק בנתניהו? תעסוק בפרישה של שיקלי.

<< יור >> היו"ר איתן גינזבורג: << יור >>

חבר הכנסת שיקלי.

<< קריאה >> יואב קיש (הליכוד): << קריאה >>

אבל הוא לא מדבר על - - -

<< קריאה >> יואב בן צור (ש"ס): << קריאה >>

אין לו מה לומר, אז הוא מדבר על ביבי.

<< יור >> היו"ר איתן גינזבורג: << יור >>

אני לא מבין את העסק הזה.

<< קריאה >> יואב קיש (הליכוד): << קריאה >>

אז אני אדבר על הבית ברעננה חמישים מיליון, ועל ההוצאות - - -

<< דובר_המשך >> השר לשירותי דת מתן כהנא: << דובר_המשך >>

אתה כבר מדבר על זה שעה.

<< קריאה >> יואב קיש (הליכוד): << קריאה >>

דבר על המהות.

<< יור >> היו"ר איתן גינזבורג: << יור >>

חבר הכנסת קיש, חבר הכנסת קיש.

<< קריאה >> יואב קיש (הליכוד): << קריאה >>

אתם פרשתם מהסיעה.

<< קריאה >> רם שפע (העבודה): << קריאה >>

במשך שעתיים אף אחד מכם לא אמר שום דבר ענייני, ופתאום: דבר על המהות.

<< דובר_המשך >> השר לשירותי דת מתן כהנא: << דובר_המשך >>

חבר הכנסת קיש, תקשיב לטיעון.

<< קריאה >> יואב קיש (הליכוד): << קריאה >>

מתן, אתה בוורטיגו. אתה משקר פה, אתה אומר דברים לא נכונים.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי אומר שאנחנו לא מספיק ימין, אז אני אומר לו: בוא תראה למי
חברת.

<< קריאה >> יואב קיש (הליכוד): << קריאה >>

לא מספיק שהפרתם את כל ההבטחות שלכם לבוחרים.

<< קריאה >> אלי כהן (הליכוד): << קריאה >>

- - -

<< יור >> היו"ר איתן גינזבורג: << יור >>

חבר הכנסת אלי כהן, די.

<< דובר_המשך >> השר לשירותי דת מתן כהנא: << דובר_המשך >>

אהרון ברק, הנשיא בדימוס, אמר בעצמו, שנתניהו היה גדול מגיני מערכת המשפט,
גדול המגינים. זה שמנע כל ניסיון - - - של מערכת המשפט.

<< קריאה >> יואב קיש (הליכוד): << קריאה >>

נכון.

<< קריאה >> מאי גולן (הליכוד): << קריאה >>

מה אכפת לך מנתניהו?

<< יור >> היו"ר איתן גינזבורג: << יור >>

חברת הכנסת מאי גולן, בקריאה הבאה את יוצאת החוצה, אני מודיע לך.

<< דובר_המשך >> השר לשירותי דת מתן כהנא: << דובר_המשך >>

אתה בעצמך הרי הגדרת את נתניהו שהוא לא ימין. או במילים שלך: אני חושב
שנתניהו פחות מרשים בביצועים שלו כאיש ימין, ממה שהוא נתפס. הוא די חלש
בדברים האלה.

<< קריאה >> יואב קיש (הליכוד): << קריאה >>

מתן, אתה רק בניתוק מגע עם בנט, ושניכם הולכים ליפול בעוד חודש.

<< יור >> היו"ר איתן גינזבורג: << יור >>

חבר הכנסת קיש, אני קורא אותך לסדר פעם שלישית. בפעם הבאה אתה יוצא החוצה.
זאת קריאה שלישית, ובפעם הבאה אתה יוצא החוצה. בהפרעה הבאה אתה יוצא החוצה.
אי-אפשר ככה.

<< קריאה >> יואב בן צור (ש"ס): << קריאה >>

זה יואב קיש, אתה לא יכול לעשות לו את זה.

<< יור >> היו"ר איתן גינזבורג: << יור >>

הוא אומר דברים שלא לרוחכם.

<< קריאה >> יואב קיש (הליכוד): << קריאה >>

- - - אני אומר שהוא בוורטיגו.

<< יור >> היו"ר איתן גינזבורג: << יור >>

אתה לא אומר. זה בדיוק העניין, שאתה לא אומר.

<< קריאה >> משה ארבל (ש"ס): << קריאה >>

יואב קיש, אתה יכול לצאת. בנט נמצא במשכן, ויש אופנועים של וולט בכניסה.
תוכל לאכול משהו.

<< יור >> היו"ר איתן גינזבורג: << יור >>

חבר הכנסת משה ארבל, אני קורא אותך לסדר פעם שלישית.

<< דובר_המשך >> השר לשירותי דת מתן כהנא: << דובר_המשך >>

חבר הכנסת שיקלי, מי זה איש הימין שאתה חברת אליו?

<< קריאה >> משה ארבל (ש"ס): << קריאה >>

מעין שיפוטי, מעין שיפוטי.

<< דובר_המשך >> השר לשירותי דת מתן כהנא: << דובר_המשך >>

אתה טוען שאנחנו לא מספיק ימין, וחברת לזה שנאם את נאום בר אילן, והצהיר
שהפתרון בעיניו הוא שתי מדינות לשני עמים. לאיש הזה אתה חברת.

<< קריאה >> מירי מרים רגב (הליכוד): << קריאה >>

הוא לא אמר שיהודה ושומרון - - -

<< דובר_המשך >> השר לשירותי דת מתן כהנא: << דובר_המשך >>

או אולי חברת לאיש הימין שהצביע ארבע פעמים בכנסת ובממשלה בעד ההתנתקות?
אולי לאיש הזה אתה חברת? או אולי חברת לאיש הימין, שפגש את יאסר ערפאת.

<< קריאה >> מירי מרים רגב (הליכוד): << קריאה >>

אבל הוא לא חבר לתנועה האסלאמית.

<< יור >> היו"ר איתן גינזבורג: << יור >>

חברת הכנסת רגב, אני מבקש ממך לצאת מהאולם.

<< קריאה >> מירי מרים רגב (הליכוד): << קריאה >>

אני רוצה להגיד - - -

<< יור >> היו"ר איתן גינזבורג: << יור >>

לא, לא. אני מבקש ממך לצאת מהאולם.

<< קריאה >> מירי מרים רגב (הליכוד): << קריאה >>

אני רוצה להגיד - - - חתיכת מתייוון.

<< יור >> היו"ר איתן גינזבורג: << יור >>

קראתי לך יותר מדי פעמים.

<< קריאה >> מירי מרים רגב (הליכוד): << קריאה >>

מי אתה - - - מתייוון, שתטיף לנו? מעולם לא הייתי בעד ההתנתקות, מעולם לא
סירבתי פקודה.

<< יור >> היו"ר איתן גינזבורג: << יור >>

חברת הכנסת מירי רגב, לצאת מהאולם. את בקריאה שלישית, לצאת מהאולם. נא לצאת
מהאולם.

<< דובר_המשך >> השר לשירותי דת מתן כהנא: << דובר_המשך >>

לא אני אמרתי את זה. אמר את זה שיקלי.

<< קריאה >> מירי מרים רגב (הליכוד): << קריאה >>

אתה, אתה, אתה.

<< יור >> היו"ר איתן גינזבורג: << יור >>

חברת הכנסת מירי רגב, אי-אפשר ככה.

<< דובר_המשך >> השר לשירותי דת מתן כהנא: << דובר_המשך >>

אמר את זה שיקלי.

<< קריאה >> מירי מרים רגב (הליכוד): << קריאה >>

- - - לסרב פקודה, ואני רוצה להגיד לך, אתה תתבייש לך - - - שוחד פוליטי
- - -

<< דובר_המשך >> השר לשירותי דת מתן כהנא: << דובר_המשך >>

אני מצטט את מה ששיקלי אמר.

<< יור >> היו"ר איתן גינזבורג: << יור >>

חברת הכנסת מירי רגב, די.

<< דובר_המשך >> השר לשירותי דת מתן כהנא: << דובר_המשך >>

אתה באמת רוצה להשוות את המחויבות של בנט ושקד לימין, למול תומכי ההתנתקות
נתניהו ומירי רגב?

<< קריאה >> משה ארבל (ש"ס): << קריאה >>

מירי רגב, זה דיון מעין שיפוטי, ולכן תצאי החוצה.

<< יור >> היו"ר איתן גינזבורג: << יור >>

חבר הכנסת ארבל.

<< קריאה >> משה ארבל (ש"ס): << קריאה >>

מירי רגב, זה דיון מעין שיפוטי, ולכן תצאי החוצה. את מבינה? מעין שיפוטי.

<< קריאה >> מירי מרים רגב (הליכוד): << קריאה >>

זה מה שאתה - - -

<< יור >> היו"ר איתן גינזבורג: << יור >>

חברת הכנסת רגב, נא לצאת החוצה. נא לצאת, מירי רגב, החוצה, בבקשה.

<< קריאה >> מירי מרים רגב (הליכוד): << קריאה >>

- - -

<< יור >> היו"ר איתן גינזבורג: << יור >>

חברת הכנסת מירי רגב, הייתי אלייך סובלני מאוד. לא הפסקת להפריע. כל הזמן
את מפריעה. אני מבקש ממך עכשיו לצאת מהאולם, ולאפשר את קיום הדיון, ולא
להמשיך להפריע. את לא מפסיקה להפריע. זה לא יעזור. נא לצאת מהאולם.

<< קריאה >> יבגני סובה (ישראל ביתנו): << קריאה >>

אל תגידי דברים כאלה.

<< קריאה >> רם שפע (העבודה): << קריאה >>

איך את מדברת? אנשים מסתכלים עלייך.

<< קריאה >> יבגני סובה (ישראל ביתנו): << קריאה >>

מה זה הדבר הזה? מה זה ההתבטאויות האלה? מירי, תתביישי, מה זה?

<< קריאה >> יצחק פינדרוס (יהדות התורה): << קריאה >>

אני רוצה לדעת אם זה פיסטוק או גלידה רגילה, ולא עונים לי.

<< קריאה >> יבגני סובה (ישראל ביתנו): << קריאה >>

מה זה, להגיד חזיר פוליטי לשר בממשלה? הלו.

<< יור >> היו"ר איתן גינזבורג: << יור >>

חברת הכנסת רגב, נא לצאת החוצה.

<< קריאה >> מיכל וולדיגר (הציונות הדתית): << קריאה >>

עזבי שקר. אלה גם טיעונים לא ענייניים. מילא שקר. מה הקשר בין זה לבין
פורש.

<< קריאה >> ינון אזולאי (ש"ס): << קריאה >>

- - -

<< יור >> היו"ר איתן גינזבורג: << יור >>

חבר הכנסת אזולאי, די.

<< קריאה >> רם שפע (העבודה): << קריאה >>

- - - את מי שאתה רוצה, אבל חזיר?

<< קריאה >> מיכל וולדיגר (הציונות הדתית): << קריאה >>

מה זה קשור את מי הוא מנשק? מה הקשר?

<< יור >> היו"ר איתן גינזבורג: << יור >>

חברת הכנסת רגב, נא לצאת החוצה. מירי, נא לצאת החוצה. נא לצאת החוצה. זה לא
יעזור, הצעקות האלה לא יעזרו. לא יעזרו וגם לא מכבדות אותך.

<< קריאה >> משה ארבל (ש"ס): << קריאה >>

איתן, אנחנו בדיון מעין שיפוטי. תאר לך שעכשיו נשיאת העליון מוציאה את
השופטים מהאולם. ככה אתה מתנהל.

<< יור >> היו"ר איתן גינזבורג: << יור >>

ואתה הבא בתור לצאת. נא לא להפריע.

(חברת הכנסת מירי רגב יוצאת מהאולם)

<< קריאה >> משה ארבל (ש"ס): << קריאה >>

מה זה צריך להיות?

<< יור >> היו"ר איתן גינזבורג: << יור >>

אין אף אחד שמפריע בבית משפט, כמו שאתה מפריע בבית משפט.

<< קריאה >> משה ארבל (ש"ס): << קריאה >>

שואלים שאלות.

<< יור >> היו"ר איתן גינזבורג: << יור >>

אין אף אחד שמפריע, כמו שאתה מפריע.

<< קריאה >> משה ארבל (ש"ס): << קריאה >>

שואלים שאלות.

<< קריאה >> מאי גולן (הליכוד): << קריאה >>

- - -

<< יור >> היו"ר איתן גינזבורג: << יור >>

חברת הכנסת מאי גולן, את רוצה לצאת? די.

<< קריאה >> מאי גולן (הליכוד): << קריאה >>

אני לא.

<< קריאה >> יבגני סובה (ישראל ביתנו): << קריאה >>

בבית משפט ככה מתנהגים? ארבל, בבית משפט ככה מתנהגים, כמו שאתם עושים? אתם
אומרים הליך מעין שיפוטי. תגידו, בבית משפט ככה מתנהגים? הלו. איזה מסר אתם
מעבירים פה לכולם.

<< יור >> היו"ר איתן גינזבורג: << יור >>

נא להוציא את חברת הכנסת מירי רגב מהאולם.

<< קריאה >> יבגני סובה (ישראל ביתנו): << קריאה >>

שיקלי עוד לא התחיל לדבר, תראו מה עשיתם.

<< יור >> היו"ר איתן גינזבורג: << יור >>

נא להוציא אותה מהאולם.

<< קריאה >> ענבר בזק (יש עתיד): << קריאה >>

אתם אומרים שסותמים לכם פיות. אתם לא סתמתם את הפה מתחילת הדיון.

<< קריאה >> מאי גולן (הליכוד): << קריאה >>

רגע, מי את? מי את? תזכירי לי מי את. מה השם? מאיפה באת?

<< יור >> היו"ר איתן גינזבורג: << יור >>

חברת הכנסת מאי גולן.

<< קריאה >> מאי גולן (הליכוד): << קריאה >>

נורבגית? שבדית? מאיפה?

<< דובר >> ולדימיר בליאק (יש עתיד): << דובר >>

היא חברת כנסת בדיוק כמוך.

<< קריאה >> רם שפע (העבודה): << קריאה >>

תגידי, איך את מדברת?

<< קריאה >> מאי גולן (הליכוד): << קריאה >>

אני אדבר איך שאני רוצה. אל תתנשא מעליי.

<< קריאה >> ולדימיר בליאק (יש עתיד): << קריאה >>

היא חברת כנסת בדיוק כמוך, מאי. היא חברת כנסת.

<< קריאה >> מאי גולן (הליכוד): << קריאה >>

אל תחנך אותי, אל תחנך אותי.

<< קריאה >> ולדימיר בליאק (יש עתיד): << קריאה >>

תפסיקו לזלזל, תפסיקו לזלזל. היא חברת כנסת בדיוק כמוכם.

<< קריאה >> מאי גולן (הליכוד): << קריאה >>

לא ביקשתי שתחנך אותי.

<< קריאה >> ולדימיר בליאק (יש עתיד): << קריאה >>

די כבר. לא, לא, ינון, אתה לא כזה. אל תעשה את זה.

<< יור >> היו"ר איתן גינזבורג: << יור >>

חבר הכנסת בליאק.

<< קריאה >> מאי גולן (הליכוד): << קריאה >>

מוציאים פה בסיטונאות וסותמים פיות. אתה לא היית פה מתחילת הדיון.

<< יור >> היו"ר איתן גינזבורג: << יור >>

חברת הכנסת גולן, די.

<< קריאה >> מאי גולן (הליכוד): << קריאה >>

איך אפשר לא - - -

<< יור >> היו"ר איתן גינזבורג: << יור >>

היא לא פנתה אלייך, היא דיברה באופן כללי.

<< קריאה >> מאי גולן (הליכוד): << קריאה >>

- - -

<< יור >> היו"ר איתן גינזבורג: << יור >>

אל תצעקי עליי, אל תצעקי עליי. תהיי בשקט עכשיו.

<< קריאה >> מאי גולן (הליכוד): << קריאה >>

תשב אתה בשקט.

<< יור >> היו"ר איתן גינזבורג: << יור >>

תצאי החוצה, בבקשה.

<< קריאה >> מאי גולן (הליכוד): << קריאה >>

אני לא רוצה לצאת.

<< יור >> היו"ר איתן גינזבורג: << יור >>

להוציא אותה החוצה, בבקשה.

<< קריאה >> מאי גולן (הליכוד): << קריאה >>

לא, אתה לא תוציא אותי. אתה סותם פיות.

<< יור >> היו"ר איתן גינזבורג: << יור >>

תוציאו אותה החוצה.

<< קריאה >> מאי גולן (הליכוד): << קריאה >>

דיקטטור, זה מה שאתה.

<< קריאה >> יבגני סובה (ישראל ביתנו): << קריאה >>

אדוני היושב-ראש, אפשר הערה קטנה?

<< יור >> היו"ר איתן גינזבורג: << יור >>

תצאי, תצאי.

<< קריאה >> מאי גולן (הליכוד): << קריאה >>

- - -

<< קריאה >> יבגני סובה (ישראל ביתנו): << קריאה >>

אפשר לקבל עדכונים מערוץ הכנסת. מי שצוטט, כבר קיבל כותרת. אפשר להירגע. מי
שטרם צוטט, אנחנו - - -

<< קריאה >> מיכאל מלכיאלי (ש"ס): << קריאה >>

יבגני, אנשים כאן מדברים מכאב.

<< קריאה >> יבגני סובה (ישראל ביתנו): << קריאה >>

זאת ההצעה.

<< קריאה >> רם שפע (העבודה): << קריאה >>

מה זה מכאב.

<< קריאה >> יבגני סובה (ישראל ביתנו): << קריאה >>

שערוץ הכנסת או מי שמקיים את השידור, יעדכן אותנו, כי אי-אפשר להמשיך ככה
את הדיון.

<< יור >> היו"ר איתן גינזבורג: << יור >>

חבר הכנסת סובה, תודה רבה.

<< קריאה >> משה ארבל (ש"ס): << קריאה >>

מעין שיפוטי.

<< קריאה >> יבגני סובה (ישראל ביתנו): << קריאה >>

פשוט תגידו מי קיבל כותרת, וזהו.

<< קריאה >> יריב לוין (הליכוד): << קריאה >>

היושב-ראש, מאחר שאנחנו בדיון מעין משפטי - - -

<< קריאה >> מאי גולן (הליכוד): << קריאה >>

- - -

<< יור >> היו"ר איתן גינזבורג: << יור >>

חברת הכנסת גולן, נא לצאת החוצה.

(חברת הכנסת מאי גולן יוצאת מהאולם)

<< קריאה >> אמיר אוחנה (הליכוד): << קריאה >>

אדוני היושב-ראש, יום ההולדת של מאי גולן היום, לא להוציא אותה. מאי, מזל
טוב.

<< יור >> היו"ר איתן גינזבורג: << יור >>

לא ידעתי שזה אפילו יום ההולדת שלך, אבל באמת מכל הלב אני מאחל לך יום
הולדת שמח.

<< קריאה >> משה ארבל (ש"ס): << קריאה >>

רק שתדע – כן, צריך להגיד את זה: ממוצע חברי הכנסת ממוצא מזרחי שהוצאת עומד
על 90%. 90% מהמזרחים יצאו מפה. אני רק אומר. זה נתון עובדתי. כדאי שיירשם
בפרוטוקול.

<< דובר >> רם שפע (העבודה): << דובר >>

לא ייאמן.

<< קריאה >> קריאות: << קריאה >>

- - -

<< דובר >> ינון אזולאי (ש"ס): << דובר >>

זה לא מתאים לך.

<< יור >> היו"ר איתן גינזבורג: << יור >>

אתה צודק. זה לא מתאים לי, אבל זה בהחלט מתאים לך.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

זה בהחלט מתאים לך.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

זה בהחלט מתאים לך.

<< דובר >> ינון אזולאי (ש"ס): << דובר >>

- - - מדברים פה מכאב - -

<< יור >> היו"ר איתן גינזבורג: << יור >>

זה בהחלט מתאים לך, זה בהחלט מתאים לך. מאה אחוז מתאים לך.

<< דובר >> ינון אזולאי (ש"ס): << דובר >>

- - - על הזהות היהודית - - -

<< יור >> היו"ר איתן גינזבורג: << יור >>

כן, בבקשה.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

אני מבקש ממך, חבר הכנסת אזולאי - -

<< דובר >> ינון אזולאי (ש"ס): << דובר >>

- - -

<< דובר >> השר לשירותי דת מתן כהנא: << דובר >>

חבר הכנסת שיקלי, אנחנו לא מספיק ימין בשבילך, אבל אתה חובר למישהו שהצביע
בעד ההתנתקות ארבע פעמים; אנחנו לא מספיק ימין בשבילך אבל אתה חובר לזה
שכבר סיכם עם אסד ירידה מהגולן - -

<< דובר >> יריב לוין (הליכוד): << דובר >>

איזה שקרים, באמת. תפסיק לשקר כבר.

<< דובר >> השר לשירותי דת מתן כהנא: << דובר >>

אנחנו לא מספיק ימין בשבילך, אבל אתה חובר למישהו שנפגש עם יאסר ערפאת - -

<< דובר >> יריב לוין (הליכוד): << דובר >>

תפסיק לשקר.

<< דובר >> השר לשירותי דת מתן כהנא: << דובר >>

- - ואמר: "פגשתי ידיד".

<< דובר >> מיכל וולדיגר (הציונות הדתית): << דובר >>

- - אני לא מצליחה להבין איזה עובדות - -

<< דובר >> השר לשירותי דת מתן כהנא: << דובר >>

אנחנו לא מספיק ימין בשבילך אבל אתה חובר למי שחתם על הסכמי Y ולמי ששחרר
1,100 רוצחים מהכלא הישראלי. חבר הכנסת שיקלי, מה מכל הדברים האלה קרה
בממשלה הזאת? מה קרה בממשלה הזאת שהחלטת שאתה פורש מהסיעה שלך לעומת כל
הדברים שעשה האדם שאליו אתה חובר?

<< דובר >> שלמה קרעי (הליכוד): << דובר >>

מכרתם את הנגב.

<< קריאה >> קריאה: << קריאה >>

לא, אתה דאגת לנגב.

<< דובר >> שלמה קרעי (הליכוד): << דובר >>

מכרתם את הנגב.

<< יור >> היו"ר איתן גינזבורג: << יור >>

חבר הכנסת - - - אני קורא לך פעם שלישית.

<< דובר >> מיכל וולדיגר (הציונות הדתית): << דובר >>

- - -

<< יור >> היו"ר איתן גינזבורג: << יור >>

חברת הכנסת וולדיגר, אני קורא לך פעם שנייה.

<< דובר >> יואב בן צור (ש"ס): << דובר >>

תסגרו את ארז על כל טיל במקום להחזיר להם.

<< יור >> היו"ר איתן גינזבורג: << יור >>

חבר הכנסת בן צור, עוד לא קראתי לך לסדר. די.

<< דובר >> השר לשירותי דת מתן כהנא: << דובר >>

אולי אנחנו לא מספיק ימין בשבילך, ומי שכן איש ימין זה זה ש-12 שנה היה ראש
ממשלה ולא נקף אצבע בשביל ההתיישבות הצעירה גם מול ממשל אמריקני אוהד
לחלוטין - -

<< דובר >> יריב לוין (הליכוד): << דובר >>

שמר על כל ההתיישבות.

<< יור >> היו"ר איתן גינזבורג: << יור >>

חבר הכנסת לוין.

<< דובר >> השר לשירותי דת מתן כהנא: << דובר >>

- - זה שבלם בגופו - -

<< דובר >> יריב לוין (הליכוד): << דובר >>

- - -

<< יור >> היו"ר איתן גינזבורג: << יור >>

חבר הכנסת לוין, אי אפשר ככה.

<< דובר >> השר לשירותי דת מתן כהנא: << דובר >>

- - פעם אחר פעם את החוק לביטול הגירוש מצפון השומרון - -

<< דובר >> יריב לוין (הליכוד): << דובר >>

- - - על מה אתה מדבר?

<< דובר >> השר לשירותי דת מתן כהנא: << דובר >>

- - או על זה שבתקופת שלטונו איבדנו דה-פקטו את המשילות בנגב ובגליל, או
כמו שאתה אמרת – ואני מצטט אותך - -

<< דובר >> יריב לוין (הליכוד): << דובר >>

כשהמפלגה שלך הייתה כל השנים - - -

<< יור >> היו"ר איתן גינזבורג: << יור >>

חבר הכנסת לוין, מספיק כבר, אי אפשר בצורה כזאת.

<< דובר >> השר לשירותי דת מתן כהנא: << דובר >>

אני אצטט אותך, חבר הכנסת שיקלי: "למעלה מעשור ראש ממשלה, הנגב לא נמצא
בשליטת מדינת ישראל". זה אתה אמרת, חבר הכנסת שיקלי.

<< דובר >> יואב קיש (הליכוד): << דובר >>

אתם מכרתם אותו.

<< דובר >> השר לשירותי דת מתן כהנא: << דובר >>

אנחנו מכרנו אותו. 12 שנה - -

<< קריאה >> קריאה: << קריאה >>

השר מאיר כהן בממשלה שלכם אומר ש-60 שנה הוא גר בנגב, ומעולם לא היה גרוע
כמו עכשיו.

<< דובר >> השר לשירותי דת מתן כהנא: << דובר >>

- - ועוד אחר כך הם עושים ועידת משילות בנגב. 12 שנה משלתם פה, ועכשיו
נזכרתם - - -

<< דובר >> יריב לוין (הליכוד): << דובר >>

אתם הייתם אחראים על התיק של הנגב.

<< דובר >> מיכל וולדיגר (הציונות הדתית): << דובר >>

איפה היה בנט ב-12 השנים האלה? שר הביטחון - - -

<< קריאה >> קריאות: << קריאה >>

- - -

<< דובר >> יריב לוין (הליכוד): << דובר >>

על מה אתה מדבר? הסיעה שלכם הייתה אחראית.

<< יור >> היו"ר איתן גינזבורג: << יור >>

חבר הכנסת לוין, חברת הכנסת וולדיגר.

<< דובר >> יריב לוין (הליכוד): << דובר >>

זאת הייתה דרישה שלכם בכל ממשלה שקמה.

<< דובר >> השר לשירותי דת מתן כהנא: << דובר >>

חבריי חברי הכנסת, חבר הכנסת לוין.

<< דובר >> יריב לוין (הליכוד): << דובר >>

מה עשיתם? כלום.

<< דובר >> יואב בן צור (ש"ס): << דובר >>

הם מפנים את חומש.

<< דובר >> השר לשירותי דת מתן כהנא: << דובר >>

בכל פעם שחבר הכנסת שיקלי יגיד שהפרנו הבטחה בזה שאנחנו יושבים עם השמאל
תזכרו שהוא אמר על מרצ את הדברים הבאים כשהוא נשאל. אני מצטט: "ימינה לא
מחרימה אף מפלגה שמכבדת את ישראל כיהודית ודמוקרטית. אנחנו לא רוצים לבוא
עם אזיקים לשולחן המשא ומתן". את זה שיקלי אמר בעצמו.

<< דובר >> אמיר אוחנה (הליכוד): << דובר >>

גם אתם אמרתם את זה, אבל הוא עמד בזה. אתם הפרתם את זה. אתם הקמתם עם רע"מ.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת אוחנה.

<< דובר >> השר לשירותי דת מתן כהנא: << דובר >>

בכל פעם ששיקלי יגיד שזה לא בסדר שאנחנו בקואליציה עם רע"מ תזכרו מה שהוא
אמר תוך כדי הפרעות בלוד: "אסור שנראה את החברה הערבית כמקשה אחת" - -

<< קריאה >> קריאות: << קריאה >>

מה זה קשור?

<< דובר >> השר לשירותי דת מתן כהנא: << דובר >>

"אסור שנבטל בזלזול את אלה שמושיטים יד לעיצובו של עתיד משותף". על המסר
הזה חבר הכנסת שיקלי חזר כמה וכמה פעמים, שאין לו שום בעיה עם ישיבה עם
רע"מ באותה קואליציה.

<< דובר >> אמיר אוחנה (הליכוד): << דובר >>

אבל אתם אמרתם שלא תשבו עם רע"מ.

<< יור >> היו"ר איתן גינזבורג: << יור >>

חבר הכנסת אוחנה.

<< דובר >> אמיר אוחנה (הליכוד): << דובר >>

- - -

<< יור >> היו"ר איתן גינזבורג: << יור >>

חבר הכנסת אוחנה, די, אני מבקש לא להפריע.

<< דובר >> השר לשירותי דת מתן כהנא: << דובר >>

אנחנו דנים עכשיו בפרישה של שיקלי ואנחנו אומרים - -

<< דובר >> אמיר אוחנה (הליכוד): << דובר >>

- - - את כל ההבטחות שהבטחתם לבוחרים. בזה אנחנו דנים.

<< דובר >> השר לשירותי דת מתן כהנא: << דובר >>

- -אנחנו מראים עכשיו ששיקלי תמך בישיבה עם מנסור עבאס. בכל פעם ששיקלי
יגיד שזה לא בסדר שהקמנו ממשלת אחדות תזכרו, חבריי, מה שהוא אמר: - -

<< דובר >> יואב קיש (הליכוד): << דובר >>

ממשלת שמאל.

<< דובר >> השר לשירותי דת מתן כהנא: << דובר >>

- - "אני עם נפתלי ואחריו במאמצים להקמת ממשלה – ממשלת ימין תחילה; ואם זה
לא מסתייע אז ממשלת אחדות. סומך על נפתלי ומהלכיו מלא מלא. בקיצור – אגרוף
אחד".

<< דובר >> מיכאל מלכיאלי (ש"ס): << דובר >>

עד שהוא הבין שהוא נוכל ורמאי.

<< דובר >> השר לשירותי דת מתן כהנא: << דובר >>

חברים, את כל הדברים האלה חבר הכנסת שיקלי אמר. ציטטתי בדבריו.

<< דובר >> משה ארבל (ש"ס): << דובר >>

מעין שיפוטי, מעין שיפוטי.

<< דובר >> השר לשירותי דת מתן כהנא: << דובר >>

חבר הכנסת שיקלי, אנחנו בחרנו לקחת אחריות ולהקים ממשלת אחדות; ממשלה
שדואגת לעם ישראל ומוודאת שערכי הימין לא נפגעים. אנחנו הקמנו ממשלה אחרי
ארבע מערכות בחירות כשמדינת ישראל הייתה בדרך לתהום ולכאוס שלטוני - -

<< דובר >> משה ארבל (ש"ס): << דובר >>

אני מבקש מהפרוטוקולים לסמן מירכאות לפני כל קטע של מתן כהנא. כל מילה שם
שקר.

<< יור >> היו"ר איתן גינזבורג: << יור >>

אני קורא אותך לסדר. אתה בקריאה שנייה.

<< דובר >> משה ארבל (ש"ס): << דובר >>

שיירשם בפרוטוקול.

<< יור >> היו"ר איתן גינזבורג: << יור >>

אתה בקריאה שנייה.

<< דובר >> השר לשירותי דת מתן כהנא: << דובר >>

העברנו ממשלה שהעבירה תקציב לאחר שנתיים בלי תקציב - -

<< דובר >> שלמה קרעי (הליכוד): << דובר >>

תקציב מחוסר. התעקשנו - - -

<< יור >> היו"ר איתן גינזבורג: << יור >>

- - - האמת שאתה כבר בשלישית.

<< דובר >> השר לשירותי דת מתן כהנא: << דובר >>

- - גם אתה, שיקלי, מבין את המשמעות. תקציב עם בשורות בכל התחומים, ואתה
התנגדת.

<< דובר >> מיכאל מלכיאלי (ש"ס): << דובר >>

אל תתגאה בתקציב כזה. הרעבתם אנשים.

<< יור >> היו"ר איתן גינזבורג: << יור >>

חבר הכנסת מלכיאלי, די.

<< דובר >> השר לשירותי דת מתן כהנא: << דובר >>

- - הקמנו ממשלה שחילצה את ישראל מגל הדלתא, מגל האומיקרון בלי לרסק את
אזרחי ישראל; הקמנו ממשלה שהשיבה את ילדי ישראל למערכת החינוך; הקמנו ממשלה
שהורידה את אחוז האבטלה וריפאה את המשק הישראלי; הקמנו ממשלה שמקרבת את
היהודים ליהדות בלי כפייה - -

<< דובר >> מיכאל מלכיאלי (ש"ס): << דובר >>

את הרפורמים. את הרפורמים קירבתם.

<< דובר >> השר לשירותי דת מתן כהנא: << דובר >>

- - הקמנו ממשלה - -

<< דובר >> מיכאל מלכיאלי (ש"ס): << דובר >>

את הרפורמים קירבתם. תתבייש לך.

<< דובר >> יואב קיש (הליכוד): << דובר >>

לא להפריע, לא להפריע. זה נאום בחירות. הוא - - - הוא - - - בחירות.

<< דובר >> יואב בן צור (ש"ס): << דובר >>

תחתן גויים, תחתן גויים.

<< יור >> היו"ר איתן גינזבורג: << יור >>

השר כהנא - -

<< דובר >> ענבר בזק (יש עתיד): << דובר >>

סליחה, רפורמים הם לא יהודים? הם יהודים לא פחות ממך.

<< דובר >> מיכאל מלכיאלי (ש"ס): << דובר >>

את הרפורמים קירבתם.

<< דובר >> ענבר בזק (יש עתיד): << דובר >>

נכון, הם יהודים.

<< דובר >> ינון אזולאי (ש"ס): << דובר >>

אתם - - - את היהדות - -

<< יור >> היו"ר איתן גינזבורג: << יור >>

חבר הכנסת אזולאי.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

אני קורא אותך לסדר פעם שלישית.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

אני קורא אותך לסדר פעם שלישית.

<< דובר >> ינון אזולאי (ש"ס): << דובר >>

- - - לדבר.

<< יור >> היו"ר איתן גינזבורג: << יור >>

אני קורא אותך לסדר פעם שלישית. אתה בקריאה שלישית עכשיו. די. הוא ידבר על
מה שהוא רוצה ואתה לא תפריע לו.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

אתה לא תפריע לו.

<< דובר >> ינון אזולאי (ש"ס): << דובר >>

- - -

<< דובר >> יואב בן צור (ש"ס): << דובר >>

יש גבול, איתן, יש גבול.

<< דובר >> השר לשירותי דת מתן כהנא: << דובר >>

חבר הכנסת אזולאי, אתה עושה חילול השם נוראי. ההתנהגות שלך, חבר הכנסת
אזולאי, היא חילול השם - -

<< דובר >> יואב בן צור (ש"ס): << דובר >>

חילול השם הגדול זה מה שאתה עושה, לא מה שאחרים עושים. תתבייש.

<< דובר >> ינון אזולאי (ש"ס): << דובר >>

- - -

<< דובר >> השר לשירותי דת מתן כהנא: << דובר >>

כשאני קידשתי שם שמים בצבא, כשאני התפללתי בעמדת הסוואה – מה אתה עשית?

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

חבר הכנסת ינון אזולאי.

<< דובר >> מיכאל מלכיאלי (ש"ס): << דובר >>

ריסקת את הרבנות, ריסקת את הכשרות.

<< דובר >> השר לשירותי דת מתן כהנא: << דובר >>

כשאני נלחמתי בטייסת לשמור כשרות, כשאני נלחמתי על הכשרות בטייסת – מה אתה
עשית?

<< דובר >> מיכאל מלכיאלי (ש"ס): << דובר >>

זקנתך מביישת את צעירותך.

<< יור >> היו"ר איתן גינזבורג: << יור >>

חבר הכנסת מלכיאלי - -

<< דובר >> השר לשירותי דת מתן כהנא: << דובר >>

מה אתה עשית? - - - אתה לא תלמד אותי שום דבר על יהדות - -

<< דובר >> יואב בן צור (ש"ס): << דובר >>

תפסיק להיות יהיר - -

<< קריאה >> ינון אזולאי (ש"ס): << קריאה >>

- - -

<< דובר >> יואב בן צור (ש"ס): << דובר >>

- - תפסיק להיות יהיר. אנשים עשו דברים גם - - -

<< יור >> היו"ר איתן גינזבורג: << יור >>

חבר הכנסת בן צור.

<< דובר >> השר לשירותי דת מתן כהנא: << דובר >>

חבר הכנסת אזולאי, אתה עושה חילול השם, אתה עושה חילול השם - -

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

חבר הכנסת ינון אזולאי.

<< דובר >> השר לשירותי דת מתן כהנא: << דובר >>

חבר הכנסת ינון אזולאי, אתה עושה חילול השם נוראי. אתה מרחיק אנשים
מהיהדות - -

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

חבר הכנסת ינון אזולאי, אני קורא לך לסדר פעם שלישית.

<< דובר >> השר לשירותי דת מתן כהנא: << דובר >>

- - כל מי שמסתכל עליך אומר לעצמו שהוא צריך לברוח - - -

<< דובר >> ינון אזולאי (ש"ס): << דובר >>

אין לך זכות - - -

<< יור >> היו"ר איתן גינזבורג: << יור >>

אתה בקריאה שלישית. די. מספיק.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

הוא יכול להגיד מה שהוא רוצה ואתה לא תפריע לו.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

אתה לא יכול להפריע לו.

<< דובר >> ינון אזולאי (ש"ס): << דובר >>

הוא לא יכול - - -

<< יור >> היו"ר איתן גינזבורג: << יור >>

אתה לא יכול להפריע לו. אתה בקריאה שלישית.

<< דובר >> ינון אזולאי (ש"ס): << דובר >>

- - - יהדות - - -

<< יור >> היו"ר איתן גינזבורג: << יור >>

אתה בקריאה שלישית.

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

אתה בקריאה שלישית, ולא תפריע לו.

<< דובר >> השר לשירותי דת מתן כהנא: << דובר >>

מעניין – על החמץ בפסח זה די מעניין כי שנה שעברה זה היה אותו דבר.

<< דובר >> מיכאל מלכיאלי (ש"ס): << דובר >>

לא נכון, לא נכון.

<< דובר >> השר לשירותי דת מתן כהנא: << דובר >>

אותו דבר בדיוק.

<< דובר >> מיכאל מלכיאלי (ש"ס): << דובר >>

לא היה שר שנתן הנחיה. אתה טועה פעם נוספת.

<< דובר >> השר לשירותי דת מתן כהנא: << דובר >>

שר הבריאות היה מהליכוד - -

<< דובר >> מיכאל מלכיאלי (ש"ס): << דובר >>

לא היה שר שנתן הנחיה להכניס חמץ.

<< דובר >> השר לשירותי דת מתן כהנא: << דובר >>

- - סגן שר הבריאות יושב פה. הוא יעיד. אותו דבר בדיוק.

<< דובר >> מיכאל מלכיאלי (ש"ס): << דובר >>

לא היה. אתם משקרים פעם נוספת. ממשלה של רפורמים.

<< דובר >> השר לשירותי דת מתן כהנא: << דובר >>

בג"ץ היה אותו דבר - -

<< דובר >> יואב קיש (הליכוד): << דובר >>

- - -

<< דובר >> יואב בן צור (ש"ס): << דובר >>

אבל הוא אומר שזה בסדר. מה אתה רוצה? שר הדתות אומר שזה בסדר להכניס חמץ
לבתי חולים.

<< דובר >> השר לשירותי דת מתן כהנא: << דובר >>

הלוואי כל עם ישראל ישמרו כשרות; הלוואי כל עם ישראל לא יאכלו חמץ בפסח - -

<< דובר >> מיכאל מלכיאלי (ש"ס): << דובר >>

איך ישמרו - - -

<< דובר >> השר לשירותי דת מתן כהנא: << דובר >>

- - אבל כמו שאתם מתנהגים עוד ועוד אנשים רק יברחו.

<< יור >> היו"ר איתן גינזבורג: << יור >>

השר כהנא - -

<< דובר >> השר לשירותי דת מתן כהנא: << דובר >>

הקמנו ממשלה - - -

<< דובר >> יואב בן צור (ש"ס): << דובר >>

זה שמרית מאיר. תקרא מהדף, עזוב.

<< דובר >> השר לשירותי דת מתן כהנא: << דובר >>

הקמנו ממשלה שמכפילה את ההתיישבות ברמת הגולן; ממשלה שהעומד בראשה - -

<< דובר >> שלמה קרעי (הליכוד): << דובר >>

נוכל ורמאי.

<< דובר >> ינון אזולאי (ש"ס): << דובר >>

- - -

<< דובר >> השר לשירותי דת מתן כהנא: << דובר >>

- - מקים קואליציות נגד איראן, מתקן את כל מה שהקודם השאיר - -

<< דובר >> יואב בן צור (ש"ס): << דובר >>

ראינו, ראינו.

<< דובר >> השר לשירותי דת מתן כהנא: << דובר >>

- - את מה שהקודם - - - את איראן למקום הכי קרוב אי פעם לפצצה גרעינית - -

<< יור >> היו"ר איתן גינזבורג: << יור >>

חבר הכנסת בן צור, קריאה ראשונה.

<< דובר >> יואב קיש (הליכוד): << דובר >>

מתן, אתה מבין שאנחנו הולכים לבחירות אז התחלת קמפיין.

<< דובר >> השר לשירותי דת מתן כהנא: << דובר >>

- - כל הדברים האלה - -

<< דובר >> יואב קיש (הליכוד): << דובר >>

הכול שקרים.

<< יור >> היו"ר איתן גינזבורג: << יור >>

חבר הכנסת קיש, נא לצאת מהאולם.

<< דובר >> השר לשירותי דת מתן כהנא: << דובר >>

- - ראש הממשלה החדש מתקן.

<< קריאה >> קריאה: << קריאה >>

מעין שיפוטי, מעין שיפוטי.

<< דובר >> יואב בן צור (ש"ס): << דובר >>

הוא רצה לאזן את האשכנזים.

<< דובר >> יואב קיש (הליכוד): << דובר >>

אני בשנייה.

<< יור >> היו"ר איתן גינזבורג: << יור >>

אתה בשלישית. נא לצאת מהאולם.

<< דובר >> משה ארבל (ש"ס): << דובר >>

עכשיו עם קיש יחד זה 80% מזרחים. ביזיון.

<< דובר >> השר לשירותי דת מתן כהנא: << דובר >>

מסתבר, חבר הכנסת שיקלי, שגם אתה בעצם לא פסלת עד שהלחץ שבר אותך והחלטת
לברוח מאחריות.

חבר הכנסת שיקלי, פרשת מאיתנו כי דאגת לעתידך הפוליטי - -

<< דובר >> יצחק פינדרוס (יהדות התורה): << דובר >>

מה אתה אומר? מה אתה אומר? איפה הייתם מציעים לו שגריר?

<< דובר >> השר לשירותי דת מתן כהנא: << דובר >>

כנראה, הכרת טוב מאיתנו את פטרונך החדש - -

<< דובר >> יואב בן צור (ש"ס): << דובר >>

שיקלי, אם תחזור עכשיו אתה מקבל איזה שר שאתה רוצה, אפילו את שר הדתות.

<< דובר >> השר לשירותי דת מתן כהנא: << דובר >>

- - כנראה, הכרת טוב מאתנו את פטרונך החדש וידעת - -

<< דובר >> ינון אזולאי (ש"ס): << דובר >>

- - -

<< יור >> היו"ר איתן גינזבורג: << יור >>

חבר הכנסת אזולאי, מספיק.

<< דובר >> השר לשירותי דת מתן כהנא: << דובר >>

- - מה מצפה למי שישים את טובת המדינה לפני טובתו האישית; פרשת מאיתנו כי
לא היה לך האומץ לעבור את מה שאנחנו עוברים, את מה שעוברת חברתנו עידית
סילמן - -

<< דובר >> עידית סילמן (ימינה): << דובר >>

לא, לא, אל תקטין אותי פעם נוספת. תודה. אל תקטין, מתן.

<< דובר >> השר לשירותי דת מתן כהנא: << דובר >>

חברת הכנסת סילמן, אני מגדיל אותך. אני מגדיל אותך מאוד.

<< דובר >> עידית סילמן (ימינה): << דובר >>

לא. אז, מתן, אני לא הקטנתי אותך, אל תקטין אותי.

<< יור >> היו"ר איתן גינזבורג: << יור >>

חברת הכנסת סילמן, אני מבקש לא להפריע.

<< דובר >> מיכל וולדיגר (הציונות הדתית): << דובר >>

כל הדיון הזה הוא לא אישי.

<< יור >> היו"ר איתן גינזבורג: << יור >>

חברת הכנסת וולדיגר, אני מבקש לא להפריע.

<< דובר >> השר לשירותי דת מתן כהנא: << דובר >>

פרשת מאיתנו כי לא הבנת שפוליטיקה זה לא תכנית כבקשתך, כי לא היית מוכן
להילחם עבור אזרחי ישראל במצב הפוליטי שנוצר. לא הסכמת לקחת אחריות. כי
מבחינתך אם זה לא בדיוק כמו שאתה רוצה אז עדיף לשבור את הכלים בדיוק כמו
שיועץ הסתרים החדש שלך, ראש מפלגת תקומה, מייעץ לך.

חבריי חברי הכנסת, חברי הוועדה, אנחנו חיכינו לשיקלי, קיווינו שחבר הכנסת
שיקלי יתעשת; קיווינו שלפחות בחלק מההצבעות הוא יהיה ענייני כמו שסיכמנו
אחרי שהוא עזב, אבל חבר הכנסת שיקלי בשלו – עבר צד על מלא. 754 פעמים חבר
הכנסת שיקלי הצביע נגדנו - -

<< דובר >> יריב לוין (הליכוד): << דובר >>

היה לכם סיכום איתו - - -

<< דובר >> השר לשירותי דת מתן כהנא: << דובר >>

754 פעמים הוא הצביע נגדנו - -

<< דובר >> אמיר אוחנה (הליכוד): << דובר >>

זה כלום לעומת מספר הפעמים שאתם הצבעתם נגד הבטחות לבוחרים שלכם.

<< יור >> היו"ר איתן גינזבורג: << יור >>

חבר הכנסת לוין, למה דווקא אתה? חבר הכנסת אוחנה, מה קרה לכם?

<< דובר >> השר לשירותי דת מתן כהנא: << דובר >>

- - כולל ממש לאחרונה - -

<< יור >> היו"ר איתן גינזבורג: << יור >>

הוא בזכות טיעון. אתה ישבת בתפקידי. מה קרה לך?

<< דובר >> יריב לוין (הליכוד): << דובר >>

אבל על מה אנחנו דנים פה? הוא אומר בעצמו שהיה לו סיכום איתו שהוא יכול
לעזוב. אז על מה הוא מדבר?

<< יור >> היו"ר איתן גינזבורג: << יור >>

תן לו להגיד מה שהוא רוצה. ממתי הפכת פה לצנזור? לא מבין את זה. תכף ישמעו
דברים אחרים. די.

<< דובר >> יריב לוין (הליכוד): << דובר >>

אבל על מה - - -

<< יור >> היו"ר איתן גינזבורג: << יור >>

אני לא מבין על מה אתה מלין.

<< דובר >> יריב לוין (הליכוד): << דובר >>

אני לא מלין, אני שואל על מה הדיון.

<< יור >> היו"ר איתן גינזבורג: << יור >>

אל תשאל שאלות. תן לו - - - הוא בדברי פתיחה. תן לו לומר את מה שהוא רוצה.

<< דובר >> יריב לוין (הליכוד): << דובר >>

- - -

<< דובר >> השר לשירותי דת מתן כהנא: << דובר >>

הגענו לסיכום שהוא יצביע בעד חוק האזרחות והוא הצביע נגד - -

<< דובר >> יריב לוין (הליכוד): << דובר >>

לא הבנתי – מה זה? הוא הגיע איתם לסיכום אז על מה אנחנו פה?

<< דובר >> השר לשירותי דת מתן כהנא: << דובר >>

הוא הצביע נגד, כולל על סעיפים שהוא אמור להאמין בהם - -

<< דובר >> יצחק פינדרוס (יהדות התורה): << דובר >>

אבל חוק האזרחות היה לפני חצי שנה. אתה צריך לבוא מיד אחרי כן.

<< דובר >> השר לשירותי דת מתן כהנא: << דובר >>

חבר הכנסת פינדרוס, אנחנו חיכינו וחיכינו וחיכינו, קיווינו שיבוא - -

<< דובר >> יצחק פינדרוס (יהדות התורה): << דובר >>

מה קרה החודש. תגיד לנו מה קרה החודש.

<< דובר >> השר לשירותי דת מתן כהנא: << דובר >>

חבר הכנסת שיקלי עד היום האחרון של כנס החורף המשיך להצביע נגדנו.

<< דובר >> יצחק פינדרוס (יהדות התורה): << דובר >>

אז הוא היה צריך לפנות.

<< דובר >> השר לשירותי דת מתן כהנא: << דובר >>

אין-ספור התבטאויות נגדנו. חברים, כל מעשה, כל הצבעה, כל חוק שהוא הצביע
נגדנו, כל חוק שהוא העביר לא עומדים בפני עצמם – זאת המסה.

<< דובר >> מיכל וולדיגר (הציונות הדתית): << דובר >>

הוא הצביע איתכם.

<< דובר >> השר לשירותי דת מתן כהנא: << דובר >>

המסה של הדברים, המסה המצטברת – הם שממחישים - -

<< דובר >> יצחק פינדרוס (יהדות התורה): << דובר >>

איזה חוקים היו בחודש האחרון? תגיד לי. אני רוצה לדון.

<< דובר >> השר לשירותי דת מתן כהנא: << דובר >>

הם שממחישים את גמירת האומר של חבר הכנסת שיקלי לפרוש מהסיעה.

<< יור >> היו"ר איתן גינזבורג: << יור >>

חבר הכנסת פינדרוס, בזמנך תדבר.

<< דובר >> יצחק פינדרוס (יהדות התורה): << דובר >>

אני שואל אותו - - -

<< דובר >> השר לשירותי דת מתן כהנא: << דובר >>

אני מסיים. חברי הוועדה הנכבדים, לאור ההתנהלות שהוצגה בחומרים שהונחו
בפניכם איננו רואים עוד מקום להמשך חברותו של חבר הכנסת עמיחי שיקלי בסיעת
ימינה. כפי שהוצג בבקשת הסיעה המצב המשפטי בפנינו פשוט, ברור וחד-משמעי:
חבר הכנסת שיקלי ביצע כל מעשה אפשרי על מנת לפרוש מסיעת ימינה. הוא פועל
באופן אקטיבי נגד הסיעה ובמטרה ברורה לפגוע בה ובראשיה. את התופעה הפסולה
הזאת בדיוק דרשו חברי הכנסת לגדוע אחרי התרגיל המסריח ב-1990. התקדימים
ידועים לכולכם, ובהתאם לכך אני קורא לכם להצביע בעד הכרזתו של חבר הכנסת
שיקלי כעל מי שפרש מסיעת ימינה. תודה.

<< דובר >> אורית מלכה סטרוק (הציונות הדתית): << דובר >>

עכשיו אפשר לשאול אותו שאלות?

<< יור >> היו"ר איתן גינזבורג: << יור >>

תודה רבה לשר מתן כהנא.

<< דובר >> אורית מלכה סטרוק (הציונות הדתית): << דובר >>

אדוני היושב-ראש, אפשר לשאול שאלות?

<< יור >> היו"ר איתן גינזבורג: << יור >>

לא.

<< דובר >> אורית מלכה סטרוק (הציונות הדתית): << דובר >>

למה לא?

<< יור >> היו"ר איתן גינזבורג: << יור >>

כי אני מנהל את הדיון כרגע ולא את.

<< דובר >> אורית מלכה סטרוק (הציונות הדתית): << דובר >>

מה הקשר?

<< יור >> היו"ר איתן גינזבורג: << יור >>

זה הקשר.

<< דובר >> אורית מלכה סטרוק (הציונות הדתית): << דובר >>

זה מעין שיפוטי. אנחנו רוצים לשאול שאלות על מה שהוא אמר.

<< יור >> היו"ר איתן גינזבורג: << יור >>

לא, לא, לא עכשיו.

<< דובר >> אורית מלכה סטרוק (הציונות הדתית): << דובר >>

אז מתי כן?

<< יור >> היו"ר איתן גינזבורג: << יור >>

כשאני אחליט.

<< דובר >> מיכאל מלכיאלי (ש"ס): << דובר >>

אנחנו התאפקנו עד עכשיו.

<< יור >> היו"ר איתן גינזבורג: << יור >>

אתה תמשיך להתאפק. אני סומך על מידת האיפוק שלך.

<< דובר >> אורית מלכה סטרוק (הציונות הדתית): << דובר >>

איתן, אז תגיד לו להישאר כדי שנוכל לשאול.

<< יור >> היו"ר איתן גינזבורג: << יור >>

סליחה, אל תפריעי לי.

<< דובר >> אורית מלכה סטרוק (הציונות הדתית): << דובר >>

אני לא מפריעה. יש לנו שאלות. אני מבקשת ממך.

<< יור >> היו"ר איתן גינזבורג: << יור >>

את כן מפריעה. את לא שמה לב שבשאלותייך את מפריעה.

<< דובר >> אורית מלכה סטרוק (הציונות הדתית): << דובר >>

אני מבקשת שתגיד לו להישאר כדי שנוכל לשאול אותו שאלות.

<< יור >> היו"ר איתן גינזבורג: << יור >>

ישיב לדברים עורך הדין גיא בוסי.

<< דובר >> גיא בוסי: << דובר >>

חברים, אני מבקש להתעלם לחלוטין מדבריו של השר כהנא. אסור לו בתכלית האיסור
להיות כאן. אני מבקש לצטט את סעיפי החוק הרלוונטיים, ואני מבקש לצטט את
סעיפי החוק הרלוונטיים ואני מבקש, אדוני, החלטה.

<< דובר >> אמיר אוחנה (הליכוד): << דובר >>

להגביר את המיקרופון.

<< יור >> היו"ר איתן גינזבורג: << יור >>

אין הגברת מיקרופונים. אתם לא יודעים את זה? אין דרך כזאת. פשוט תהיו בשקט.
פשוט תתאמצו לשמוע. גם תתאפקו בשקט וגם תתאמצו לשמוע. זה שני דברים קשים
לעשות בבת אחת אבל יחד נשתדל. כן, עורך דין בוסי.

<< דובר >> גיא בוסי: << דובר >>

אני מצטט מהתקנון: "חבר הכנסת שעניינו נדון בוועדה" – הכוונה, כמובן, לחבר
הכנסת שיקלי – "רשאי להיות מיוצג על-ידי עורך דין או על-ידי חבר כנסת אחר".
הווה אומר שאסור לצד השני – פשוט אסור בתכלית האיסור. מה שהתבצע כאן זאת
חקיקה שיפוטית אסורה. אסור לו להיות כאן. אני מבקש שקט - -

<< דובר >> רם שפע (העבודה): << דובר >>

ביקשת גם קודם שקט?

<< דובר >> גיא בוסי: << דובר >>

ראית שהוא הפריע לי. אני מבקש שתעיר לחבר הכנסת שפע.

<< דובר >> מיכל וולדיגר (הציונות הדתית): << דובר >>

אבל, רם, לך לא יעירו. אתה יכול לדבר חופשי כי הוא לא יעיר לך.

<< יור >> היו"ר איתן גינזבורג: << יור >>

גם לעורך דין בוסי הוא לא יכול.

<< דובר >> מיכל וולדיגר (הציונות הדתית): << דובר >>

רם הפריע ואתה לא הערת לו. רק אמרתי שאתה גם לא תעיר לו.

<< קריאה >> קריאה: << קריאה >>

- - -

<< יור >> היו"ר איתן גינזבורג: << יור >>

סליחה, אל תפריעי לדיון. עורך דין בוסי, בבקשה.

<< דובר >> גיא בוסי: << דובר >>

כשאמרתי שלשר כהנא אסור להיות כאן היועצת המשפטי של הוועדה אמרה שהיא לא
רואה עם זה בעיה. אני רוצה שתבינו – יש כאן שינוי סדרי בראשית. אני מבקש
שתבחנו. הרי מנסים לדבר כאן על תקדימים. אני רוצה לראות האם בפרישה של
אורלי אבקסיס ייצג אותה עורך דין; האם בפרישות הקודמות שהוזכרו כאן ייצג
עורך דין – התשובה היא לא.

אדוני, אני מבקש שתבטל את כל מה שאמר השר כהנא - -

<< דובר >> מיכאל מלכיאלי (ש"ס): << דובר >>

מבוטל ועומד.

<< דובר >> יצחק פינדרוס (יהדות התורה): << דובר >>

אזרחי ישראל מכירים את ימינה ולא מתייחסים לשום דבר ברצינות. תהיה רגוע.

<< דובר >> גיא בוסי: << דובר >>

אני מבקש החלטה, אדוני, מדוע נמצא כאן השר כהנא.

<< יור >> היו"ר איתן גינזבורג: << יור >>

אני מבקש שתמשיך את דבריך.

<< דובר >> גיא בוסי: << דובר >>

אז שיירשם בפרוטוקול שביקשתי - -

<< יור >> היו"ר איתן גינזבורג: << יור >>

אתה לא תקבע בפרוטוקול מה קבוע. אתה רוצה לומר – תאמר את דבריך, בבקשה.

<< דובר >> מיכל וולדיגר (הציונות הדתית): << דובר >>

- - -

<< יור >> היו"ר איתן גינזבורג: << יור >>

אל תעזרי לי. הוא פנה אליי, לא אלייך. את סנגורית שלו?

<< דובר >> מיכל וולדיגר (הציונות הדתית): << דובר >>

כן.

<< יור >> היו"ר איתן גינזבורג: << יור >>

הוא למד משפטים - -

<< דובר >> מיכל וולדיגר (הציונות הדתית): << דובר >>

גם אני.

<< יור >> היו"ר איתן גינזבורג: << יור >>

- - תאמיני לי – משפטן מעולה.

<< דובר >> מיכל וולדיגר (הציונות הדתית): << דובר >>

גם אני.

<< יור >> היו"ר איתן גינזבורג: << יור >>

הוא לא צריך את עזרתך.

<< דובר >> מיכל וולדיגר (הציונות הדתית): << דובר >>

מאה אחוז. ובכל זאת אני עוזרת לו.

<< יור >> היו"ר איתן גינזבורג: << יור >>

לא צריך את עזרתך.

<< דובר >> מיכל וולדיגר (הציונות הדתית): << דובר >>

בסדר.

<< דובר >> גיא בוסי: << דובר >>

אתם צריכים להבין שמה שאמר השר כהנא זה מבחינתכם אגדות האחים גרים. עזבו
שהתוכן הוא שקרי מרגל ועד צוואר, אבל בוא נדבר על העניין עצמו: אדוני,
אנחנו נמצאים כאן בבקשה להפרשה של חבר הכנסת שיקלי. כל מה שאמר השר כהנא
קשור למר נתניהו. אני חוזר: מה שעשה מר נתניהו ב-2009, מה שעשה מר נתניהו
ב-2013, מה שעשה מר נתניהו ב-2015, הבטחות של מר נתניהו; עזוב את מה שהוא
אמר נגד בית המשפט העליון.

אני רוצה לשאול את הוועדה ולקבל תשובה: מה הקשר בין זה לעניין פרישה? אני
מזכיר את סעיף 61. אתם חייבים לבצע כאן בירור עובדתי. אז אני רוצה בירור
עובדתי, אדוני, מה עניין שמיטה להר סיני? מה הקשר בין מר נתניהו לבין
הפרישה כאן? אני מבקש שתענה.

<< יור >> היו"ר איתן גינזבורג: << יור >>

לא, אני לא עונה. אתה נמצא כרגע בשלב - -

<< קריאה >> קריאות: << קריאה >>

- - -

<< דובר >> רם שפע (העבודה): << דובר >>

פעם ראשונה ששר מדבר בוועדה. איזו דרמה.

<< דובר >> גילה גמליאל (הליכוד): << דובר >>

רם, אתה נותן תקדים של שר?

<< יור >> היו"ר איתן גינזבורג: << יור >>

חברת הכנסת גמליאל, חבר הכנסת שפע, די.

<< דובר >> גילה גמליאל (הליכוד): << דובר >>

שר מדיח חבר כנסת? כמה אתם רוצים לפגוע במעמד הכנסת?

<< יור >> היו"ר איתן גינזבורג: << יור >>

עורך דין בוסי, יש לך עכשיו זמן לדבר ולהציף את טענותיך – את טענותיו של
שיקלי, יותר נכון – ואני מבקש שתעשה את זה. אל תפנה כל פעם עם בקשות
להכרעות כי זה לא יקרה. אז אני מבקש ממך כבר עכשיו לא לפנות אליי יותר
בבקשות מעין אלה.

<< דובר >> גיא בוסי: << דובר >>

אז אני מבקש לייצג את חבר הכנסת שיקלי בדרך הטובה ביותר. אדוני, אני מכבד
את זה שהוא מנהל את הדיון אבל אנחנו נכתוב בפרוטוקול. הרי כולנו בדרך לבית
המשפט המחוזי - - - הפר כאן את היסוד - -

<< יור >> היו"ר איתן גינזבורג: << יור >>

בסדר, תשיב לדברים. אל תחלק לי ציונים.

<< דובר >> גיא בוסי: << דובר >>

סליחה. מי שמנהל כאן את הדיון מרגע שהחל מפר בצורה דרמטית את ההליכים.

<< יור >> היו"ר איתן גינזבורג: << יור >>

תודה רבה. תמשיך בדבריך, בבקשה.

<< דובר >> גיא בוסי: << דובר >>

אז, אני חוזר, חברי הכנסת, אסור לכם – פשוט אסור לכם – לשמוע את השר כהנא.

<< יור >> היו"ר איתן גינזבורג: << יור >>

אמרת את זה כבר.

<< דובר >> גיא בוסי: << דובר >>

אני לא מבין – אדוני רוצה למנוע ממני לדבר? שיגיד שהוא רוצה שאני אדבר רק
כמה שהוא רוצה.

<< דובר >> יואב בן צור (ש"ס): << דובר >>

איתן, תן לו לדבר, באמת.

<< יור >> היו"ר איתן גינזבורג: << יור >>

עורך דין בוסי, אנא - -

<< דובר >> גיא בוסי: << דובר >>

אני מבקש שלא תפריע. אני לא הפרעתי לשר כהנא אפילו במעט.

<< יור >> היו"ר איתן גינזבורג: << יור >>

עורך דין בוסי, אני מבקש ממך - -

<< דובר >> גיא בוסי: << דובר >>

לא יכול - -

<< יור >> היו"ר איתן גינזבורג: << יור >>

אתה לא יכול? מה אתה אומר?

<< דובר >> רם שפע (העבודה): << דובר >>

סוללת - - - מאחורה.

<< יור >> היו"ר איתן גינזבורג: << יור >>

אני מבקש להתכנס ולהשיב לדברים ולטענות.

<< דובר >> גיא בוסי: << דובר >>

מה זאת אומרת "להשיב"? אין לי מה להשיב. אני בשלבים המקדמיים, אדוני.

<< יור >> היו"ר איתן גינזבורג: << יור >>

להשיב על הדברים כפי שהתבקשת.

<< דובר >> גיא בוסי: << דובר >>

אסור לי להעלות טענות מקדמיות? תגיד לי.

<< יור >> היו"ר איתן גינזבורג: << יור >>

אני לא יודע מה זה טענות מקדמיות.

<< דובר >> גיא בוסי: << דובר >>

לגבי השר כהנא אני עובר לטענה המקדמית מהשכינה.

<< יור >> היו"ר איתן גינזבורג: << יור >>

עורך דין בוסי, אנחנו לא בבית משפט, אין טענות מקדמיות.

<< קריאה >> קריאה: << קריאה >>

זה הליך משפטי.

<< יור >> היו"ר איתן גינזבורג: << יור >>

לא.

<< קריאה >> קריאה: << קריאה >>

זה כעין הליך משפטי.

<< דובר >> גיא בוסי: << דובר >>

אדוני לא מכיר את הפסיקה. אז אני אזכיר: בהליך של גורלובסקי - -

<< יור >> היו"ר איתן גינזבורג: << יור >>

עורך הדין בוסי, אני אומר לך – אנחנו לא בבית משפט. הדיון הוא מעין שיפוטי
במובן הזה שאנחנו בסוף מכריעים – מה שנקרא – לגורלו של אדם. אנחנו שומעים
פה את שני הצדדים, מאפשרים להם לטעון את טענותיהם. אנחנו אומרים את דעתנו
כחברי ועדה. וכך נקבע ההליך השיפוטי בדיוק כמו שהיה בהליך של חבר הכנסת
חיים כץ. על כן אין פה טענות מקדמיות, ואין פה הליכים של בית משפט ולא
פסיקות תוך כדי דיון. יש פה טענה של צד אחד, טענה של צד אחר, דברים של חברי
הכנסת והכרעה.

<< דובר >> גיא בוסי: << דובר >>

איך היועצת המשפטית יכולה להסכים לזה? סעיף 61 מחייב בירור עובדתי. מה אמר
כרגע? אני אקשיב לו, אני אקשיב להם, וזהו. לא – חובת בירור אמיתי.

<< יור >> היו"ר איתן גינזבורג: << יור >>

לא. אל תעוות את דבריי. אני אמרתי שאקשיב מצד אחד - -

<< דובר >> רם שפע (העבודה): << דובר >>

- - -

<< דובר >> גיא בוסי: << דובר >>

אני יודע שקל לך שאני אשתוק. אני רוצה לדבר.

<< יור >> היו"ר איתן גינזבורג: << יור >>

רם שפע, לא להפריע. עורך דין בוסי, אתה גם מעוות את דבריי כי זה לא מה
שאמרתי. עורך דין בוסי, אתה רוצה להתעלם מדבריי או לעוות אותם? אני אמרתי
שצד אחד טוען, צד אחד משיב, חברי הכנסת מדברים ושואלים שאלות ככל שהם
צריכים, הצדדים מסכמים ובכך אנחנו מכריעים. לא אמרתי את הדברים שאתה אמרת,
ואני מבקש ממך להגיע למצב שבו אתה טוען לדברים שיש לך לטעון לחברי הכנסת
כדי שיוכלו להכריע בדברים. בבקשה.

<< דובר >> גיא בוסי: << דובר >>

בסדר, אז אני חוזר על הטיעון המקדמי הזה שאדוני לא קיבל אותו. יתרה מכך:
תזכרו שניתנה תגובה בשמכם לבית המשפט העליון לפני יומיים. בתגובה נכתב ברחל
בתך הקטנה שהשר כהנא הוא חבר ימינה. זה שקר, זה כזב. נאמרה בשמכם אי אמירת
אמת לבית המשפט העליון. השר כהנא איננו חבר סיעת ימינה. מרגע שהתפטר הוא לא
חבר הרשות המחוקקת. הנוכחות שלו כאן זה צלם בהיכל. בית המשפט המחוזי,
כמובן, יבטל את זה - -

<< דובר >> מיכאל מלכיאלי (ש"ס): << דובר >>

גם במשרד הדתות.

<< יור >> היו"ר איתן גינזבורג: << יור >>

הוא צודק במאה אחוז.

<< דובר >> מיכאל מלכיאלי (ש"ס): << דובר >>

לא רק פה. גם במשרד הדתות זה צלם בהיכל.

<< דובר >> יואב בן צור (ש"ס): << דובר >>

גם במשרד הדתות זה צלם בהיכל, אתה צודק.

<< דובר >> מיכאל מלכיאלי (ש"ס): << דובר >>

הוא מיותר גם פה וגם שם.

<< דובר >> גיא בוסי: << דובר >>

אני פונה אליך, אדוני, בתחינה. אני מבין שהשר סימס לך משהו ומבקש שתקרא. אז
אולי תקרא. אבל אני פונה אליך בתחינה למענכם.

<< יור >> היו"ר איתן גינזבורג: << יור >>

אולי תתנהג כמו עורך דין ולא כמו חבר כנסת?

<< דובר >> גיא בוסי: << דובר >>

אני רוצה להציל אתכם מעצמכם, אנא ממך. יש פה מספיק חברי כנסת של ימינה - -

<< יור >> היו"ר איתן גינזבורג: << יור >>

אל תיתן לי עצות. תודה רבה על עצותיך.

<< דובר >> גיא בוסי: << דובר >>

אני פונה לוועדה, לא ליושב-ראש. אנא מכם, יש מספיק חברי כנסת של ימינה –
שמישהו יחליף. חבל שהדבר שהוא הלשד של הזכות לבחור ולהיבחר יזוהם.

<< דובר >> יואב בן צור (ש"ס): << דובר >>

אין להם זמן. הם כולם במשא ומתן עם הליכוד.

<< דובר >> יואב בן צור (ש"ס): << דובר >>

חבר הכנסת בן צור, די.

<< דובר >> גיא בוסי: << דובר >>

מה שהתבצע כאן זה זיהום של ההליך. אני שב וקורא לכם: אם יש לכם קשר למי
שמנהל את הדיון – תסמסו לו ותבקשו ממנו – לא ייתכן שמי שאיננו חבר סיעה –
זה בניגוד לחוק.

<< דובר >> רם שפע (העבודה): << דובר >>

שמענו.

<< דובר >> גילה גמליאל (הליכוד): << דובר >>

שר יכול להדיח חבר כנסת? אנחנו פה הריבון והוא ממשלה. יש הפרדת רשויות.

<< דובר >> גיא בוסי: << דובר >>

טיעון נוסף מקדמי, אדוני, אני מבקש לפסול את חברת הכנסת פינטו מלהשתתף
בדיון. כידוע לכם, חברת הכנסת פינטו היא חברת כנסת נורבגית – שיהיה לי ברור
– אין לי שום טענה לגבי הנורבגיות - -

<< קריאה >> קריאות: << קריאה >>

מה הקשר? מה זה קשור השטויות האלה?

<< קריאה >> קריאה: << קריאה >>

רגע, תשמעו.

<< יור >> היו"ר איתן גינזבורג: << יור >>

חברי הכנסת, אנא, אל תפריעו לו.

<< דובר >> יואב בן צור (ש"ס): << דובר >>

תשמעו עד הסוף.

<< דובר >> ולדימיר בליאק (יש עתיד): << דובר >>

- - -

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת בן צור, חבר הכנסת בליאק, תודה.

<< דובר >> גיא בוסי: << דובר >>

אין לי שום טענה לגבי הנורבגים. כמו שחלקכם הלא מבוטל יודעים הנורבגים זאת
המצאה שסייעתי להקים אותה משפטית. אלא מאי, מי שהחליף אותה כנורבגי זה השר
כהנא. אתם מבינים מה קורה כאן? הפרנסה של חברת הכנסת פינטו תלויה בכהנא.
תארו לעצמכם שאני מפרנס את חבר הכנסת בגין – האם ייתכן שהוא יהיה במקום הזה
וישמע את הטיעון שלי? לא ייתכן. תחשבו, יש כאן חרב מעל ראשה של חברת הכנסת
פינטו, שאני מאוד מכבד וגם מכיר אותה. אסור לה להיות בדיון. זה ניגוד
עניינים מובנה. אני מבקש החלטה בעניין הזה או התייחסות של היועצת המשפטית.

<< דובר >> רם שפע (העבודה): << דובר >>

זה טיעונים חלשים.

<< יור >> היו"ר איתן גינזבורג: << יור >>

תמשיך, בבקשה.

<< דובר >> גיא בוסי: << דובר >>

לא, אני רוצה התייחסות.

<< יור >> היו"ר איתן גינזבורג: << יור >>

לא תהיה. לא כרגע.

<< דובר >> גיא בוסי: << דובר >>

אני מבקש התייחסות של היועצת המשפטית.

<< יור >> היו"ר איתן גינזבורג: << יור >>

לא כרגע. תמשיך בטיעוניך.

<< דובר >> גיא בוסי: << דובר >>

זה טיעון מקדמי שצריך לשמוע אותו. אני מבקש - -

<< יור >> היו"ר איתן גינזבורג: << יור >>

אנחנו לא בבית משפט, אין פה סדר דין אזרחי, אין פה - - - נא להמשיך בדברים.

<< דובר >> גיא בוסי: << דובר >>

לא, אני לא רוצה להמשיך בדברים - -

<< יור >> היו"ר איתן גינזבורג: << יור >>

אתה לא חייב. סיימת את דבריך?

<< דובר >> גיא בוסי: << דובר >>

אז אני אמשיך.

<< יור >> היו"ר איתן גינזבורג: << יור >>

סיימת את דבריך?

<< דובר >> גיא בוסי: << דובר >>

לא.

<< יור >> היו"ר איתן גינזבורג: << יור >>

אז תמשיך.

<< דובר >> אורית מלכה סטרוק (הציונות הדתית): << דובר >>

מה זה העריצות הזאת, איתן?

<< דובר >> גיא בוסי: << דובר >>

שיהיה ברור – אני אפילו לא קרוב. למה אתה מתנהג אליי ככה? מדובר בחייו של
חבר הכנסת.

<< יור >> היו"ר איתן גינזבורג: << יור >>

כי אתה אומר שאתה לא רוצה להמשיך בדברים שלך.

<< קריאה >> קריאות: << קריאה >>

- - -

<< דובר >> מיכל וולדיגר (הציונות הדתית): << דובר >>

אני חייבת להגיד שאורך הרוח - - -

<< דובר >> אורית מלכה סטרוק (הציונות הדתית): << דובר >>

מה זאת העריצות הזאת? מה זה העריצות?

<< דובר >> מיכל וולדיגר (הציונות הדתית): << דובר >>

אורך הרוח שגילית כלפי השר כהנא – הלוואי שחצי ממנה היית נותן לעורך דין
בוסי.

<< דובר >> אורית מלכה סטרוק (הציונות הדתית): << דובר >>

מה זה העריצות הזאת כלפי מי שבתקנון אמור לדבר, ואפס הקשבה כלפי מי שבתקנון
לא אמור לדבר? מאיפה לקחת את זה? לפי התקנון, העורך דין אמור לדבר. אתה
מתנהג בעריצות שלא הולמת אותך - -

<< יור >> היו"ר איתן גינזבורג: << יור >>

אני מבקש גם ממך לא להפריע.

<< דובר >> אורית מלכה סטרוק (הציונות הדתית): << דובר >>

- - ומתן כהנא שלא אמור לדבר - -

<< יור >> היו"ר איתן גינזבורג: << יור >>

אני קורא אותך לסדר פעם ראשונה.

<< דובר >> אורית מלכה סטרוק (הציונות הדתית): << דובר >>

וואו, תודה, תודה.

<< יור >> היו"ר איתן גינזבורג: << יור >>

בבקשה, עורך דין בוסי.

<< דובר >> גיא בוסי: << דובר >>

אני רוצה להזכיר לחברי הכנסת את פסק הדין של אריה דרעי ורון קובי, כולל
האמירות הברורות של הנשיאה חיות. לאחר שאריה דרעי כינה את רון קובי במילה
אחת לא מכובדת בית המשפט ביקש ממנו והורה לו ברמיזה לוותר תוך שבעה ימים על
הזכות שלו כשר הפנים. אם אתם יודעים כשלא עובר תקציב אפשר לפזר את המועצה.
בית המשפט הורה לו לוותר, והשר דרעי ויתר על זה בתבונה לטובת השר אלקין.
אנחנו נמצאים כאן באותו מצב, ואני רוצה להסביר מדוע. אני מצרף את זה לפסילה
של חברת הכנסת פינטו.

ידיה ורגליה של חברת הכנסת פינטו טבועות בדעה קדומה נגד חבר הכנסת שיקלי.
עצם העובדה שהיא נמצאת כאן זה פשוט – אין לי דרך להגדיר את זה – טירוף
מערכות. חברת הכנסת פינטו כינתה את מי שנמצא כאן בפרישה כווירוס. "וירוס
בכנסת ישראל". אני מצטט: "אם זה היה תלוי בי היה צריך להכריז עליו כחבר
כנסת פורש כבר בפעם הראשונה שהתנגד לממשלה". האם ייתכן? האם זאת לא דעה
קדומה? האם זה לא מחייב פסילה? האם בית המשפט המחוזי לא יחזיר אתכם אחורה
ויגיד: תחליפו את חברת הכנסת הזאת? אני מנסה להציל אתכם בעצמכם. אני מבקש
החלטה כאן לגבי הפסילה של הדעה הקדומה.

<< דובר >> רם שפע (העבודה): << דובר >>

זה טיעון רציני? יושבים פה חברי כנסת ש - - - הם גם פסולים מדיון?

<< יור >> היו"ר איתן גינזבורג: << יור >>

חבר הכנסת שפע, תן לו לומר את דבריו.

<< דובר >> רם שפע (העבודה): << דובר >>

לא, שיכבד אותנו גם.

<< דובר >> יואב בן צור (ש"ס): << דובר >>

שפע, הוא לא דיבר עליך, באמת.

<< יור >> היו"ר איתן גינזבורג: << יור >>

חבר הכנסת בן צור, תודה.

<< דובר >> רם שפע (העבודה): << דובר >>

מה קרה? זה טיעון רציני?

<< דובר >> בועז טופורובסקי (יש עתיד): << דובר >>

מה גם שהיא צדקה חברת הכנסת.

<< דובר >> מיכל וולדיגר (הציונות הדתית): << דובר >>

הוא סתם אומר את זה. סתם בא לו.

<< דובר >> רם שפע (העבודה): << דובר >>

אתם יושבים כאן שעתיים מכבדים את שיקלי, מייצגים אותו - -

<< יור >> היו"ר איתן גינזבורג: << יור >>

חבר הכנסת שפע, תודה.

<< דובר >> מיכאל מלכיאלי (ש"ס): << דובר >>

- - -

<< יור >> היו"ר איתן גינזבורג: << יור >>

חבר הכנסת מלכיאלי, די.

<< דובר >> יצחק פינדרוס (יהדות התורה): << דובר >>

בגלל שדיברנו על הנוכל בנט ועל כהנא. מי דיבר בכלל על שיקלי עד עכשיו?

<< יור >> היו"ר איתן גינזבורג: << יור >>

חבר הכנסת פינדרוס, בבקשה, די. בבקשה, עורך הדין בוסי.

<< דובר >> יצחק פינדרוס (יהדות התורה): << דובר >>

הדיון הוא על הנוכל בנט.

<< דובר >> גיא בוסי: << דובר >>

אני חוזר ואומר: אם היה לנו מקום לספק לגבי דעתה האישית של חברת הכנסת
פינטו אז אני אומר: "זאת דעתי האישית – היא ידועה לכולם. אני אישית הייתי
מכריזה עליו כפורש. אני רואה בו כווירוס בכנסת ישראל. הוא מנסה להכתיר את
עצמו בכוח ולא מייצג אף ציבור. הוא מזעזע את המערכת הפוליטית".

אני חוזר ואומר: אתם בהליך מעין משפטי. מישהו מתאר לעצמו שאיזה שופט או
עוזר של השופט או מתמחה של השופט היה אומר דבר כזה ולא היה נפסל? אני שוב
ממש מבקש להציל אתכם מעצמכם ולפסול אותה. אפשר החלטה?

<< דובר >> יבגני סובה (ישראל ביתנו): << דובר >>

זה חברי כנסת.

<< יור >> היו"ר איתן גינזבורג: << יור >>

אמרתי לך – לא יהיו החלטות באמצע.

<< דובר >> גיא בוסי: << דובר >>

היועצת המשפטית, את יכולה להתייחס?

<< יור >> היו"ר איתן גינזבורג: << יור >>

היא לא תענה לך. תטען את הדברים כמו שהתבקשת.

<< דובר >> גיא בוסי: << דובר >>

אני מבקש לפסול גם את חבר הכנסת בועז טופורובסקי מלהשתתף בדיון.

<< קריאה >> קריאות: << קריאה >>

- - -

<< דובר >> יבגני סובה (ישראל ביתנו): << דובר >>

לאן עוד נגיע?

<< יור >> היו"ר איתן גינזבורג: << יור >>

חברי הכנסת, תנו לעורך דין בוסי לטעון את טענותיו.

<< דובר >> גיא בוסי: << דובר >>

שיהיה ברור: ברמה האישית יש לי אמפטיה ואולי אפילו מעט אהבה לחבר הכנסת
טופורובסקי. אבל האמת צריכה להיאמר: לא היום ולא אתמול – שלושה שבועות
ממועד הקמת הממשלה זה מה שאמר חבר הכנסת טופורובסקי על חבר הכנסת שיקלי:
"ברור לנו שהוא חבר לאופוזיציה. יש להכריז עליו כמורד". תקשיבו מה עוד הוא
אמר: "שיקלי מהרגע שהוא נכנס לכנסת, כנראה רצה לעשות איזשהו אקזיט".

אם תגידו שמדובר בימים רחוקים ומאז חבר הכנסת טופורובסקי, שלא מכירים, עשה
תשובה וביטל את דעתו הקדומה, ועכשיו הוא בא בלב פתוח ובנפש חפצה – מסתבר
שלא. בריאיון לאריה גולן ב-14 באפריל, שלפי דעתי, זה היה לפני 11 ימים טרם
התקדש חג הפסח, אמר חבר הכנסת טופורובסקי: "ברגע שאדם פועל נגד סיעתו צריך
להכריז עליו פורש. סילמן ושיקלי הם חברים בימינה. ביש עתיד דברים כאלה לא
היו קורים".

<< קריאה >> קריאה: << קריאה >>

ברור.

<< קריאה >> קריאה: << קריאה >>

נכון. דיקטטורה.

<< דובר >> אמיר אוחנה (הליכוד): << דובר >>

זה לא מכבודה של יש עתיד.

<< דובר >> שלמה קרעי (הליכוד): << דובר >>

עדי קול.

<< דובר >> אמיר אוחנה (הליכוד): << דובר >>

אגב, זה קרה פעם – עדי קול - -

<< קריאה >> קריאה: << קריאה >>

אלי אבידר.

<< דובר >> יצחק פינדרוס (יהדות התורה): << דובר >>

לכן - - - הוא קיבל שר, וכמעט קיבל מודיעין וכמעט קיבל זה וכמעט קיבל
תמורה. אצלכם זה בלי תמורה.

<< דובר >> אמיר אוחנה (הליכוד): << דובר >>

- - ומאז לא נודע מקום קבורתה הפוליטית.

<< יור >> היו"ר איתן גינזבורג: << יור >>

חברי הכנסת.

<< דובר >> שלמה קרעי (הליכוד): << דובר >>

עדי קול שמקום קבורתה לא נודע.

<< דובר >> רם שפע (העבודה): << דובר >>

איך אתה מדבר?

<< דובר >> אמיר אוחנה (הליכוד): << דובר >>

לא, היא נהדרת.

<< דובר >> מיכאל מלכיאלי (ש"ס): << דובר >>

את חושבת שאלי אבידר ישן רגוע? לא פשוט. בואי נראה אותך מתחלפת עם אלי
אבידר.

<< דובר >> יבגני סובה (ישראל ביתנו): << דובר >>

תהיה דובר שלו, מלכיאלי.

<< דובר >> מיכאל מלכיאלי (ש"ס): << דובר >>

אתה היית מסוגל לעשות מעשה אלי אבידר?

<< יור >> היו"ר איתן גינזבורג: << יור >>

מלכיאלי, הוא רוצה להמשיך.

<< דובר >> מיכאל מלכיאלי (ש"ס): << דובר >>

אלי אבידר לא ישן בלילה, ואלה חוגגים.

<< יור >> היו"ר איתן גינזבורג: << יור >>

חבר הכנסת מלכיאלי, עורך דין בוסי ביקש להמשיך בלי שיפריעו לו. אז אל תפריע
לו.

<< דובר >> גיא בוסי: << דובר >>

אני מבין שגם לא אקבל החלטה לגבי חבר הכנסת טופורובסקי. צר לי.

חבריי חברי הכנסת, כמו שאתם יודעים ב-7 באפריל יצא מכתב ההזמנה החסר של חבר
הכנסת ניר אורבך שהזמין את הדיון הזה. מאותו מועד, בערך ארבעה ימים אחרי
כן, חבר הכנסת שיקלי שכר את שירותיי. אני מעריך שהוא התייעץ עוד עורכי דין
קודם לכן, ובסוף בחר בי. והוועדה הזאת גרמה לנו לעבוד כל החג, כולל בליל
הסדר, כולל בשבת. זה פשוט כלימה. לחלקנו נשים בהיריון, אני אבא לילדים.
ביטלו לנו את החג, ביטלו לנו את המועד. חייבו אותנו לעבוד בשבת קודש.

אני פניתי בתחינה ממש ליושב-ראש הוועדה. כמובן, בלי ציפייה, אבל בתחינה.
אמרתי לו: אדוני, כבר הרסת לנו את ליל הסדר. למה להרוס גם חג שני של פסח?
בעיקר בהתקבל הטעם שמי שקיבל את ההחלטה היה בעצמו בחופשה זאת החלטה לא
לעניין, והכי חשוב – היא פגעה בזכות הטיעון של חבר הכנסת שיקלי. אני רוצה
שיהיה ברור: לא היה לנו זמן להתכונן. מה שאני אומר עכשיו לא מתקרב אפילו
ל-10% מהחומרים שאני רוצה להציג. רק שתדעו לכם שיושב-ראש הוועדה מנע את
האפשרות לדיון נוסף.

אני רוצה להפנות לתקנון. בתקנון כתוב שבתקופת הפגרה דיונים יהיו לפי הזמן
המקובל. אנחנו בפגרה. אני רוצה שאדוני יגיד כמה זמן הדיון הזה יימשך ומה זה
זמן מקובל. זה סעיף בתקנון.

<< דובר >> גילה גמליאל (הליכוד): << דובר >>

שאלה טובה.

<< יור >> היו"ר איתן גינזבורג: << יור >>

תמשיך, בבקשה.

<< דובר >> גיא בוסי: << דובר >>

לא נמסר לי כמה זמן הדיון יימשך למרות הסעיף הספציפי בתקנון.

<< יור >> היו"ר איתן גינזבורג: << יור >>

זה לא נכון. כתבתי לך במכתב שהדיון יתקיים היום ותהיה הצבעה היום.

<< דובר >> גיא בוסי: << דובר >>

בוא נראה מה בדיוק כתבת כי זה חשוב לדיון.

<< יור >> היו"ר איתן גינזבורג: << יור >>

זה לא חשוב, האמת. תמשיך.

<< דובר >> גיא בוסי: << דובר >>

לי זה חשוב.

<< יור >> היו"ר איתן גינזבורג: << יור >>

עורך דין בוסי, בבקשה, נפלתי לבור שכרת לי.

<< דובר >> גיא בוסי: << דובר >>

אני רוצה לשאול את חברי הכנסת: האם כמה זמן יימשך הדיון זאת לא שאלה
רלוונטית?

<< דובר >> שלמה קרעי (הליכוד): << דובר >>

בוודאי רלוונטית.

<< דובר >> גיא בוסי: << דובר >>

אז מה קורה כאן? אני לא יכול - - -

<< דובר >> יבגני סובה (ישראל ביתנו): << דובר >>

כמה שיידרש – זאת התשובה. חברי כנסת העבירו פה לילות לבנים ויודעים גם
לעשות דיונים לתוך הלילה.

<< יור >> היו"ר איתן גינזבורג: << יור >>

חבר הכנסת סובה, תודה רבה.

<< דובר >> יבגני סובה (ישראל ביתנו): << דובר >>

לא, תן לי, שעתיים אני שותק. תן לי גם הערה קטנה. משהו קטן.

<< יור >> היו"ר איתן גינזבורג: << יור >>

לא, אתה לא תדבר.

<< דובר >> יבגני סובה (ישראל ביתנו): << דובר >>

הוא מדבר אל חברי הכנסת, ואנחנו ענינו לו. זה הכול.

<< יור >> היו"ר איתן גינזבורג: << יור >>

חבר הכנסת סובה, תודה רבה.

<< דובר >> יבגני סובה (ישראל ביתנו): << דובר >>

חברי כנסת לא שופטים, עם כל הכבוד. חברי הכנסת הם לא השופטים.

<< יור >> היו"ר איתן גינזבורג: << יור >>

חבר הכנסת סובה.

<< דובר >> מיכל וולדיגר (הציונות הדתית): << דובר >>

- - - כהווייתם.

<< דובר >> גיא בוסי: << דובר >>

בוודאי, בוודאי, כל הטיעונים יישמעו באורך רוח.

אני רוצה לדבר על עניין הבאת העדים שנמנע מאתנו. אני לא מצליח להבין איך לא
התאפשר לוועדה להביא עדים, לבטח את מגיש הבקשה. הרי כלל בסיסי הוא שמי
שטוען נגדך – אתה צריך לעמוד מולו. מי מבצע את השימוע? את השימוע שלך מבצע
הבוס שלך או מישהו רחוק ממך שאפילו לא קשור אליך? לא ייתכן שלא נמצא כאן
מגיש הבקשה.

יתרה מכך אף על פי שאדוני מנסה בכל כוח למנוע את הבירור העובדתי על-ידי
מניעת שאילת שאלות, על-ידי מניעת מתן מענה במועד של השאלות עדיין צריך
לזכור שבערעור לא נשמעים העדים. אין לי יכולת לבחון את הדברים. רק להבין עד
כמה חייבים לברר את העדות: אחד השקרים הגדולים של השר כהנא היה שבאף אחת
מהצעות החוק שהציע חבר הכנסת שיקלי לא חתם מישהו מסיעת ימינה. זה שקר וכזב.
את זה צריך לברר. זה הבירור העובדתי, אדוני. אני לא מצליח להבין איך אתה
מונע את הדבר הזה מאיתנו.

עכשיו אני רוצה להסביר לחברי הכנסת מדוע הדיון הזה שונה מכל הדיונים
הקודמים. הרי מנסים פעם אחר פעם שוב ושוב להסביר לכם שמה שקורה כאן זה
בדיוק מה שקרה בעבר בכל אותם דיונים בעבר: הייתה בקשה של פרישה מסיעה וזה
בדיוק המצב. אין אי אמירת אמת או ניסיון לסובב בכחש מאשר הביטוי הזה. הרי
בכל המקרים הקודמים הפרישה של הסיעה הייתה של בן אדם יחיד. אבל כאן זה לא
המקרה – מי שפורש מהסיעה זה כל קבוצת הסיעה, זה כל האנשים של הסיעה. חבר
הכנסת שיקלי איננו לבדו.

בואו נעבור רגע על הרשימה של קדימה: מגיש הבקשה שלא נמצא כאן - -

<< דובר >> שלמה קרעי (הליכוד): << דובר >>

ימינה.

<< דובר >> גיא בוסי: << דובר >>

ימינה. מה אמרתי?

<< דובר >> שלמה קרעי (הליכוד): << דובר >>

ימינה.

<< דובר >> גיא בוסי: << דובר >>

אוי, זה בר מינן.

<< דובר >> מיכאל מלכיאלי (ש"ס): << דובר >>

כמו שההיא נעלמה, גם זאת תיעלם.

<< דובר >> שלמה קרעי (הליכוד): << דובר >>

זה בסדר, זאת טעות מתבקשת.

<< דובר >> אורית מלכה סטרוק (הציונות הדתית): << דובר >>

זה אותו דבר.

<< דובר >> גיא בוסי: << דובר >>

אני אציין שהייתי היועץ המשפטי של קדימה. אולי בגלל זה.

<< דובר >> משה ארבל (ש"ס): << דובר >>

שתי המפלגות קמו בחטא.

<< דובר >> אורית מלכה סטרוק (הציונות הדתית): << דובר >>

שתי המפלגות נעלמו מהמפה.

<< דובר >> גיא בוסי: << דובר >>

את חטאיי אני מזכיר היום.

<< דובר >> מיכאל מלכיאלי (ש"ס): << דובר >>

או-הו איזה חטא זה.

<< דובר >> גיא בוסי: << דובר >>

אני שב וחוזר: מי שנמצא כאן זה לא חבר הכנסת שיקלי לבדו, אלא כל חברי סיעת
ימינה. בואו נראה איפה הם: יש לנו, כמובן, מספר 1 שלא נמצא כאן; מספר 2 –
לא אני אמרתי את זה – איפה אתם חושבים שמספר 2 בימינה נמצאת ברגעים אלו?
היא לא מנסה להיות יושב-ראש או מנכ"ל של קנדה-ישראל או ישראל-קנדה, היא
ברגעים אלה ממש מנהלת משא ומתן כדי לפרוש מקדימה - -

<< קריאה >> קריאות: << קריאה >>

ימינה.

<< דובר >> גיא בוסי: << דובר >>

כדי לפרוש מימינה. בואו נעשה "להלן" – כל פעם שאני אומר קדימה - - -

<< דובר >> יבגני סובה (ישראל ביתנו): << דובר >>

אני מבקש שזה יירשם בפרוטוקול.

<< דובר >> אורית מלכה סטרוק (הציונות הדתית): << דובר >>

זה פרוידיאני.

<< דובר >> גיא בוסי: << דובר >>

בוודאי שיירשם בפרוטוקול.

אתם מבינים מה קורה כאן? זה לא אני אומר. היום בתכנית של אבי רצון הוא אמר
שהוא שוחח עם ראש הממשל לשעבר מר נתניהו, והוא אמר לו שאיילת שקד ביקשה
להיות משוריינת ברשימת הליכוד לכנסת בשתי הכנסות הבאות.

<< דובר >> רם שפע (העבודה): << דובר >>

זה טיעון משפטי?

<< יור >> היו"ר איתן גינזבורג: << יור >>

לא להפריע. אני מעיר לו.

<< דובר >> גיא בוסי: << דובר >>

לא אני אומר את זה. אומר את זה מישהו ששוחח עם ראש הממשלה ואמר שזה מה
שביקשה הגברת שקד.

<< דובר >> אורית מלכה סטרוק (הציונות הדתית): << דובר >>

לא הבנתי – ומה שמתן אמר זה משפטי? לא הבנתי.

<< יור >> היו"ר איתן גינזבורג: << יור >>

סליחה. חברת הכנסת סטרוק.

<< דובר >> אורית מלכה סטרוק (הציונות הדתית): << דובר >>

הוא לא חבר כנסת, הוא לא אמור להיות פה בכלל. שנפתלי בנט יבוא ו - - - למה
מתן צריך לכסות עליו?

<< יור >> היו"ר איתן גינזבורג: << יור >>

חברת הכנסת סטרוק, חברת הכנסת סטרוק.

<< דובר >> יואב בן צור (ש"ס): << דובר >>

הוא מייצג את שיקלי, הוא מייצג חבר כנסת.

<< יור >> היו"ר איתן גינזבורג: << יור >>

חברת הכנסת סטרוק, די.

<< דובר >> אורית מלכה סטרוק (הציונות הדתית): << דובר >>

אני עונה לחבר הכנסת שפע.

<< יור >> היו"ר איתן גינזבורג: << יור >>

את לא צריכה לענות. מי ביקש ממך לענות? אל תעני, אל תעני.

<< דובר >> יואב בן צור (ש"ס): << דובר >>

זה יצא כאילו שיקלי אומר את זה.

<< דובר >> אורית מלכה סטרוק (הציונות הדתית): << דובר >>

תעיר חבר הכנסת רם שפע לפני שאתה מעיר לי.

<< יור >> היו"ר איתן גינזבורג: << יור >>

מידת האיפוק, מידת האיפוק.

<< דובר >> אורית מלכה סטרוק (הציונות הדתית): << דובר >>

אני עניתי לרם שפע. תעיר לו לפניי.

<< יור >> היו"ר איתן גינזבורג: << יור >>

את לא צריכה לענות. את מפריעה לעורך דין בוסי עכשיו.

<< דובר >> אורית מלכה סטרוק (הציונות הדתית): << דובר >>

אני מפריעה לרם שפע.

<< יור >> היו"ר איתן גינזבורג: << יור >>

את מפריעה לעורך דין בוסי ולי. בבקשה, עורך דין בוסי.

<< דובר >> גיא בוסי: << דובר >>

אני חוזר ואומר: לא מדובר בבקשה רגילה אלא בבקשה של סיעה שנפרדת מהיושב-ראש
שלה. זה לא המקרה הרגיל והוא בטח לא דומה למקרה שלנו.

אני רוצה לעבור על כל חברי סיעת ימינה: ראש הממשלה – לא נמצא כאן; איילת
שקד, כמו שאמרתי, ממש בתכנית ממוסדת וברורה לעזוב את ימינה; אלון דוידי לא
רק שעזב את ימינה, אדוני, אלא אמר על מגיש הבקשה דברים קשים על כך שהוא זה
שעזב את ימינה; מתן כהנא – בסדר, כל אחד והתפקיד שלו - -

<< דובר >> יואב בן צור (ש"ס): << דובר >>

כהנא – השם יעזור לו.

<< דובר >> גיא בוסי: << דובר >>

- - מספר 5 שנמצא כאן – מהאידיאולוגים היחידים והאמיתיים בעניין הזה; חבר
הכנסת ניר אורבך, אדוני, שכמובן, כולנו שולחים ניחומים. אבל, אדוני
היושב-ראש, לא מסרת את הטעמים מדוע חבר הכנסת ניר אורבך סירב להיות בדיון.
אפשר לשמוע אותם? כי הרי אתה טענת שהוא לא יהיה כאן הרבה לפני שנפלה עליו
הטרגדיה המשפחתית. נוכל לקבל את הטיעונים למה חבר הכנסת ניר אורבך לא נמצא
כאן? הוא ביקש להחליף איתך.

<< יור >> היו"ר איתן גינזבורג: << יור >>

הוא בשבעה כרגע.

<< דובר >> גיא בוסי: << דובר >>

לא, לא, לא, אני רוצה להראות את המכתב.

<< קריאה >> קריאה: << קריאה >>

ההודעה הייתה לפני כן.

<< יור >> היו"ר איתן גינזבורג: << יור >>

למה הוא לא נוכח כאן? הוא בשבעה. אני פתחתי את הדיון בזה. אני לא מבין.

<< דובר >> יצחק פינדרוס (יהדות התורה): << דובר >>

הוא - - - לפני השבעה. הוא ידע שהוא יהיה בשבעה?

<< יור >> היו"ר איתן גינזבורג: << יור >>

השאלה שנשאלה היא למה הוא לא נמצא כאן, והתשובה היא שהוא נמצא בשבעה.

<< קריאה >> קריאות: << קריאה >>

- - -

<< קריאה >> קריאה: << קריאה >>

אז למה הוא ביקש שתחליף אותו לפני שבועיים?

<< דובר >> גיא בוסי: << דובר >>

היושב-ראש צודק, אני מתנצל, אני אחדד. במכתב השני שכתבת לי ב-14 בחודש אמרת
לי שחבר הכנסת אורבך ביקש ממך להחליף אותו בדיון, ואתה נעתרת – או משהו
בסגנון הזה. אז אני רוצה לדעת: טרם הטרגדיה מה היו הטעמים לבקשת ההחלפה?

<< יור >> היו"ר איתן גינזבורג: << יור >>

בוא נמשיך בדברים.

<< דובר >> גיא בוסי: << דובר >>

אז אני רוצה שייכתב בפרוטוקול – שאדוני לא יכעס עליי – שסירבו למסור את
הטעמים להחלפה.

דבר שני, אדוני – אני רוצה לקבל תשובה – אמרת בפתיח שחברי הוועדה קראו את
כל החומר קודם לכן. זה חשוב מאוד. יש לנו הרבה מאוד טיעונים – אנחנו
העברנו. אני לא יודע אם הצליחו לאגוד את כל החומר בזמן קצר כזה. אני מזכיר
שמדובר בדיון מעין שיפוטי, והדבר הזה חשוב. אנחנו נשמח לקבל תשובה האם חברי
הכנסת קראו או לא קראו את החומר קודם לכן.

<< יור >> היו"ר איתן גינזבורג: << יור >>

עורך הדין בוסי, אנא, תמשיך בטיעונים שלך, ואל תחקור את חברי הוועדה או את
היושב-ראש.

<< דובר >> גיא בוסי: << דובר >>

אני שואל שאלה.

<< יור >> היו"ר איתן גינזבורג: << יור >>

אני מבקש ממך.

<< דובר >> יואב קיש (הליכוד): << דובר >>

זה הטיעונים שלו. אתה יכול להסכים - - - אבל אלה הטיעונים של מי שהוא
מייצג.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת פינדרוס, תאמין לי, תאמין לי.

<< דובר >> גיא בוסי: << דובר >>

אם מישהו כאן מרגיש תחת חקירה – זאת לא הכוונה.

<< דובר >> יצחק פינדרוס (יהדות התורה): << דובר >>

- - -

<< דובר >> גיא בוסי: << דובר >>

חבר הכנסת פינדרוס, האם קראת את החומר קודם לכן?

<< יור >> היו"ר איתן גינזבורג: << יור >>

לא, לא, עורך דין בוסי, לא ייווצר מצב - -

<< דובר >> יצחק פינדרוס (יהדות התורה): << דובר >>

התשובה היא חד-משמעית לא. מי קורא מכתבים של נוכלים?

<< יור >> היו"ר איתן גינזבורג: << יור >>

עורך דין בוסי, אתה עכשיו משיב לדברים שנאמרו על-ידי השר כהנא לטענת
הפרישה.

<< דובר >> גיא בוסי: << דובר >>

לא, אדוני, אני מעלה טענות מקדמיות.

<< יור >> היו"ר איתן גינזבורג: << יור >>

אנחנו בסדר דין אזרחי, אין פה - - - של בית משפט. אנחנו בכנסת, בוועדת
כנסת. יש פה נוהג איך הדברים מתנהלים, ואתה לא תשנה את זה. זה הכול. אני רק
שאלה.

<< דובר >> גיא בוסי: << דובר >>

אז אני רק רוצה לשאול שאלה: האם יש כאן נוהג שאסור לשאול שאלות?

<< יור >> היו"ר איתן גינזבורג: << יור >>

נראה לי שאתה בעיקר בונה את הטיעונים בעתירה שלך. במקום לטעון טיעונים
לגופו של עניין אתה עושה חקירה.

<< דובר >> יצחק פינדרוס (יהדות התורה): << דובר >>

היית עושה אחרת? מה חשבת – יש פה קואליציה שאין לה משמעת קואליציונית,
במירכאות. מה היית עושה?

<< דובר >> גיא בוסי: << דובר >>

האם זה שקראתם את החומר איננו ענייני?

<< יור >> היו"ר איתן גינזבורג: << יור >>

לא הבנתי, אתה גם שופט את הקולגות שלך או את השופט אם הם קראו את החומר? לא
הבנתי.

<< דובר >> גיא בוסי: << דובר >>

בוודאי, בוודאי, איזו שאלה.

<< יור >> היו"ר איתן גינזבורג: << יור >>

נא להמשיך, בבקשה. בסדר, תמשיך. באמת.

<< דובר >> יואב בן צור (ש"ס): << דובר >>

אל תוציא לעז על השופטים שלא קוראים את החומר. באמת.

<< דובר >> גיא בוסי: << דובר >>

דבר שני, אנחנו ביקשנו לקבל את החוקה או את התקנון של - -

<< דובר >> יואב קיש (הליכוד): << דובר >>

לא גמרת את רשימת ימינה.

<< דובר >> גיא בוסי: << דובר >>

נכון, תודה רבה.

<< דובר >> יואב קיש (הליכוד): << דובר >>

עצרת בניר אורבך שנמצא בשבעה.

<< דובר >> גיא בוסי: << דובר >>

ולא קיבלתי תשובה מדוע הוא עזב.

<< דובר >> אופיר כץ (הליכוד): << דובר >>

בכנסת הבאה היא כבר תהיה הרבה יותר קצרה.

<< דובר >> גיא בוסי: << דובר >>

אביר קארה שכלפי כולי עלמא - -

<< יור >> היו"ר איתן גינזבורג: << יור >>

איך זה מי שחזר דווקא ממשיך להפריע? אני לא מבין את האירוע הזה.

<< דובר >> אופיר כץ (הליכוד): << דובר >>

מאוד מפתיע.

<< יור >> היו"ר איתן גינזבורג: << יור >>

נכון.

<< דובר >> שלמה קרעי (הליכוד): << דובר >>

"היהפוך כושי עורו?

<< דובר >> גיא בוסי: << דובר >>

"ונמר חברבורותיו?" זה הציטוט. "וגר זאב עם כבש ונמר עם גדי ירבץ".

אנחנו עוברים למס' 7 – אביר קארה – אני אומר שלא צריך להוסיף מילים. אין
מסלול שהוא לא פעל או ניסה - -

<< דובר >> יואב בן צור (ש"ס): << דובר >>

גם ברגעים אלו.

<< יור >> היו"ר איתן גינזבורג: << יור >>

אני מבקש ממך. פעם ראשונה. די.

<< דובר >> גיא בוסי: << דובר >>

- - כדי לפרוש; חברת הכנסת פינטו – כבר אמרתי לגבי הדעה המוקדמת שלה; שי
מימון, שלפי דעתי הוא כאן.

<< דובר >> אורית מלכה סטרוק (הציונות הדתית): << דובר >>

שי מימון הוצא החוצה, וזה לא תקין.

<< דובר >> גיא בוסי: << דובר >>

אדוני, אפשר להכניס את שי מימון מספר 10 ברשימת ימינה?

<< יור >> היו"ר איתן גינזבורג: << יור >>

לא, אנא, תמשיך בדברים שלך.

<< דובר >> גיא בוסי: << דובר >>

אי אפשר להכניס. אז רציתי שתשמעו את מספר 10 ברשימת ימינה שי מימון – מדוע
הוא פרש, והאם מבקש הפרישה הוא שפרש או הוא. אבל, כרגיל, נמנע הדבר מאיתנו;
רוני ססובר – מספר 13 – תעשו רגע בגוגל ותראו את הדברים שהיא אומרת על מגיש
הבקשה, ומה האני מאמין של קדימה - -

<< קריאה >> קריאות: << קריאה >>

ימינה.

<< דובר >> אורית מלכה סטרוק (הציונות הדתית): << דובר >>

תקריא לנו את מה שהיא אומרת.

<< דובר >> רם שפע (העבודה): << דובר >>

מה זה מלמד?

<< דובר >> מיכל וולדיגר (הציונות הדתית): << דובר >>

זה מלמד מי פרש ממי.

<< דובר >> אמיר אוחנה (הליכוד): << דובר >>

זה מלמד שגורלה של ימינה יהיה בדיוק כמו גורלה של קדימה. בדיוק אותו גורל.

<< דובר >> יריב לוין (הליכוד): << דובר >>

מה שהם אומרים חייב להיות בפרוטוקול.

<< יור >> היו"ר איתן גינזבורג: << יור >>

חבר הכנסת לוין, אל תפריעו לעורך דין בוסי.

<< דובר >> גיא בוסי: << דובר >>

אני באמת אקבל את ההמלצה, ובואו נראה מה מספר 1, מגיש הבקשה, חושב על מספר
2 שלו ברשימת ימינה.

<< דובר >> שלמה קרעי (הליכוד): << דובר >>

בוסי, שכחת את סילמן.

<< דובר >> גיא בוסי: << דובר >>

אנחנו צריכים להאדיר את סילמן.

כשראש הממשלה נשאל האם שקד נשארת איתו – אתם יודעים מה התשובה שלו הייתה?
"מי שרוצה להוביל את המדינה לתוהו ובוהו, הציבור יבוא איתו בחשבון". שוב –
כבר הזכרתי את זה. נשים בצד פרה אדומה. מה עניין שמיטה להר סיני? הווה אומר
שגם מגיש הבקשה יודע שהסיעה איננה איתו. אפילו מספר 2 שלו מנהלת מסילות כדי
להגיע לפרישה ולמפלגה אחרת.

אדוני, אני רוצה לחזור לתקנון והחוקה של המפלגה. קודם כול, למרות שביקשתי
אני לא יודע באיזו מפלגה רצה ימינה: האם זה צל"ש, מפלגתו של פורז או פריצקי
או כל דבר אחר? אני אסביר מדוע זה חשוב. בפעם הראשונה ששאלת פרישה שבאה
בפני אינסטנציה שיפוטית הייתה בפני יושב-ראש ועדת הבחירות השופטת בייניש,
והיא דנה בעניין. ואתם יודעים, מכובדיי, חבריי הכנסת, מי היו העותרים?
העותרים היו המוסד לבירור עתירות של מפלגת העבודה. ולמה? כי הליך פרישה לא
יכול להתנהל רק כאן. יש מפלגה. צריך לבדוק קודם מה הכללים במפלגה כדי לקיים
פרישה. יתר על כן הנשיאה בייניש אומרת שביקשו ממנה לסלק את זה על הסף, והיא
לא עשתה את זה. מה עושים פה? קופצים, מדלגים – כמה שיותר נוח כדי – תכף
נגיד את הסיבה האמיתית לכל בקשת הפרישה הזאת. כאן עושים את הכול מהר,
בבהילות. כאילו יצאנו ממצרים ו"עוגות, מצות כי לא חמץ". איך אפשר לעשות את
הקפיצה הזאת? אני רוצה לדעת – וכמובן, אדוני לא נותן לי את התשובה למרות
שביקשתי – כאשר נאמר בהחלטה של הנשיא ברק שמצטטים את זה בחוות הדעת של
הגברת ארבל אסטרחן, שחלק מענייני פרישה הם מצע המפלגה. ואדוני לא מסר לי לא
את החוקה ולא את התקנון שביקשתי, וברור למה – כי אף אחד לא יודע מה זאת
המפלגה הזאת – ייצור כלאיים. אז הדיון חסר. איך אנחנו יכולים לדעת מה
הכללים לקבוע פרישה ממפלגה מסוימת כאשר אדוני מנע מאיתנו או לא מסר – אני
לא יודע אם הוא עשה את זה בגוף ראשון בעצמו – את התקנון של קדימה - -

<< דובר >> יואב בן צור (ש"ס): << דובר >>

ימינה.

<< דובר >> גיא בוסי: << דובר >>

ימינה. גם מסוג הדברים שלא בסדר - -

<< דובר >> אורית מלכה סטרוק (הציונות הדתית): << דובר >>

הוא יכול להמשיך ככה: "קדימה, קדימה". קדימה לים.

<< קריאה >> קריאה: << קריאה >>

- - - צחי הנגבי.

<< דובר >> יואב בן צור (ש"ס): << דובר >>

צחי לא מתקן אותו.

<< דובר >> יצחק פינדרוס (יהדות התורה): << דובר >>

התכוונו לאלקין.

<< דובר >> גיא בוסי: << דובר >>

דבר שני, אני רוצה, חבריי חברי הכנסת, להגיד עוד דבר. אומר החכם באדם: "טוב
מראה עין ממשמע אוזן" – אני קצת אתקן - -

<< דובר >> אמיר אוחנה (הליכוד): << דובר >>

מי זה, בנט?

<< דובר >> גיא בוסי: << דובר >>

- - למה? כי כשאתה רואה משהו בעיניים אתה יודע. אתה אמנם לא חש אותו אבל
אתה יודע. לכן פניתי לוועדה הנכבדה וביקשתי לשדר כמה דברים במסך, ומנעו את
זה ממני. אני רוצה שתבינו, מכובדיי חברי הכנסת: מה שמותר לאזרח האחרון בבית
המשפט לתעבורה – להציג סרטונים – נמנע ממנו כאן. אני שואל - -

<< דובר >> משה ארבל (ש"ס): << דובר >>

גם בוועדות הכנסת מאפשרים את זה למוזמנים. אני אומר כחבר כנסת.

<< דובר >> אופיר כץ (הליכוד): << דובר >>

למה לא אפשרו לו?

<< דובר >> גיא בוסי: << דובר >>

אז רק שתדעו שלבית המשפט העליון נאמר אתמול שהדבר הזה לא מתאפשר.

<< דובר >> שלמה קרעי (הליכוד): << דובר >>

זה מתאפשר ועוד איך. כל אורח בוועדת הכספים מציג מצגת בוועדת הכספים וגם
בוועדת הכלכלה – בכל הוועדות.

<< דובר >> יואב בן צור (ש"ס): << דובר >>

בכל הוועדות.

<< דובר >> שלמה קרעי (הליכוד): << דובר >>

בכל הוועדות מתאפשר להציג מצגות.

<< קריאה >> קריאה: << קריאה >>

לפעמים.

<< דובר >> שלמה קרעי (הליכוד): << דובר >>

לפעמים.

<< דובר >> גיא בוסי: << דובר >>

שוו בנפשכם שמגיש הבקשה נמצא מאחוריכם, והוא מתחייב בתקיעת אצבע, בנדירת
נדר שהוא לעולם לא יישב עם מרצ. זה נמנע מכם, אני לא יכול להראות את זה. מה
אמרו לי? שכל מה שאני צריך לעשות זה להביא אסמכתאות. וגם את זה שמו שאני
אביא בשבת קודש או בימי המועד והחג.

אדוני, אני מבקש שוב לשקול את הבקשה - -

<< דובר >> יצחק פינדרוס (יהדות התורה): << דובר >>

ואתה ציפית שאני אקרא את החומר בשבת.

<< דובר >> גיא בוסי: << דובר >>

אני מבקש מאדוני – ואני מעריך שהתשובה תהיה ברורה –לאפשר לי להעלות טיעונים
בכתב. זה מוכן. יש לי כאן. איך אני יכול להראות את החתימה של מבקש הפרישה
אצל בועז גולן? איך אני יכול להראות את זה? הרי אני אנסה לעשות משחק מסוים:
אני לא זוכר בדיוק איך הוא אמר אבל זה היה ככה עם החתימה שלו: "אני לעולם
לא אעשה את מר לפיד ראש ממשלה, אני לא אשב עם מרצ" – לא זוכר את הטקסט - -

<< דובר >> יבגני סובה (ישראל ביתנו): << דובר >>

עם תנאי אחד – אתה יודע – שגם נתניהו חותם על זה.

<< יור >> היו"ר איתן גינזבורג: << יור >>

חבר הכנסת סובה, חבר הכנסת סובה.

<< דובר >> יבגני סובה (ישראל ביתנו): << דובר >>

רק אמת אני רוצה לשמוע.

<< יור >> היו"ר איתן גינזבורג: << יור >>

לא, אני מבקש לא להפריע.

<< דובר >> רם שפע (העבודה): << דובר >>

קיבלת את התמונה.

<< דובר >> יבגני סובה (ישראל ביתנו): << דובר >>

בתנאי שגם נתניהו חותם.

<< יור >> היו"ר איתן גינזבורג: << יור >>

חברי הכנסת, אני מבקש לא להפריע.

<< דובר >> יצחק פינדרוס (יהדות התורה): << דובר >>

זה כבר סוכם. כל מה שהוא אומר.

<< יור >> היו"ר איתן גינזבורג: << יור >>

אני מבקש לא להפריע.

<< דובר >> אורית מלכה סטרוק (הציונות הדתית): << דובר >>

אפילו לא - - -

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת פינדרוס. בבקשה, עורך דין בוסי.

<< דובר >> רם שפע (העבודה): << דובר >>

לא רציני.

<< דובר >> משה ארבל (ש"ס): << דובר >>

רם, אתה יושב פה כשופט. תכבד.

<< דובר >> שלמה קרעי (הליכוד): << דובר >>

תתחיל מההתחלה, בוסי.

<< דובר >> גיא בוסי: << דובר >>

אדוני, אני רוצה לציין שחבר הכנסת שפע באופן סיסטמתי ומודע מפריע לי תוך
שהוא מקבל המלצות מאחרים להפריע לי. אני מבקש ממך להגן עליי בעניין הזה.

<< דובר >> שלמה קרעי (הליכוד): << דובר >>

הוא לא שמע. תחזור שוב.

<< דובר >> אורית מלכה סטרוק (הציונות הדתית): << דובר >>

אי אפשר. אתה לא מתן כהנא, והוא לא יגן עליך.

<< דובר >> משה ארבל (ש"ס): << דובר >>

יפה שיש לך ציפיות, עורך דין בוסי.

<< דובר >> ענבר בזק (יש עתיד): << דובר >>

אתה בינתיים דיברת בלי הפרעות ביחס לשר מתן כהנא וביחס לכל - - -

<< דובר >> אורית מלכה סטרוק (הציונות הדתית): << דובר >>

למתן כהנא אין זכות דיבור פה, ועליו הוא מגן. לך יש זכות דיבור, לפי
התקנון, ועליך הוא לא יגן.

<< דובר >> גיא בוסי: << דובר >>

אדוני, אני אחזור, כנראה לא הקשבת: חבר הכנסת רם שפע מפריע לי באופן
סיסטמתי. הוא מקבל וואטסאפים להפריע לי. אני אשמח אם תגן עליי.

<< דובר >> רם שפע (העבודה): << דובר >>

מגוחך.

<< דובר >> גיא בוסי: << דובר >>

גם על זה לא קיבלתי - - - תודה.

<< דובר >> רם שפע (העבודה): << דובר >>

אני בטלגרם, רק שתדע.

<< דובר >> גיא בוסי: << דובר >>

נחזור לעניינים של הסרטונים. אני רוצה רגע לספר לכם, מכובדיי חברי הכנסת,
על זכות הטיעון. זכות הטיעון זה חלק מכללי הצדק הטבעי, וזה חלק מחובת
ההגינות של השלטון. יש קשר ישיר בל יינתק כזמורה על בד: כמו שהזמורה על
הענף זה בדיוק המצב שלנו. הווה אומר: כגודל הסנקציה כך רוחב זכות הטיעון.
ברור לכולם, והיושב-ראש אמר את זה בפתיח אולי במעט, שהסנקציה שתוטל על חבר
הכנסת שיקלי במידה שתקבלו את הבקשה שלו היא אדירת ממדים, היא טוטלית. זאת
פגיעה בזכות לבחור ולהיבחר. זה הלשד, זה היכין והבועז. כמו שאתם יודעים
בבית המקדש קודם כול בנו את יכין ובועז. אלה העמודים, מפה הדמוקרטיה שלנו
שואבת את כוחה. ואם ככה פוגעים בדבר כזה אז זכות הטיעון צריכה להיות אדירה.
אני צריך לטעון ימים שלמים, צריך לתת לי להביא עדים, צריך לתת לי להביא
אסמכתאות, צריך לתת לי להשיב – כמובן, לא למי שאיננו חלק מהדיון; אבל בכל
אלה חטאה הוועדה.

אני רוצה לתת לכם דוגמה כדי שתבינו. אם אינכם מכירים את פסק דין אני אספר
לכם את הסיפור על פסק דין טרנר. מבקרת המדינה דאז מרים בן-פורת התבקשה
על-ידי הוועדה לענייני ביקורת המדינה של הכנסת להביא חוות דעת לפי סעיף 21
שקשורה להתנהלות של המפכ"ל דאז יעקב טרנר. אני מדבר באורך רוח כדי שיהיה
יותר נוח. מבקרת המדינה כתבה את חוות הדעת, אבל מה היא לא עשתה? היא לא
פנתה אל המפכ"ל עצמו כדי לשמוע את עמדתו. בית המשפט העליון מפי השופט
גולדברג אומר את הדברים הבאים: "היקפה של זכות הטיעון נגזרת ממהות הסמכות
המופעלת. מקום שהגורם המנהלי מפעיל סמכות שהינה מעין שיפוטית" – כמו המקרה
שלפנינו – זה כמובן לא ציטוט – "יש להקפיד באורח דווקני על זכות הטיעון
מאחר שחומרת הפגיעה האפשרית באזרח משפיעה על היקף זכותו להציג את עמדתו.
ככל שהפגיעה הצפויה בו חמורה יותר – כן רחבה זכותו לטיעון, ולהפך".

אז אני שואל אתכם, חבריי, אני מבין שההחלטה כבר התקבלה, אבל אולי תוכלו
להשפיע – האם זכות טיעון רחבה לא כוללת להקרין סרטון אחד? האם זכות הטיעון
לא כוללת שיהיו לנו לפחות 10 ימי עסקים מלאים שאינם חג כדי להתכונן ולהציג
את עמדתנו? האם זכות הטיעון איננה כוללת את האפשרות להציג עדים, ולפחות, את
הגברת איילת שקד ואת מגיש הבקשה ואולי יועץ סתרים שלהם? הרי בסיס הטיעון
כאן הוא שחבר הכנסת שיקלי, רק לאחר הקמת הממשלה, החליט לבצע אקטים של פרישה
– את זה עוד נטען מאוחר יותר. אבל אנחנו טוענים שעוד קודם לכן במחשכים
טיכסו עצה מובילי הדעה בימינה והחליטו כבר אז לפרוש, כבר אז לעשות שקר
לציבור – כי הלוא תכף נציג את מה שהם אמרו אז ומה שהם אומרים היום. הישיבה
עם מרצ היא אולי בטלה בשישים, המוץ – בבחינת "תזרם ורוח תישאם". זה כלום,
זה הפסיק שבפסיק.

אז את כל הטיעונים האלה כדי שאברר אנשים קודם לכן – זה לא זכות לשמוע? זה
לא זכות הטיעון? איך אתם יכולים להיות חברים בוועדה כשחבר שלכם, אחד מאותם
עשרים, אתם רומסים את זכות הטיעון שלו? שיהיה ברור: מה שאמרו כאן לגבי בית
המשפט העליון איננו מדויק. בית המשפט העליון בשום שלב לא דחה את העתירה
שלנו אתמול, אלא אמר שכל זכויותינו יישמרו. ואני אומר לכם: הדבר הזה
שהוועדה עשתה כל שביכולתה כדי לפגוע בזכות הטיעון שלנו יישמע לא נגד מי
שקיבל את ההחלטה, אלא נגד כולכם. זה יהיה נגד ועדת הכנסת. אני פונה אליכם
להציל את עצמכם: אנא, פנו ליושב-ראש ותאפשרו לנו להציג עדים ולהעלות
סרטונים.

<< דובר >> משה ארבל (ש"ס): << דובר >>

היושב-ראש, תרצה להצביע על זה? על הבקשה להציג?

<< יור >> היו"ר איתן גינזבורג: << יור >>

לא להפריע לעורך דין בוסי.

<< דובר >> משה ארבל (ש"ס): << דובר >>

לא הפרעתי.

<< יור >> היו"ר איתן גינזבורג: << יור >>

לא להפריע לעורך דין בוסי.

<< דובר >> משה ארבל (ש"ס): << דובר >>

השאלה אם תרצה להצביע.

<< יור >> היו"ר איתן גינזבורג: << יור >>

אני שמעתי. ביקשתי לא להפריע לו.

<< דובר >> שלמה קרעי (הליכוד): << דובר >>

היושב-ראש, אנחנו מצטרפים להמלצה של העורך דין.

<< יור >> היו"ר איתן גינזבורג: << יור >>

בבקשה, עורך דין בוסי.

<< דובר >> רם שפע (העבודה): << דובר >>

כחבר ועדה?

<< דובר >> שלמה קרעי (הליכוד): << דובר >>

כבעל תקן בוועדה. יש לנו תקן.

<< דובר >> גיא בוסי: << דובר >>

"שעה שהכנסת מחליטה בסוגיות מעין שיפוטיות בין בוועדה ובין במליאתה אין היא
שונה במעמדה מבחינה עקרונית מרשות מעין שיפוטית אחרת". מה זה רשות מעין
שיפוטית אחרת? זה בית משפט, זה החלטות של ועדות. הרי שם נותנים לאדם בגלל
הזכות היסודית הזאת להציג את טענתו כמה שהוא רוצה. ואני חוזר: כאן מדובר
בפגיעה בזכות לבחור ולהיבחר.

<< דובר >> מיכל וולדיגר (הציונות הדתית): << דובר >>

סליחה, גם ארבל אומרת את זה בחוות הדעת שלה. היא כותבת שלחבר כנסת - -

<< יור >> היו"ר איתן גינזבורג: << יור >>

אני מבקש לא להפריע.

<< דובר >> מיכל וולדיגר (הציונות הדתית): << דובר >>

שרוצים להכריז עליו כפורש יש זכות טיעון רחבה.

<< יור >> היו"ר איתן גינזבורג: << יור >>

אני מבקש לא להפריע לעורך דין בוסי.

<< דובר >> מיכל וולדיגר (הציונות הדתית): << דובר >>

אני לא מפריעה. אני עוזרת.

<< יור >> היו"ר איתן גינזבורג: << יור >>

את מפריעה.

<< דובר >> משה ארבל (ש"ס): << דובר >>

אדוני היושב-ראש, אתה רוצה לסמן "וי" על האירוע? אנחנו רוצים לשאול שאלת
הבהרה.

<< יור >> היו"ר איתן גינזבורג: << יור >>

אני רוצה שתאפשרו לו לדבר בלי הפרעות.

<< דובר >> משה ארבל (ש"ס): << דובר >>

אנחנו לא עצרנו אותו.

<< דובר >> מיכל וולדיגר (הציונות הדתית): << דובר >>

- - -

<< יור >> היו"ר איתן גינזבורג: << יור >>

אני מבקש לא להפריע. לא להפריע זה לא להפריע.

<< דובר >> שלמה קרעי (הליכוד): << דובר >>

איתן, נראה שאתה ממש סובל כשאתה יושב כיושב-ראש הוועדה.

<< יור >> היו"ר איתן גינזבורג: << יור >>

אני נראה לך סובל?

<< דובר >> גיא בוסי: << דובר >>

אתה לא נהנה מהטיעונים שלי?

<< דובר >> רם שפע (העבודה): << דובר >>

אתה לא מכיר את איתן?

<< יור >> היו"ר איתן גינזבורג: << יור >>

אני רוצה להקשיב להם.

<< דובר >> מיכל וולדיגר (הציונות הדתית): << דובר >>

מי הפריע? בסך הכול הקראתי את חוות הדעת של ארבל.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

אני לא רוצה שיפריעו לך.

<< דובר >> יבגני סובה (ישראל ביתנו): << דובר >>

על התקן - - -לא יכול להחליף אותו.

<< דובר >> יבגני סובה (ישראל ביתנו): << דובר >>

יבגני, זה חזרה לכבוד אבידר?

<< דובר >> גיא בוסי: << דובר >>

הדברים שאני מצטט מפי הנשיא אהרון ברק, נדמה כאילו הוא נמצא כאן בדיון,
והדברים האלה נכתבו לעניינינו: "הנה כי כן שעה שהכנסת או ועדה מוועדותיה
מקבלות החלטה כעין שיפוטית מופעלות לגביהן ביקורת שיפוטית רחבה". שוב אני
אומר לכם: תצילו את עצמכם – תנו לנו את זכות הטיעון. "אין תחולה לעקרון אי
השפיטות המוסדית". הרי מה היה הטיעון כאן? הטיעון אומר – מה אתם רוצים?
מדובר בחברי כנסת, מדובר בפוליטיקאים. לא – זה לא המקרה. כל אחד ואחד מכם
רואה עצמו כאילו יצא ממצרים בבחינת רואה עצמו כשופט. אל תיתנו לייעוץ
המשפטי – שאני מצטער, איננו מדויק בלשון המעטה – להניח - -

<< דובר >> יצחק פינדרוס (יהדות התורה): << דובר >>

אל תעשה לי את זה. אתה תגרום לי לבחילה – אני אברח מפה. אל תעשה לי הרגשה
שאני שופט, תעשה טובה.

<< דובר >> בועז טופורובסקי (יש עתיד): << דובר >>

הוא אמר שאהרון ברק - - -

<< יור >> היו"ר איתן גינזבורג: << יור >>

די, חברים. חבר הכנסת טופורובסקי, די.

<< דובר >> יואב בן צור (ש"ס): << דובר >>

יש לו בחילה.

<< דובר >> גיא בוסי: << דובר >>

מניחים בפניכם פח יקוש. אני אומר לכם: תצילו את עצמכם מפני הפח היקוש הזה.

"הפגם בהחלטה והסעד בגין הפרתו הם צדדיו של אותו מטבע. אם ההחלטה תקפה היא
תעמוד בעינה, שכן אין יסוד לבטלה. אם ההחלטה פגומה היא תבוטל בשם הפגם שנפל
בה. הפן המהותי של הדין והפן הסמכותי של הדיין חופפים זה את זה". אני רוצה
לקשר את זה להחלטות של אדוני. אדוני, אני חושב שאין החלטה שביקשתי שאדוני
קיבל. אני מזכיר לאדוני שביקשתי רק את החג השני של פסח להיות עם הילדים כדי
שלא נעבוד בחג, וגם לזה אדוני סירב; ביקשתי להציג ויזואלית – ואדוני סירב;
ביקשתי עדים – ואדוני סירב. אני לא יודע – אולי אני אבקש כוס מים וגם לזה
אדוני יסרב? אבל לא ייתכן שכל מה שאני רוצה אדוני יסרב לו, ואז הוא יגיד
שצריך לתת לחבר הכנסת שיקלי זכות טיעון רחבה. זה תרתי דסתרי, הם לא יכולים
לדור בכפיפה אחת.

עכשיו אני רוצה לדבר על הפגיעה בשם הטוב. חבר הכנסת שיקלי שהוא, כמובן, לא
הפורש – אני עדיין בשלבים המקדמיים, ואני רוצה שיהיה ברור שעדיין לא נכנסתי
לגופה של טענה. ועוד דבר שיהיה ברור: אחרי שאני אסיים, כמובן שחבר הכנסת
שיקלי יגיד את דברו. הפגיעה בשם הטוב היא אדירת ממדים. הזכות לשם טוב נגזרת
מחוק יסוד: כבוד האדם וחירותו, בין היתר, כמובן. אני מזכיר את רשות ערעור
אזרחי 4740 אמר ואחרים נגד יוסף ואחרים, 4534/02 – רשת שוקן בע"מ ואחרים
נגד הרצקוביץ'.

אם הזכות לשם טוב נפגעת כאן, אז אני חוזר ואומר, אותו הדבר לגבי זכות
הטיעון.

דבר נוסף, אדוני, בית המשפט העליון קבע שמכל ועדות הכנסת ועדה זו היא, מה
שנקרא, "כנסת זוטא". זאת אומרת, אדוני, שהיא צריכה לשקף או לייצג את הכנסת.
אלא מאי, אדוני, הוועדה הזאת איננה מייצגת נכון לעכשיו את המצב של הכנסת.
בפסק הדין של חבר הכנסת ביטן לגבי הוועדות, אמרה הנשיאה בייניש שמצבה של
ועדת הכנסת איננו תקין. היא אמרה את זה בצורה מפורשת, חבריי חברי הכנסת,
המצב של הוועדה הזאת, ועדת הכנסת, איננו תקין. לא ייתכן שבהליך מעין שיפוטי
יהיה כאן קוורום לא ראוי. תנסו לחשוב על זה. כנסת זוטא – בגלל זה קבעו שכאן
יתנהלו הדיונים בשאלה הזאת.

אני רוצה להזכיר לכם, ותכף אני אגע בזה, שהיו ויכוחים אדירים בתיקון 12
איפה יתקיים הדיון, בוועדת חוקה או בוועדת הכנסת. הוויכוחים נגמרו בכך
שהקימו ועדה משותפת. לא בכדי אנחנו נמצאים בוועדת הכנסת ולא ייתכן וזה לא
מקובל וזה פשוט בלתי נתפס בשום קנה מידה שאנחנו נקבל החלטה כשהוועדה
נמצאת - - -

<< דובר >> שלמה קרעי (הליכוד): << דובר >>

היועצת המשפטית לא כאן.

<< דובר >> עו"ד גיא בוסי: << דובר >>

אז רגע, זה טיעון משפטי, אני יכול להמתין עד שהיא תשוב? אדוני, אני יכול
להמתין שארבל תשוב, כי אלה טיעונים משפטיים?

<< יור >> היו"ר איתן גינזבורג: << יור >>

לא, אתה יכול להמשיך.

<< דובר >> שלמה קרעי (הליכוד): << דובר >>

מה לא? הוא צריך שהיא תשמע אותם. מה זה לא?

<< יור >> היו"ר איתן גינזבורג: << יור >>

נמצא כאן העוזר של היועץ המשפטי של הכנסת. אנא תמשיך, בבקשה.

<< דובר >> שלמה קרעי (הליכוד): << דובר >>

איזה בדיחה.

<< דובר >> עו"ד גיא בוסי: << דובר >>

אני חושב שהטיעון של "כנסת זוטא" מחייב עכשיו עמדה משפטית, מחייב עכשיו לתת
תשובה לדבר הזה. ושוב, כמו שאמרתי לכם, כנראה שכל בקשה שאני אבקש, לא
תתקבל.

<< יור >> היו"ר איתן גינזבורג: << יור >>

קראתי לו עוזר, אבל הוא לא עוזר. הוא יועץ משפטי בלשכה המשפטית. הוא היועץ
המשפטי של המליאה.

<< דובר >> שלמה קרעי (הליכוד): << דובר >>

הוא כתב את חוות הדעת לדיון הזה, אדוני היושב-ראש?

<< יור >> היו"ר איתן גינזבורג: << יור >>

כרגע הוא נציג הלשכה המשפטית פה בדיון. בבקשה, עו"ד בוסי.

<< דובר >> עו"ד גיא בוסי: << דובר >>

עכשיו, אדוני, אני רוצה לדבר על הבדל נוסף, וזה העניין העובדתי. כמו שאמרתי
לכם, יושב-ראש הוועדה לא דק פורתא בכל מה שקשור לחובת הבירור העובדתי. סעיף
61 מחייב בירור עובדתי ולכן כל אחת ואחת מהאמירות שנאמרו כאן נבקש לבדוק
ולראות.

אבל, אדוני, לפני כן טיעון משפטי מקדים.

<< דובר >> בועז טופורובסקי (יש עתיד): << דובר >>

בוסי, סעיף 61, איפה?

<< יור >> היו"ר איתן גינזבורג: << יור >>

חוק-יסוד: הכנסת.

<< דובר >> אופיר כץ (הליכוד): << דובר >>

בועז, אתה לא אמור לדבר לפי מה שהוא טוען.

<< דובר >> שלמה קרעי (הליכוד): << דובר >>

הגיעה השעה אחת, השר כהנא צריך להזמין משלוח וולט למגיש הבקשה.

<< יור >> היו"ר איתן גינזבורג: << יור >>

חבר הכנסת קרעי, אני מבקש ממך.

<< קריאה >> קריאה: << קריאה >>

לפני השנ"צ.

<< דובר >> השר לשירותי דת מתן כהנא: << דובר >>

הוא אוכל גם מנות קרב, אתה מכיר אותו.

<< דובר >> שלמה קרעי (הליכוד): << דובר >>

לא, מנות קרב לא הולך פה.

<< דובר >> אופיר כץ (הליכוד): << דובר >>

תזמין לכולנו, גם ככה אנחנו משלמים את זה.

<< יור >> היו"ר איתן גינזבורג: << יור >>

חבר הכנסת כץ, די.

<< דובר >> אופיר כץ (הליכוד): << דובר >>

גם ככה אנחנו משלמים את זה, אז תזמין לכולם.

<< יור >> היו"ר איתן גינזבורג: << יור >>

חבר הכנסת כץ, די. חבר'ה, די עם הבדיחות האלה. כן, בבקשה, עו"ד בוסי.

<< דובר >> משה ארבל (ש"ס): << דובר >>

על חשבוננו.

<< דובר >> עו"ד גיא בוסי: << דובר >>

מכובדיי חברי הוועדה - - -

<< דובר >> יצחק פינדרוס (יהדות התורה): << דובר >>

עזוב, אני מפחד על הכשרות, שלא יזמין.

<< דובר >> שלמה קרעי (הליכוד): << דובר >>

זה כשר, אבל מסריח.

<< דובר >> עו"ד גיא בוסי: << דובר >>

זה בסיס הטיעון שלי ולכן אני רוצה קשב רב, אם אפשר בעיקר לגבי אלה שדעתם
הקדומה כבר נשמעה. אני אשמח אם יפסיקו לשחק בוואטסאפ ויקשיבו לי.

<< קריאה >> קריאה: << קריאה >>

כשהם משחקים בוואטסאפ הם לפחות שקטים.

<< דובר >> עו"ד גיא בוסי: << דובר >>

אומרת לכם היועצת המשפטית בחוות הדעת שהדרך היחידה לבחון את הדבר הזה היא
אותה מילה "לרבות". הווה אומר, אם מתבצעות פעולות נוספות מעבר לקבלת
התמורה, הרי שאפשר לבחון את האמירות האלה.

<< דובר >> יואב קיש (הליכוד): << דובר >>

לא, זה סופר קריטי, ארבל צריכה להיות פה. לנקודה הזאת הוא חייב אותה.

<< דובר >> עו"ד גיא בוסי: << דובר >>

אני חייב את ארבל אסטרחן. אני חייב. אם היא מדברת פה נגד חוות הדעת שלך, אם
אפשר שלוש דקות עד שהיא תגיע.

<< דובר >> יריב לוין (הליכוד): << דובר >>

היושב-ראש, אולי אפשר לעשות הפסקה.

<< יור >> היו"ר איתן גינזבורג: << יור >>

חברים. אני מבקש ממך להמשיך.

<< דובר >> שלמה קרעי (הליכוד): << דובר >>

אבל הוא לא יכול להמשיך ככה.

<< דובר >> עו"ד גיא בוסי: << דובר >>

הטיעון הוא מול חוות הדעת שלה.

<< דובר >> משה ארבל (ש"ס): << דובר >>

הינה, היא נכנסה. ברוכה הבאה.

<< דובר >> דוד אמסלם (הליכוד): << דובר >>

תודה רבה שהיא באה.

<< דובר >> בועז טופורובסקי (יש עתיד): << דובר >>

אין סעיף 61 בחוק-יסוד: הכנסת.

<< דובר >> ארבל אסטרחן: << דובר >>

חוק הכנסת.

<< דובר >> עו"ד גיא בוסי: << דובר >>

לא אמרתי חוק-יסוד: הכנסת.

<< דובר >> שלמה קרעי (הליכוד): << דובר >>

איתן אמר את זה, לא הוא.

<< דובר >> יואב בן צור (ש"ס): << דובר >>

איתן אמר, זה לא הוא.

<< דובר >> יואב קיש (הליכוד): << דובר >>

הוא אמר את זה לאיתן, לא לו.

<< דובר >> עו"ד גיא בוסי: << דובר >>

בחוות הדעת שנמסרה לכם על ידי היועצת המשפטית לוועדה, שהסתמכה על חוות הדעת
של היועץ המשפטי הקודם – באמת, אני מנסה להגיד את זה בכל הכבוד הראוי – אין
קשר, ולו הקלוש ביותר, לדברי החקיקה שלכם. אומרים בחוות הדעת שהמילה
"לרבות" מוכיחה שלמעט תמורה, יש דברים נוספים שאפשר לראות אותם כפרישה.
ברור לי שאין מדובר בחוסר הבנה, אז יש כאן פשוט הטעיה. יש כאן חקיקה
שיפוטית של הייעוץ המשפטי. אין קשר בין מה שקיבלתם – ואני רוצה להזכיר,
אדוני, אתה לא כאן לבדך, אתה ממשיך דרכם של יושב-ראש ועדת הכנסת הקודם וזה
שלפניו וזה שלפניו. כולכם, אתם נושאים אתכם משא, משא של 73 שנות כנסת.
אינכם יכולים, או אסור לכם בתכלית האיסור, בגלל איזה גחמה פוליטית לרסק,
פשוט לרסק את המסורת שלכם, וזה מה שעושים כאן. אני פשוט לא מצליח להבין
למה.

<< דובר >> יצחק פינדרוס (יהדות התורה): << דובר >>

הינה, ביקשת מים, קיבלת.

<< דובר >> עו"ד גיא בוסי:

"כל צמא לכו למים".

בואו נעשה הקדמה קצרה. אנחנו מדברים על הצעת חוק-יסוד: הכנסת (תיקון מס'
12), שהתקבלה בשנת 1991. אומנם הייתי ילד חרדי באותם ימים, אבל כמו שכולכם
זוכרים, היה את הסיפור של "אברשה שוב הביתה", היה סיפור של, איך נקרא לזה,
גניבה. צריך לזכור, אותו אדם, אברשה – לא הכרתי אותו, קראתי את זה כדי
להתכונן לקראת הדיון – קיבל שריון ברשימת המערך דאז, קיבל הבטחה להיות שר
ושריון לכנסת הבאה. זה גרם, כמו שהגדיר את זה חבר הכנסת צחי הנגבי, שהיה
באותה ישיבה, לקֶבֶס בעם. זה הביטוי. אני חושב שהוא חבר הכנסת היחיד שנמצא
כאן, אז כמובן נוכל לשמוע אחר כך מפי הגבורה.

<< דובר >> צחי הנגבי (הליכוד): << דובר >>

המילה היא קַבָס.

<< דובר >> עו"ד גיא בוסי: << דובר >>

אני מתנצל, קַבָס. תודה.

<< דובר >> צחי הנגבי (הליכוד): << דובר >>

פברואר 91'.

<< דובר >> עו"ד גיא בוסי: << דובר >>

כתוב 91', התשנ"א -1991.

<< דובר >> צחי הנגבי (הליכוד): << דובר >>

פה כתוב 90', אבל הדיון היה בפברואר 91'.

<< דובר >> עו"ד גיא בוסי: << דובר >>

ולכן החליטו לחוקק חוק שימנע את הכלנתריזם הזה. זאת הייתה המהות של החוק –
רצו למנוע כלנתריזם. עד כדי כך הדבר היה דרמטי ומהותי שהקימו ועדה משותפת
לוועדת הכנסת ולוועדת חוק, חוקה ומשפט. היו לה שני יושבי-ראש מקבילים – לין
ומי שאחר כך היה יושב-ראש הכנסת מטעם הליכוד, תכף נגיע לזה בציטוטים. היו
שני יושבי-ראש והתנהלו שם – חבריי חברי הכנסת, ביקשתי שישימו את זה בפניכם.
אני מאמין באמונה שלמה שכולכם קראתם את החומר לקראת ההליך הזה, אם לא – זה
לא בסדר – 11 דיונים. איך אפשר לראות את מה ששלחתי? זה נמצא בלפטופים?

<< דובר >> ארבל אסטרחן: << דובר >>

אתה לא שלחת. לבקשתך הכנתי את זה וזה מונח בפניהם.

<< דובר >> עו"ד גיא בוסי: << דובר >>

אני מתנצל, אני לא שלחתי, ארבל הכינה את זה לבקשתי.

<< דובר >> ארבל אסטרחן: << דובר >>

זה מונח באייפדים של כולם.

<< דובר >> עו"ד גיא בוסי: << דובר >>

שימו לב, 11 ישיבות. לא ישיבה אחת, כמו שחייב אותי היושב-ראש לסיים את
דבריי וללכת הביתה. 11 ישיבות, עד כמה הנושא היה מהותי. הישיבות לא היו
לשווא, לא אכלו בהן בורקסים והלכו הביתה, אלא התנהלו דיונים, עקרו שם הרים,
"משל שניים אוחזין בטלית, אחד אומר: 'כולה שלי', אחד אומר: 'חציה שלי'".
ממש דיונים, "שור שנפל לבור בשבת".

<< דובר >> אורית מלכה סטרוק (הציונות הדתית): << דובר >>

אבל, עו"ד בוסי, הם לא יכולים לעשות עכשיו 11 ישיבות, כי הם פוחדים שעוד
שנייה הם מתפרקים ואין להם אפשרות.

<< יור >> היו"ר איתן גינזבורג: << יור >>

תודה, חברת הכנסת סטרוק, אנא לא להפריע.

<< דובר >> אורית מלכה סטרוק (הציונות הדתית): << דובר >>

אתה צריך להתחשב בהם.

<< דובר >> משה טור פז (יש עתיד): << דובר >>

"אל יתהלל חוגר כמפתח".

<< דובר >> עו"ד גיא בוסי: << דובר >>

נו, ומה הייתה השאלה לפני כן?

<< יור >> היו"ר איתן גינזבורג: << יור >>

לא, בוסי, אני מבקש.

<< דובר >> עו"ד גיא בוסי: << דובר >>

השאלה לפני הייתה "אם ישפוק עפר שומרון לשועלים אשר ברגליי".

<< יור >> היו"ר איתן גינזבורג: << יור >>

עו"ד בוסי, אתה לא חבר כנסת. אני מבקש שתטען את הטיעונים וזהו.

<< דובר >> עו"ד גיא בוסי: << דובר >>

הבן אדם אמר "אל יתהלל חוגר כמפתח" ורציתי להשלים את הפסוק "אם ישפוק עפר
שומרון לשועלים אשר ברגליי". אם עשיתי חטאת, אני מתנצל.

<< דובר >> דוד אמסלם (הליכוד): << דובר >>

לא הבנתי. כהנא טען טיעונים ענייניים שעכשיו אתה אומר לו?

<< דובר >> עו"ד גיא בוסי: << דובר >>

אני רוצה להזכיר שהשר כהנא – לא חבר הכנסת, מר אמסלם – טען על מר נתניהו,
טען על דברים מ-2009, טען על דברים מ-2013, וכשאני משלים את הפסוק מספר
מלכים, אז זה כזה נורא? באמת.

<< דובר >> דוד אמסלם (הליכוד): << דובר >>

תסלח לי שאני לא יכול לקרוא לו "השר כהנא".

<< דובר >> עו"ד גיא בוסי: << דובר >>

אני חוזר, 11 ישיבות שנעשו, וראו איזה פלא – על מה נסובו אותם דיונים? הם
נסובו בדיוק על השאלה שנמצאת כאן לפנינו: האם פרישה אידיאולוגית תהיה
פרישה?

<< דובר >> יואב קיש (הליכוד): << דובר >>

ללא תמורה הכוונה.

<< דובר >> עו"ד גיא בוסי: << דובר >>

ללא תמורה, כמובן. אני חוזר ואומר, הדיון שהתנהל - -

<< דובר >> יעקב אשר (יהדות התורה): << דובר >>

בלי מיצובישי.

<< דובר >> עו"ד גיא בוסי: << דובר >>

- - האם פרישה אידיאולוגית ללא תמורה כמוה כפרישה? היו דיונים ממש דרמטיים,
כמו שאני מעריך שקראתם. עד כדי כך הם לא הגיעו לפתרון, ממש תיקו, שהם אמרו
נעשה מעשה שלא נעשה בכנסת ­– אני לא רוצה להטעות, אז היועצת המשפטית כאן
יכולה להסביר – מספר מוגבל מאוד של פעמים והחליטו את הדיון ואת הוויכוח
למליאת הכנסת.

<< דובר >> צחי הנגבי (הליכוד): << דובר >>

שתי גרסאות.

<< דובר >> עו"ד גיא בוסי: << דובר >>

גרסה א' וגרסה ב'. תודה לאדוני. גרסה א' וגרסה ב'. חשוב מאוד שתקשיב, חבר
הכנסת אמסלם. חשוב מאוד. גרסה א' וגרסה ב'. מה אמרה גרסה א'? הכול מכול
וכול – ברגע שהצבעת, רואים אותך כפורש. לא משנה מדוע, לא משנה למה, לא משנה
אם קיבלת תמורה או לא קיבלת תמורה, זה מה שקורה. וגרסה ב' מה אמרה? שפרישה
אידיאולוגית ללא תמורה אותה אנחנו לא נראה כפרישה. אני חוזר: הווה אומר,
האם המקרה של חבר הכנסת שיקלי, שאין מחלוקת שהפרישה שלו אידיאולוגית והוא
לא קיבל תמורה – נזכיר, מי שקיבל תמורה ומבקש בקשת הפרישה, לא סתם
תמורה - - -

<< דובר >> דוד אמסלם (הליכוד): << דובר >>

עו"ד בוסי, הם יודעים את זה. גם כהנא יודע את זה.

<< דובר >> עו"ד גיא בוסי: << דובר >>

אבל חבר הכנסת אמסלם, מפאת כבודך, אל תפריע לי.

<< דובר >> דוד אמסלם (הליכוד): << דובר >>

הם יודעים את זה, גם איתן יודע את זה.

<< דובר >> עו"ד גיא בוסי: << דובר >>

חשוב לי הרצף.

<< יור >> היו"ר איתן גינזבורג: << יור >>

חבר הכנסת אמסלם, אבל אל תפריעו לו.

<< דובר >> יואב קיש (הליכוד): << דובר >>

הוא מדבר פה על החוק. מהות החוק הייתה - - -

<< יור >> היו"ר איתן גינזבורג: << יור >>

חבר הכנסת קיש, אל תפריעו לו.

<< דובר >> דוד אמסלם (הליכוד): << דובר >>

רק דבר בסיסי, תעביר את זה - - -

<< יור >> היו"ר איתן גינזבורג: << יור >>

חבר הכנסת אמסלם, אל תפריע לו.

<< דובר >> דוד אמסלם (הליכוד): << דובר >>

העולם הפוך. אתה שומע את השקרים של כהנא - - -

<< יור >> היו"ר איתן גינזבורג: << יור >>

אבל תן לו לדבר בלי הפרעה. עו"ד בוסי אומר לך שזה מפריע לו, אז למה אתה
מפריע לו?

<< דובר >> דוד אמסלם (הליכוד): << דובר >>

אתה צודק.

<< דובר >> יעקב אשר (יהדות התורה): << דובר >>

שקרים? כהנא? שקרים וכהנא?

<< דובר >> עו"ד גיא בוסי: << דובר >>

חבר הכנסת, "מאשר שמנה לחמו". רגע, אז אני אומר ככה - - -

<< דובר >> דוד אמסלם (הליכוד): << דובר >>

אופורטוניסט. מוכר את המדינה בשביל תפקיד.

<< דובר >> עו"ד גיא בוסי: << דובר >>

במחילה מכבודך, אני רוצה להשלים את הטיעון. עצרת אותי ממש בשיא.

<< דובר >> דוד אמסלם (הליכוד): << דובר >>

מדבר איתי על חילול השם.

<< יור >> היו"ר איתן גינזבורג: << יור >>

חבר הכנסת אמסלם, אתה מפריע לעו"ד בוסי.

<< דובר >> עו"ד גיא בוסי: << דובר >>

אני חוזר ואומר, הוויכוח היה כזה שניצבו שתי העמדות אחת מול השנייה: אם כל
פרישה תיראה כפרישה, כמובן בקבלת תמורה, או אם פרישה אידיאולוגית אנחנו
נחריג אותה מהדבר הזה. כמו שאמרתי, הדיון היה כזה דרמטי ומשמעותי שהם אמרו:
די, אנחנו לא יכולים לקבל החלטה בוועדה. צריך להודות שמי שהוביל את זה הוא
חבר הכנסת צחי הנגבי, ולכן הציעו להעלות את זה למליאה. אני חוזר ואומר,
ההצבעה לא הייתה בוועדה המשותפת לוועדת הכנסת ולוועדת חוק, חוקה ומשפט.
ההצבעה הייתה במליאת הכנסת. אתם מבינים עד כמה זה חריג? זה אומר שמי שקיבל
את ההחלטה - - -

<< דובר >> ארבל אסטרחן: << דובר >>

זה קרה.

<< דובר >> עו"ד גיא בוסי: << דובר >>

סליחה, אם זה לא חריג, כמה פעמים זה קרה?

<< דובר >> ארבל אסטרחן: << דובר >>

זה קרה כשעלו גרסאות שונות.

<< דובר >> עו"ד גיא בוסי: << דובר >>

זה עלה כשעלו גרסאות שונות, זאת אומרת שיש מקרים שאנחנו אומרים שחילוקי
הדעות הם כאלה דרמטיים ל-12 חברים, אז בואו נכריע בפורום גדול יותר. כל
חברי הכנסת, או לפחות מליאת הכנסת כולה השתתפה בדיון הזה.

ולא נעשה חידון התנ"ך או איזה שאלה זהה, אבל הגרסה שחבר כנסת שפרש
אידיאולוגית בלא קבלת תמורה, איננה חלק מהחוק. אתם מבינים? חבר הכנסת אשר,
זה חשוב. אתם מבינים? מה שקורה כאן, אסור שיקרה כאן. אתם, חברי הכנסת,
קבעתם שפרישה אידיאולוגית בלא תמורה איננה חלק מהדבר הזה. ותראו מה קורה
כאן, זה משהו שאתם עושים כבר שנים ואני לא מצליח להבין. מדוע? הגיע יועץ
משפטי – שכמובן אני מכבד אותו – איל ינון, ובכלל לא מזכיר את זה בחוות
הדעת, לא מדבר על מה שעשיתם, אלא רק אומר ש"לרבות" אומר שעוד מקרים. אכן,
בהגינותו הוא אומר שזה שדה שטרם נחרש ואין לנו תקדימים, אבל איך זה שחוות
הדעת שנמצאת בפניכם חסרה את הדבר הזה? איך בחוות הדעת שנמצאת בפניכם,
שאמורה להיות הבסיס למה שאתם אמורים להכריע, לא נמצאה אותה החלטה שהייתה
במליאת הכנסת? אם לא הייתי מכיר את האנשים – אני בטוח שזו שגגה, אבל אם לא
הייתי מכיר את האנשים הייתי אומר שהם עשו את זה בכוונה כדי לסמא עיניכם,
כדי שלא תדעו על מה אתם מצביעים. כיצד הדבר הזה ייתכן? לכן אני אגיד את זה
שוב ושוב ושוב - - -

חברת הכנסת פינטו יצאה, צריך לבדוק בסטופר שזה בסדר. זה חשוב, אדוני.

<< יור >> היו"ר איתן גינזבורג: << יור >>

אנחנו מנהלים את הדיון הזה. אתה רוצה גם לנהל את הדיון? לא הבנתי.

<< דובר >> עו"ד גיא בוסי: << דובר >>

לא לנהל את הדיון, אבל דברים שחשובים לי – חשוב לי.

<< דובר >> שלמה קרעי (הליכוד): << דובר >>

תפסיק לגעור בו, איתן.

<< יור >> היו"ר איתן גינזבורג: << יור >>

אל תיתן לי ציונים.

<< דובר >> שלמה קרעי (הליכוד): << דובר >>

מה זה, כל מילה אתה גוער בו.

<< דובר >> עו"ד גיא בוסי: << דובר >>

אני זוכר שהשר כהנא אמר שקרים ואדוני לא עצר אותו, אמר: תן לו לדבר.

<< דובר >> יואב בן צור (ש"ס): << דובר >>

איתן, כמה אתה יכול לבזות את עצמך בשביל ראש הממשלה וימינה? אתה בחור הגון,
באמת.

<< דובר >> יעקב אשר (יהדות התורה): << דובר >>

תן לזרום, איתן, תן לזרום.

<< דובר >> עו"ד גיא בוסי: << דובר >>

כשהצד השני דיבר, לא הפריעו לו פעם אחת על ידי יושב-ראש הוועדה, ויושב-ראש
הוועדה סיסטמתית לא מפסיק להפריע לי.

<< דובר >> יעקב אשר (יהדות התורה): << דובר >>

כבר עשית פעם עבודה בשביל ניסנקורן והוא ירק עליך בפרצוף, אז תן לזרום, תן
לזה לעבוד. מה קרה? יש עוד שבועיים פגרה, אין הצבעות בכנסת. מה העניין?

<< דובר >> דוד אמסלם (הליכוד): << דובר >>

הרסתם לו את החג, תן לו לדבר לפחות.

<< דובר >> עו"ד גיא בוסי: << דובר >>

התכוננתי, לא הגעתי לכאן סתם.

<< דובר >> יעקב אשר (יהדות התורה): << דובר >>

מה קרה? מתן כהנא יש לו זמן.

<< דובר >> עו"ד גיא בוסי: << דובר >>

אם יש משהו שלא נוח לשמוע, כמו שכהנא אמר קודם לכן - - -

<< דובר >> יעקב אשר (יהדות התורה): << דובר >>

כל החקיקה נעצרה - - -

<< דובר >> דוד אמסלם (הליכוד): << דובר >>

השאלה היא למי לא נוח. היה לו נוח לשמוע את כהנא, עכשיו לא נוח לו לשמוע
אותך, אז הוא מפריע לך. הוא שואל אותי למה אני הפרעתי לכהנא.

<< דובר >> יעקב אשר (יהדות התורה): << דובר >>

לכהנא יש זמן, שים לב. האיש פה, הוא לא ב- - -

<< יור >> היו"ר איתן גינזבורג: << יור >>

לא הבנתי עכשיו, אני הפרעתי לבוסי כאילו?

<< דובר >> יעקב אשר (יהדות התורה): << דובר >>

איתן, אוהבים אותך פה, אתה יודע. מספיק.

<< יור >> היו"ר איתן גינזבורג: << יור >>

אני הפרעתי לבוסי או שלושתכם שמדברים? לא הבנתי את האירוע עכשיו.

<< דובר >> יעקב אשר (יהדות התורה): << דובר >>

תן לו לנשום. אנחנו נותנים לו לנשום רגע. עד שהבאת לו סודה, גם לקח זמן.
איתן, היית כבר בסרט הזה שלושה ימים ולילות, אחר כך החברים שלך זרקו עליך
את כל הצלחות.

<< יור >> היו"ר איתן גינזבורג: << יור >>

למה אתה אומר סתם?

<< דובר >> יעקב אשר (יהדות התורה): << דובר >>

כי אני הייתי איתך פה.

<< יור >> היו"ר איתן גינזבורג: << יור >>

אולי שלושה שבועות?

<< דובר >> יעקב אשר (יהדות התורה): << דובר >>

אני מדבר על שלושה לילות ספציפיים.

<< יור >> היו"ר איתן גינזבורג: << יור >>

כן, בבקשה.

<< דובר >> עו"ד גיא בוסי: << דובר >>

אני מצטער, אני חייב לחזור על הטיעון.

<< דובר >> יעקב אשר (יהדות התורה): << דובר >>

קח שלוק קודם, מים קודם.

<< דובר >> אחמד טיבי (הרשימה המשותפת): << דובר >>

אתם כל הזמן שותים, מדברים על מים...

<< דובר >> יעקב אשר (יהדות התורה): << דובר >>

אחמד, אתה פה?

<< דובר >> אחמד טיבי (הרשימה המשותפת): << דובר >>

אין בכם שום התחשבות בחבר שלכם.

<< דובר >> יעקב אשר (יהדות התורה): << דובר >>

שלום עליכם, אחמד.

<< דובר >> יואב בן צור (ש"ס): << דובר >>

רמדאן כרים, אחמד.

<< דובר >> משה טור פז (יש עתיד): << דובר >>

בשביל זה נתנו לך מסבחה.

<< יור >> היו"ר איתן גינזבורג: << יור >>

בבקשה, עו"ד בוסי.

<< דובר >> עו"ד גיא בוסי: << דובר >>

אני חוזר על הטיעון, גם בשביל חבר הכנסת בני בגין. אז אני אומר כך: חילוקי
הדעות היו כאלה דרמטיים, המדינה הייתה ממש שסועה – שוב, אני לא זוכר, הייתי
נער צעיר – המדינה הייתה שסועה מאותם מהלכים. לכן אתם קיבלתם החלטה – אני
אומר "אתם", כי אני חוזר ואומר, אתם לא לבדכם. הולכים אתכם חברי הכנסת מן
העבר. קיבלתם החלטה להקים ועדה משותפת לוועדת הכנסת ולוועדת חוק, חוקה
ומשפט שתבחן את הסוגיה של תיקון 12. אני אקצר, החלטתם, בגלל חילוקי הדעות,
להביא את שתי הגרסאות בפני מליאת הכנסת: גרסה ראשונה אמרה שחבר הכנסת
שפורש, בכל מקרה רואים אותו כפורש, כמובן בלא קבלת תמורה; הדבר השני, חבר
הכנסת שפרש מבחינה אידיאולוגית ולא קיבל תמורה, אין רואים אותו כחבר כנסת
פורש. שיהיה ברור, הדברים נאמרו "ברחל בתך הקטנה", "בנך יחידך אשר אהבת את
יצחק", מפורשות. אין דרך לפרש את זה אחרת. זה לא ליד, זה לא בגלל, זה לא
אני לא יודע מה. זה בול. והדבר הזה חסר בחוות הדעת שנמצאת מולכם. אני חוזר
ואומר, הדבר הזה חסר בחוות הדעת שנמצאת מולכם, עד מתי אתם פוסחים על שני
הסעיפים?

ועכשיו אני מבקש להגיע לדיון עצמו. אם אתם יכולים לפתוח בבקשה את חוק-יסוד:
הכנסת – זה צריך להיות בלפטופים שלכם בעמוד 2171 - - -

<< דובר >> ארבל אסטרחן: << דובר >>

בקריאה השנייה והשלישית?

<< דובר >> עו"ד גיא בוסי: << דובר >>

כן, קריאה שנייה ושלישית, תיקון מס' 12.

<< דובר >> מיכל וולדיגר (הציונות הדתית): << דובר >>

איפה זה נמצא? יש שם הרבה מסמכים, איזה מהם?

<< דובר >> אופיר כץ (הליכוד): << דובר >>

באיזה תיקייה, איתן?

<< דובר >> עו"ד גיא בוסי: << דובר >>

זה לא בתיקייה, אבל עמוד – קודם כול, אני רואה שכולכם שולטים בחומר וקראתם
הכול. בעמוד 2171. צריכים להגיע מוכנים לדיון.

<< דובר >> יעקב אשר (יהדות התורה): << דובר >>

איתן, שיחליפו אותך קצת? רק הצעתי.

<< דובר >> דוד אמסלם (הליכוד): << דובר >>

לא בתוך כמה ימים, בתוך פסח, מארגנים ככה מחטף כזה, ועוד כדי לסלק חבר
כנסת.

<< דובר >> יעקב אשר (יהדות התורה): << דובר >>

חבר'ה, ראש הממשלה במתח, הוא מבקש לסיים את הדיונים כמה שיותר מהר. הוא
במתח. זה מתנגש לו עם השנ"צ בעוד שלושת-רבעי שעה.

<< דובר >> עו"ד גיא בוסי: << דובר >>

כמובן שלא נקרא הכול, אי אפשר, אבל נקרא את הדברים. אני כמובן אקרא
בקיצורים הנכונים ואני גם אשתדל לקרוא מהר: "כבוד היושב-ראש, כנסת נכבדה,
אני מתכבד להביא לקריאה השנייה ולקריאה השלישית את חוק-יסוד: הכנסת (תיקון
12)" – זה החוק שאנחנו מדברים עליו עכשיו, ברגעים אלה. וכדי להראות שדקתי
פורתא, אני אומר, כתוב – "אני רוצה לציין שבחוק הזה דנו שתי ועדות לאחר
שהוא עבר בקריאה ראשונה, ועדת הכנסת וועדת החוקה, חוק ומשפט". כנראה שאז
קראו לזה אחרת. "בפני הוועדה עמדו שתי תפיסות יסוד" – שוב, הדברים האלה
אינם נמצאים בחוות הדעת שלפניכם, בגלל זה אני ממש מבקש שתקשיבו – "בפני
הוועדות עמדו שתי תפיסות יסוד: תפיסה אחת אמרה כי אם חבר כנסת פורש מסיעתו,
נראה אותו כמי שמתפטר מהכנסת. התפיסה השנייה אומרת שלא יראו אותו כמתפטר".

עברתי עמוד וחשוב שנקרא את העמוד הזה, כי זה מתקשר למה שקורה כאן. מה שמנסה
לעשות כאן מגיש הבקשה, חבריי חברי הכנסת, זה להתערב, לקחת את ההליכים
הפנים-מפלגתיים ולהקיש אותם על הכנסת. לא נוח למגיש הבקשה עם חבר הכנסת
שיקלי, אז במקום שיתמודד מולו במפלגה שלו, במקום ששניהם יציעו את מרכולתם
מול מרכז המפלגה או ועידת המפלגה - - -

<< דובר >> דוד אמסלם (הליכוד): << דובר >>

יש להם דבר כזה?

<< דובר >> עו"ד גיא בוסי: << דובר >>

אני שואל. אני מזכיר שחוק המפלגות מחייב מוסד מרכזי ומוסד לבירור, מוסד
שיפוטי. ביקשתי ולא נתנו לי, אדוני, כנראה שזה היה בשלב שלא היית. ביקשתי
לקבל את תקנון החוקה של – כי הרי זה לא ימינה, זה צל"ש, ולא נתנו לי. זה
חלק מהפגיעה בזכות הטיעון.

אבל מה שנעשה כאן זה ניסיון – איך נקרא לזה? אתם זוכרים את המערכון
בחמישייה הקאמרית, שהוא ביקש לתת לישראלי עוד כמה מטרים? did the Jewish
suffered enough? – מה שקורא כאן זה בדיוק אותו הדבר. אמרו ניתן פטור למגיש
הבקשה ונדלג על השלב של המפלגה/סיעה, לא נגרום לו לכל מיני בלגאנים
פנים-מפלגתיים ונביא אותו ישר לכאן, למקום שיש לנו יתרון פוליטי.

בואו נראה מה אומרים על זה אותם חברי כנסת באותם ימים. אני מצטט: "החוק לא
בא להסדיר את היחסים הפנים-סיעתיים. החוק לא קובע שום איסור או שום סנקציה
על חבר כנסת המצביע במליאת הכנסת בניגוד לעמדתו". חשוב שנבין את הדבר הזה.
אני חוזר – אני מצטער שאני חוזר, פשוט הדברים חשובים – הפעם הראשונה
שהעניין הזה נדון, העותר היה המוסד לבירור עתירות של מפלגת העבודה, כי
ההליכים המקדימים להפריש את מר פרס, את דליה איציק ואת חיים רמון נערכו
במוסד לבירור עתירות של מפלגת העבודה. תארו לכם שהתקנון או החוקה שהוסתרה
נגלה בה שכדי להדיח חבר סיעת קדימה צריך לבצע - - -

<< דובר >> יעקב אשר (יהדות התורה): << דובר >>

ימינה.

<< דובר >> עו"ד גיא בוסי: << דובר >>

ימינה, צריך לבצע - - -

<< דובר >> אמיר אוחנה (הליכוד): << דובר >>

חבר'ה, בואו נרשום בפרוטוקול: קדימה – להלן ימינה.

<< יור >> היו"ר איתן גינזבורג: << יור >>

כבר רשמנו. אורית סטרוק אמרה קדימה קדימה - - -

<< דובר >> עו"ד גיא בוסי: << דובר >>

אפילו שכתוב בתקנון של ימינה שכדי לבצע את הפעולה הזאת צריך רוב של 75%
ממרכז המפלגה, או במקרה שלנו לפחות 40% מהסיעה. אין את זה למבקש הפרישה.
אתם זוכרים שאם פרש, אין לו סיעה. הבן אדם אומר "אחרי", מסתכל, אין אף אחד.
איך יכול להיות שהדבר הזה קורה? ואני חוזר, הדבר הזה הוסתר ולא נכתב בחוות
הדעת המשפטית.

<< דובר >> יואב בן צור (ש"ס): << דובר >>

ארבל, לא מתאים.

<< דובר >> ארבל אסטרחן: << דובר >>

אני אגיב לדברים האלה. כמובן שלא נעשתה שום הטעיה של הוועדה.

<< דובר >> עו"ד גיא בוסי: << דובר >>

רגע, אז צריך להסביר. הייעוץ המשפטי המבריק והמעולה של ועדת הכנסת – אני
אומר את זה ללא ציניות – מה עשה? הסתמך על חוות דעת קודמות. אתם מבינים? אם
פעמיים גנבנו, אז מותר לנו לגנוב בפעם השלישית. בפעם הראשונה נכתבה חוות
דעת, עליה נכתבה עוד חוות דעת. חוות הדעת הראשונה הסתירה את מה שאני מדבר
עכשיו. בשגגה, במזיד, מבלי משים, מישהו מחק את הפסקה הזאת.

<< דובר >> יעקב אשר (יהדות התורה): << דובר >>

איתן, נפגעתי...

<< יור >> היו"ר איתן גינזבורג: << יור >>

אתה לא חבר ועדה.

<< מנהל >> (היו"ר רם שפע, 13:23 ) << מנהל >>

<< דובר >> יעקב אשר (יהדות התורה): << דובר >>

מגיע גם לעורך דין הפסקה, קצת. מסכן.

<< דובר >> יואב בן צור (ש"ס): << דובר >>

עכשיו רם שפע, אתה יכול להפריע - - -

<< דובר >> עו"ד גיא בוסי: << דובר >>

אני יכול, חס וחלילה. כמו שרם שפע יודע, הייתי גם היועץ המשפטי של מפלגת
העבודה בשתי קדנציות.

<< יור >> היו"ר רם שפע: << יור >>

בבקשה.

<< דובר >> יריב לוין (הליכוד): << דובר >>

אני מוכרח להעיר איזושהי הערה. זה נכון שבאופן פורמלי זמן הדיון שבו חבר
כנסת חייב להיות זה 50% מהזמן, אבל חברי כנסת שהם חברי ועדה ועתידים להשתתף
בהצבעה, מן הראוי והמינימום הנדרש הוא שהיו שומעים את הטיעונים של השר כהנא
ואת הטיעונים של עו"ד בוסי ושל חבר הכנסת שיקלי. המצב שבו במהלך הטיעונים
של עו"ד בוסי שורה ארוכה של חברי כנסת שעתידים להשתתף בהצבעה, לרבות
יושב-ראש הוועדה, יוצאים החוצה, היא בעיניי דבר בלתי תקין. אנשים זקוקים
להפסקה, זה לגיטימי לגמרי. תכריזו על הפסקה.

<< דובר >> יעקב אשר (יהדות התורה): << דובר >>

התנהלות פשוט ברוטלית.

<< דובר >> יריב לוין (הליכוד): << דובר >>

כך צריך להיות, ותהיו כאן כאשר הטיעונים נשמעים. אחרת אני לא מבין איך אפשר
לקבל החלטה מושכלת ולהצביע באופן ענייני כשאת הטיעונים של הצדדים – אני כבר
לא מדבר על טיעוני חברי הכנסת – לא שומעים.

<< דובר >> שלמה קרעי (הליכוד): << דובר >>

אבל שירלי פינטו וטופורובסקי יכולים לצאת. הם הכריזו שלא מעניין מה הטענות,
הם מצביעים בעד.

<< יור >> היו"ר רם שפע: << יור >>

תודה רבה. הם לא הכריזו את זה.

<< דובר >> משה ארבל (ש"ס): << דובר >>

אבל אני רוצה התייחסות של הלשכה המשפטית לטענות של חבר הכנסת לוין. יש כאן
שאלה עקרונית, האם זה עומד - - -

<< יור >> היו"ר רם שפע: << יור >>

חוות הדעת שכולנו קראנו אותה, למרות הערותיו של עו"ד בוסי על קריאת מסמכים
לפני דיונים, מסבירה באופן מאוד ברור את המהות של להיות בדיון ואם מישהו
יוצא לכמה דקות להפסקה - - -

<< דובר >> שלמה קרעי (הליכוד): << דובר >>

רם, אל תמציא כאן תקנון חדש.

<< דובר >> משה ארבל (ש"ס): << דובר >>

רם שפע, בבית משפט, כאשר השופטים יוצאים להפסקה, אתה יוצא להפסקה.

<< יור >> היו"ר רם שפע: << יור >>

בואו נמשיך.

<< דובר >> יואב בן צור (ש"ס): << דובר >>

אולי באמת נצא להפסקה, אנשים רוצים לאכול.

<< יור >> היו"ר רם שפע: << יור >>

זכות הדיבור שלו. לצאת להפסקה, זו אפשרות שאפשר לשקול.

<< דובר >> ינון אזולאי (ש"ס): << דובר >>

יואב, עד שהוא יושב שם, אתה רוצה להוציא אותו להפסקה?

<< יור >> היו"ר רם שפע: << יור >>

אני, כמו שאתה מכיר אותי - - -

<< דובר >> יואב בן צור (ש"ס): << דובר >>

לא, רם, תישאר שם אתה ואנחנו נצא להפסקה.

<< יור >> היו"ר רם שפע: << יור >>

בבקשה, עו"ד בוסי, אתה מוזמן להמשיך.

<< דובר >> עו"ד גיא בוסי: << דובר >>

אדוני, אני קצת עייף, אפשר הפסקה של כמה דקות? לא יותר משבע דקות מטכ"לי,
אני צריך קצת מים וקצת להזיז את הרגליים. אני יושב כבר שלוש שעות ועשרים
וחמש דקות.

<< דובר >> יעקב אשר (יהדות התורה): << דובר >>

אני חושב שההתנהלות היא - - -

<< יור >> היו"ר רם שפע: << יור >>

אל תגיד "חבר'ה, חבר'ה". בוא, האדם מדבר כבר שלוש שעות רצוף.

<< דובר >> יואב קיש (הליכוד): << דובר >>

אפילו יושב-ראש הוועדה הלך להפסקה. תוציא לעשר דקות הפסקה.

<< יור >> היו"ר רם שפע: << יור >>

בסדר גמור - - -

<< דובר >> עו"ד גיא בוסי: << דובר >>

התשובה היא לא? מדהים שהתשובה היא לא.

<< יור >> היו"ר רם שפע: << יור >>

תמשיך את דבריך.

<< דובר >> יעקב אשר (יהדות התורה): << דובר >>

התייעצות סיעתית. מה, תהיו אנושיים קצת. מה קרה לכם?

<< יור >> היו"ר רם שפע: << יור >>

אנחנו אנושיים מאוד.

<< דובר >> יעקב אשר (יהדות התורה): << דובר >>

באמת? מתי הסתכלתם במראה לאחרונה?

<< יור >> היו"ר רם שפע: << יור >>

אם אתה רוצה שמישהו אחר ידבר ונחזור אליך, אני מוכן לאפשר לך את זה.

<< דובר >> יעקב אשר (יהדות התורה): << דובר >>

אה, בטח, אתה רוצה שיפסיק לדבר.

<< יור >> היו"ר רם שפע: << יור >>

לא, הוא פשוט מתכונן לטיעון.

<< דובר >> יעקב אשר (יהדות התורה): << דובר >>

אז תעמיד אותו פה עד מוות, נכון? מה זה הדבר הזה?

<< יור >> היו"ר רם שפע: << יור >>

כמו שאתה רואה, הוא פשוט מתכונן לטיעון.

<< מנהל >> (היו"ר איתן גינזבורג, 13:26) << מנהל >>

<< דובר >> יבגני סובה (ישראל ביתנו): << דובר >>

יעקב, איך הגעת לשלוש שעות. שעתיים הפרעתם לכולנו והוא אולי בקושי רבע שעה.

<< דובר >> מיכל וולדיגר (הציונות הדתית): << דובר >>

הוא לא אמר שהוא מדבר שלוש שעות, הוא אמר שהוא יושב פה שלוש שעות.

<< דובר >> יבגני סובה (ישראל ביתנו): << דובר >>

חבר הכנסת אשר אמר מדבר שלוש שעות.

<< דובר >> יעקב אשר (יהדות התורה): << דובר >>

אז טעיתי.

<< דובר >> יבגני סובה (ישראל ביתנו): << דובר >>

רק תיקנתי אותך, זה הכול.

<< דובר >> יואב בן צור (ש"ס): << דובר >>

איתן, אנחנו מבקשים הפסקה אם אפשר.

<< יור >> היו"ר איתן גינזבורג: << יור >>

כן, בבקשה, עו"ד בוסי.

<< דובר >> יעקב אשר (יהדות התורה): << דובר >>

אדוני היושב-ראש, עו"ד בוסי ביקש שבע דקות הפסקה לשתיית מים ואוויר.

<< דובר >> עו"ד גיא בוסי: << דובר >>

לא, לעצמות, אדוני.

<< דובר >> יעקב אשר (יהדות התורה): << דובר >>

אני חושב שכדין התייעצות סיעתית, אפשר לתת לו את זה.

<< יור >> היו"ר איתן גינזבורג: << יור >>

תודה על העצה.

<< דובר >> יעקב אשר (יהדות התורה): << דובר >>

להיות גם אנושיים. ואני פונה למישהו שאני יודע שהוא אנושי.

<< דובר >> עו"ד גיא בוסי: << דובר >>

אני רוצה לבקש בעצמי. אדוני, רק שבע דקות למים וקצת להזיז את העצמות.

<< יור >> היו"ר איתן גינזבורג: << יור >>

אני מציע שקודם תסכם את הדברים.

<< דובר >> עו"ד גיא בוסי: << דובר >>

מה לסכם את הדברים?

<< דובר >> יעקב אשר (יהדות התורה): << דובר >>

לא, הוא לא מסכם. הוא בהתחלה.

<< דובר >> עו"ד גיא בוסי: << דובר >>

איזה לסכם את הדברים? אני רק בשלב המקדמי, אדוני. אני ממש ממש מבקש, אתה
שומע, אני יבש לחלוטין.

<< דובר >> יעקב אשר (יהדות התורה): << דובר >>

תן לו שבע דקות, מה קרה? זה לא פיליבסטר. עוד לא התחלנו את הפיליבסטר.

<< יור >> היו"ר איתן גינזבורג: << יור >>

בדיוק.

<< דובר >> יעקב אשר (יהדות התורה): << דובר >>

בדיוק. הזהירו אותך מפיליבסטר? מה, אתה מקבל את השכר עכשיו לפי כמה פחות
שעות תהיה הוועדה? איזה שטויות אלה? בן אדם מתחנן, אומר תנו לי מים ולצאת
החוצה.

<< דובר >> יואב קיש (הליכוד): << דובר >>

היושב-ראש יצא בעצמו למנוחה.

<< דובר >> יואב בן צור (ש"ס): << דובר >>

איתן, נו באמת, גם חברי הכנסת צריכים קצת הפסקה.

<< דובר >> יעקב אשר (יהדות התורה): << דובר >>

לא, חברי הכנסת לא צריכים.

<< יור >> היו"ר איתן גינזבורג: << יור >>

כן, בבקשה, עו"ד בוסי.

<< דובר >> אחמד טיבי (הרשימה המשותפת): << דובר >>

איתן, תן לי הערה לסדר דקה ואני מוותר על הזכות שלי.

<< דובר >> יעקב אשר (יהדות התורה): << דובר >>

מה זה הדבר הזה? פיקוח נפש? מה קרה? אז בנט יהיה בלחץ עוד יום, מה קרה?

<< יור >> היו"ר איתן גינזבורג: << יור >>

חברי הכנסת, אני מבקש מכם.

<< דובר >> אחמד טיבי (הרשימה המשותפת): << דובר >>

יריב דיבר.

<< דובר >> יעקב אשר (יהדות התורה): << דובר >>

אבל הוא ביקש בקשה, אני לא מבין אותך.

<< יור >> היו"ר איתן גינזבורג: << יור >>

בסדר. אני ביקשתי להמשיך בדיון, אז אנא תמשיכו בדיון. עו"ד בוסי, בבקשה.

<< דובר >> יעקב אשר (יהדות התורה): << דובר >>

איתן, אני פשוט לא מצליח להבין את הדבר הזה. שבע דקות הפסקה, קח שש. הבן
אדם ביקש את זה. אתה לא היית פה? מה, אתה רוצה שהוא יתחנן.

<< יור >> היו"ר איתן גינזבורג: << יור >>

אני שמעתי. די, נו.

<< דובר >> יעקב אשר (יהדות התורה): << דובר >>

לא די. אתה היית עושה בדיוק כמוני, אותו הדבר, אם הייתם פה.

<< יור >> היו"ר איתן גינזבורג: << יור >>

לא, לא הייתי עושה כך.

<< יור >> היו"ר איתן גינזבורג: << יור >>

שמעתי את זה.

<< דובר >> יואב בן צור (ש"ס): << דובר >>

איתן, יש תפילת מנחה, כולם רוצים להתפלל.

<< יור >> היו"ר איתן גינזבורג: << יור >>

חברים, מה קרה לכם? די. חבר הכנסת בן צור, די. בבקשה, עו"ד בוסי.

<< דובר >> עו"ד גיא בוסי: << דובר >>

חבר הכנסת בן צור, אני גם רוצה להתפלל.

<< דובר >> יואב בן צור (ש"ס): << דובר >>

עכשיו זה מנחה.

<< דובר >> עו"ד גיא בוסי: << דובר >>

אדוני, אני אשמח להפסקת מנחה, אדוני. מה, זה מצחיק להתפלל? אני לא מבין.

<< קריאה >> קריאה: << קריאה >>

- - -

<< דובר >> עו"ד גיא בוסי: << דובר >>

מה זאת אומרת? אני מתפלל שלוש פעמים ביום. ביקשתי להתפלל, אני לא חושב שזה
מצחיק. אם מישהו מוצא את זה ממש מצחיק, זכותו.

<< דובר >> יואב בן צור (ש"ס): << דובר >>

ב-13:30 יש תפילת מנחה ואנחנו מבקשים שתאפשר לנו להתפלל.

<< יור >> היו"ר איתן גינזבורג: << יור >>

חבר הכנסת בן צור, אני מודה לך. אני מבקש להמשיך בטיעונים.

<< דובר >> אופיר כץ (הליכוד): << דובר >>

אבל תגיד מתי תהיה הפסקה. איתן, מה הסיפור? מה, עושים הפסקה.

<< דובר >> יואב בן צור (ש"ס): << דובר >>

שר הדתות, אנחנו מבקשים, באמת, עם כל הכבוד, אתה אחראי על הדת במדינה, אנא
השפעתך על יושב-ראש הוועדה שנוכל להתפלל תפילת מנחה. נו, באמת.

<< יור >> היו"ר איתן גינזבורג: << יור >>

אבל במה שאתם עושים אתם לא מאפשרים לעו"ד בוסי להמשיך את הדברים שלו ואתם
פוגעים בו. זה מה שאתם עושים. אתם פשוט פוגעים בעו"ד בוסי. זה מה שאתם
עושים.

<< דובר >> יבגני סובה (ישראל ביתנו): << דובר >>

כמו שפגעתם בשיקלי גם. בלבלתם לו.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: עו"ד בוסי, אני חזרתי, אני פה,
הסר דאגה מליבך. הלכתי לשתות, לאכול, לנוחיות).

<< יור >> היו"ר איתן גינזבורג: << יור >>

לא להפריע.

<< דובר >> יואב קיש (הליכוד): << דובר >>

הוא גם רוצה לאכול קצת, לשתות, לשירותים. זה בדיוק מה שהוא רוצה.

<< דובר >> יעקב אשר (יהדות התורה): << דובר >>

זה מה שהוא ביקש, שבע דקות הפסקה ולא נותנים לו.

<< יור >> היו"ר איתן גינזבורג: << יור >>

עו"ד בוסי, אנא תמשיך בדברים.

<< דובר >> יעקב אשר (יהדות התורה): << דובר >>

אולי תפעילי את השפעתך?

<< דובר >> אורית מלכה סטרוק (הציונות הדתית): << דובר >>

איתן, למה אתה אומר שאנחנו פוגעים? יש לו זמן מוגבל בדיבור?

<< יור >> היו"ר איתן גינזבורג: << יור >>

אתם מפריעים לו להמשיך בדברים.

<< דובר >> אורית מלכה סטרוק (הציונות הדתית): << דובר >>

אבל הוא ביקש להפסיק.

<< יור >> היו"ר איתן גינזבורג: << יור >>

אני מבין. אני מבין, שמעתי את זה.

<< דובר >> אורית מלכה סטרוק (הציונות הדתית): << דובר >>

רק רציתי לברר אם יש לו זמן מוגבל.

<< יור >> היו"ר איתן גינזבורג: << יור >>

אנא תמשיך.

<< דובר >> יעקב אשר (יהדות התורה): << דובר >>

אני פונה אלייך, אולי תפעילי את השפעתך בקואליציה לתת לו שבע דקות מנוחה.

<< יור >> היו"ר איתן גינזבורג: << יור >>

יעקב, יעקב - - -

<< דובר >> עו"ד גיא בוסי: << דובר >>

הוא היה באמצע דבריו, אם הוא רוצה לסיים – שיסיים. הכול בסדר.

<< דובר >> יואב בן צור (ש"ס): << דובר >>

יעקב, אתה חבר של גנץ, דבר איתו שיפעיל השפעתו על איתן.

<< דובר >> עו"ד גיא בוסי: << דובר >>

אם מישהו הבין אחרת, אני רוצה להבהיר. אני עדיין בשלב הטיעונים המקדמיים,
לא נגעתי בקצה קצהו של הטיעון עצמו.

<< יור >> היו"ר איתן גינזבורג: << יור >>

אז עו"ד בוסי, אני מבקש ממך להמשיך בדברים ולהתקדם.

<< דובר >> יעקב אשר (יהדות התורה): << דובר >>

להלן – קדימה.

<< דובר >> עו"ד גיא בוסי: << דובר >>

אני ממשיך. רבותיי חברי הכנסת, מה אני מציע? אני מציע שלא לפגוע בלא צורך
בחופש ההצבעה של חבר כנסת. נתאר לנו מקרה שבו חבר הכנסת לא יכול לקבל את
עמדת הסיעה בעניין חשוב לו ביותר והוא מחליט להביע אי-אמון או בניגוד לעמדת
הסיעה או מרכז מפלגתו. את הדברים האלה לא אני אומר, אפשר לנחש מי אומר
אותם, אבל אני אגלה לכם. אומר את זה אמנון רובינשטיין, פרופ' אמנון
רובינשטיין. אני, כמובן, אם לא אמרתי, אני ממשיך לצטט מאותו דיון שלא הוזכר
בחוות הדעת: "נתאר לנו מקרה שבו חבר הכנסת לא יכול לקבל עמדת סיעה בעניין
חשוב לו ביותר והוא מחליט להצביע אי-אמון או אמון בניגוד לעמדת סיעתו או
מרכז מפלגתו, אבל הוא אומר: אני מוכן לשאת בעונש, בתוצאות של המעשה הזה.
אני אלך למרכז מפלגתי ואשכנע שלמרות הפרת המשמעת מגיע לי להיות חבר סיעה
ומועמד בבחירות לכנסת הבאה". ועכשיו שואל פרופ' רובינשטיין: "האם אני צריך
לומר לו רק בגלל זה אתה יוצא באופן אוטומטי מסיעתך ולא תוכל להיות חבר כנסת
בשום סיעה?" ועכשיו הקאץ': "זה מרחיק לכת". ולמה זה מרחיק לכת, רבותיי חברי
הכנסת?

<< יור >> היו"ר איתן גינזבורג: << יור >>

כולנו במתח, למה זה מרחיק לכת?

<< דובר >> עו"ד גיא בוסי: << דובר >>

לפעמים אני נוהג לנשום. לפעמים.

"המקרים שאירעו כאן בשנה שעברה" – הוא מדבר על המקרים שהיו – "כולם, ללא
יוצא מן הכלל, לא נעשו בגלל מצפונו". זאת אומרת, כאשר המצפון מעורב, כמו
במקרה שלפנינו – אני בעמוד 2176 – כמו המקרים שלפנינו, כאשר המצפון מעורב,
אומר חבר הכנסת לשעבר רובינשטיין, זה סיפור אחר. "אני רוצה למנוע מצב שחבר
סיעה מקבל הבטחה לתפקיד שר, סגן שר או משוריין לו מקום בכנסת הבאה או בזאת
שלאחריה" – מזכיר לכם, הגב' אילת שקד, כפי שנאמר היום בבוקר אצל אבי רצון,
הוא אמר שמר נתניהו אמר לו שהיא ביקשה שריון לשתי כנסות. אז בואו נשאל על
מי צריך להכריז כפורשת – "או בזו שלאחר הכנסת הבאה והיו דברים מעולם". הוא
עשה את מה שאני חטאתי בו, אני לא רוצה להזכיר חבל בביתם של התלויים. "לחבר
כנסת כזה אני אומר אין מקומך בסיעה כזאת, אבל לא לחבר כנסת אחר". אתם
מבינים את הדיון?

חברי הכנסת, אני מבקש סליחה, אלה דברים חשובים.

<< יור >> היו"ר איתן גינזבורג: << יור >>

מנהל סיעה, זה מפריע.

<< דובר >> עו"ד גיא בוסי: << דובר >>

אתם מבינים מה היה כאן? העניין עצמו, זה שאנחנו מדברים עליו, נדון בדיוק
וקבעו שהמקרים הללו אינם המקרים שבהם – אני אומר לכם שוב, חבר אחד, אז היה
בשינוי, פרופ' רובינשטיין.

ואיזה דוגמה הוא הביא? חבר הכנסת הנגבי, אני ממש אשמח אם תקשיב לדוגמה
הזאת. "כאשר חברת הכנסת גאולה כהן פרשה מסיעת הליכוד, היא עשתה זאת על רקע
אידיאולוגי ומצפוני. אי אפשר לומר שהיא עשתה זאת בשל מניע פסול". אתם
מבינים מה קורה כאן? הרי יש לכם היסטוריה וההיסטוריה הזאת – יש חברת כנסת
שפעלה בדיוק כך והנושא נדון באותו יום. אני חוזר על הדברים שאני אומר, אנא
מכם, תקשיבו: "כאשר חברת הכנסת גאולה כהן פרשה מסיעת הליכוד, היא עשתה זאת
על רקע אידיאולוגי ומצפוני. אי אפשר לומר שהיא עשתה זאת בשל מניע פסול. האם
יש להוציא אותה מהכנסת משום שהיא לא יכולה לחיות יותר בסיעת הליכוד"? השאלה
הזאת נשארת בצריך עיון.

אני אומר לכם, אם יטילו עליכם מורא בגלל האידיאולוגיה, זו תחילתו של מדרון
חלקלק שסופו מי ישורנו. השעיר לעזאזל שהעלינו לקורבן, מה שקורה איתו בסוף
המדרון זה כלום לעומת מה שיקרה לכם, כי מרגע זה – בואו נודה על האמת, אנחנו
כבר לא מפלגות דמוקרטיות בישראל. אנחנו מפלגות של איש אחד והאיש הזה יכול
לעשות מה שהוא רוצה בכוח פוליטי, לעבוד בניגוד למה - - -

<< דובר >> יואב קיש (הליכוד): << דובר >>

זה מה שקורה בימינה, לא בקדימה.

<< דובר >> עו"ד גיא בוסי: << דובר >>

האמת שההערה מעולה. לפגוע במה שאתם חוקקתם. מה שאתם חוקקתם. הרי יש כאן
נציגים מהליכוד, או לפחות מזכירת הליכוד הייתה שם, שמכירים את המקרה הזה עם
גאולה כהן. מישהו העלה על דעתו להגיד שהיא לא יכולה להתמודד בכנסת הבאה? אם
אני לא טועה, זה היה קשור לשלום עם מצרים או דברים כאלה. יעלה על הדעת
שהאידיאולוגיה שלה - - -

<< דובר >> אורית מלכה סטרוק (הציונות הדתית): << דובר >>

זה לא קשור לשלום עם מצרים, זה קשור לנסיגה מסיני.

<< דובר >> עו"ד גיא בוסי: << דובר >>

אני מתנצל, לנסיגה. אמרתי, הייתי ילד באותם ימים.

<< דובר >> אורית מלכה סטרוק (הציונות הדתית): << דובר >>

לכבודה של גאולה כהן.

<< דובר >> עו"ד גיא בוסי: << דובר >>

לנסיגה מסיני. עוד מעט אני אביא דוגמה ממפלגת העבודה, אבל תחשבו איזו דוגמה
מעולה. אני רוצה להביא דוגמאות מימין, משמאל, מן הגורן, ככול שיתיר לנו
הזמן.

<< דובר >> אורלי לוי אבקסיס (הליכוד): << דובר >>

רק תזכיר את מחיאות הכפיים שמרב מיכאלי קיבלה כשהיא התנהגה כפי שהיא
התנהגה.

<< דובר >> עו"ד גיא בוסי: << דובר >>

לא, לא, לא, חברת הכנסת אורלי לוי, את הורסת לי את הטיעון. תני לי, הכול
בסדר.

<< דובר >> אורלי לוי אבקסיס (הליכוד): << דובר >>

איזה צביעות.

<< דובר >> דוד אמסלם (הליכוד): << דובר >>

פשוט לא יאומן.

<< דובר >> אורלי לוי אבקסיס (הליכוד): << דובר >>

מרב מיכאלי ברכה את רם שפע - - -

<< דובר >> יצחק פינדרוס (יהדות התורה): << דובר >>

דודי, אתה זוכר את הדיון על יפעת שאשא ביטון? אתה זוכר את הטלפונים של
גדעון סער בדיון על יפעת שאשא ביטון?

<< דובר >> אורלי לוי אבקסיס (הליכוד): << דובר >>

איפה מיכאלי?

<< דובר >> עו"ד גיא בוסי: << דובר >>

טוב, אני רוצה להמשיך.

<< יור >> היו"ר איתן גינזבורג: << יור >>

חברי הכנסת, אנא שמרו על השקט, עו"ד בוסי מבקש להמשיך.

<< דובר >> אורלי לוי אבקסיס (הליכוד): << דובר >>

אם היו עושים את תהליך ההדחה, אתה לא היית פה. היא הייתה שולחת אותך להצביע
בעד תהליך הדחה. צביעות, צביעות של השמאל.

<< דובר >> דוד אמסלם (הליכוד): << דובר >>

בכל הצבעה היא הצביעה נגד הממשלה.

<< דובר >> אורלי לוי אבקסיס (הליכוד): << דובר >>

בניגוד לסיעה, להחלטות, ליושב-ראש, להכול. אז את מי אתם מייצגים?

<< יור >> היו"ר איתן גינזבורג: << יור >>

חברת הכנסת לוי אבקסיס, די. נו, בבקשה.

<< דובר >> רם שפע (העבודה): << דובר >>

אני מכבד אותך, ניתן לו להמשיך.

<< דובר >> עו"ד גיא בוסי: << דובר >>

אני רוצה להמשיך.

<< יור >> היו"ר איתן גינזבורג: << יור >>

חברי הכנסת, תנו לעו"ד בוסי להמשיך. בבקשה.

<< דובר >> יואב קיש (הליכוד): << דובר >>

בני בגין? הוא הצביע נגד ולא הדיחו אותו.

<< דובר >> דוד אמסלם (הליכוד): << דובר >>

בוודאי. הזזנו אותו מהוועדה, התלוננו.

<< יור >> היו"ר איתן גינזבורג: << יור >>

חבר הכנסת אמסלם, תן לו.

<< דובר >> דוד אמסלם (הליכוד): << דובר >>

וכשהזזנו אותו לאיזה חודש, אמרו שאיימתי עליו - - -

<< יור >> היו"ר איתן גינזבורג: << יור >>

חבר הכנסת אמסלם, די, נו. חבר הכנסת אמסלם, למה אתה חייב להמשיך?

<< דובר >> יעקב אשר (יהדות התורה): << דובר >>

אבל זה חלק מהדיון, זה בסדר.

<< דובר >> עו"ד גיא בוסי: << דובר >>

אחרי שהוא נתן לי את הדוגמה של חברת הכנסת גאולה כהן, אני מוסיף. "אני רוצה
להסביר, הרי אנחנו הולכים לחוק, שצריך להגיד את האמת ­ אין לו מקביל בשום
פרלמנט בעולם". מי אמר את זה? פרופ' אמנון רובינשטיין, שאני מעריך שהוא
ב-top 5 של מביני משפט חוקתי בישראל, אני לא רוצה לפגוע באחרים. הוא אומר
לכם את זה. הוא אומר לכם את זה. ושוב, הדבר חסר בחוות הדעת שמונחת בפניכם
ואתם עושים משהו שהוא בניגוד למה שאתם חוקקתם. אני אומר את זה כבר בפעם
השלישית, אני מנסה להציל אתכם מעצמכם. אנא מכם, אתם פועלים בניגוד למסורת
שלכם, בניגוד להיסטוריה שלכם.

<< דובר >> יואב קיש (הליכוד): << דובר >>

זה החלטות של מליאת הכנסת.

<< דובר >> עו"ד גיא בוסי: << דובר >>

לא ועדת הכנסת קיבלה את ההחלטה הזאת, לא ועדת חוקה, אלא מליאת הכנסת. מליאת
הכנסת אמרה שמקרה של פרישה אידיאולוגית בלא תמורה איננו המקרה. הרי מלבד
חרב מתהפכת, לא מעל ראשו של שיקלי, שיקלי הוא נפגע צד. הרי חרב מתהפכת - -
-

<< דובר >> אורלי לוי אבקסיס (הליכוד): << דובר >>

על הבאים בתור.

<< דובר >> עו"ד גיא בוסי: << דובר >>

הרי חרב מתהפכת היא מעל ראשכם. איך אתם לא רואים את זה?

<< דובר >> דוד אמסלם (הליכוד): << דובר >>

מי לא רואה?

<< דובר >> עו"ד גיא בוסי: << דובר >>

אתה.

<< דובר >> דוד אמסלם (הליכוד): << דובר >>

דבר איתם.

<< דובר >> גילה גמליאל (הליכוד): << דובר >>

רם, אל תהפכו את שיקלי לתקדים, שלא יתהפך - - -

<< יור >> היו"ר איתן גינזבורג: << יור >>

חברי הכנסת, אנא אל תפריעו לו. זה מפריע לו. ההערות שלכם מפריעות לו. די,
אל תפריעו לו.

<< דובר >> יעקב אשר (יהדות התורה): << דובר >>

לא. רם אומר שאם עושים תרגילים כמו חניונים ודברים כאלה, חייבים להפריש
אותם.

<< יור >> היו"ר איתן גינזבורג: << יור >>

חבר הכנסת יעקב אשר, תנו לו לסיים. הוא רוצה לסיים.

<< דובר >> יעקב אשר (יהדות התורה): << דובר >>

חניון זה לא נחשב? ליל החניונים לא מחייב פרישה?

<< דובר >> גילה גמליאל (הליכוד): << דובר >>

- - - שלא יפרישו אתכם.

<< דובר >> דוד אמסלם (הליכוד): << דובר >>

רם שפע ביקש שיכירו לו בנעלי ספורט חדשים שהוא קנה בליל חניונים לגבי
הסיפור של התקציב לבוחר. איך פספסת - - -

<< דובר >> רם שפע (העבודה): << דובר >>

שמעתי, חילקתי קשב. אני מזמין אותך לרוץ איתי פעמיים-שלוש בשבועות.

<< דובר >> עו"ד גיא בוסי: << דובר >>

אני חוזר. אולי אני אשלים את הטיעון ואז תעלו את כל ההערות? אתם תגידו
הערות, אני אגיד כאן דברים מכעיסים.

<< דובר >> יבגני סובה (ישראל ביתנו): << דובר >>

אדוני, אתה פונה לאנשים שהם לא חברי ועדה. זה הכי מצחיק בדיון הזה. אתה
פונה אליהם כשהם לא - - -

<< דובר >> דוד אמסלם (הליכוד): << דובר >>

חצי כנסת לא מיוצגת בוועדה.

<< דובר >> יצחק פינדרוס (יהדות התורה): << דובר >>

רק חצי כנסת מיוצגת בוועדה, כי ככה אלקין החליט. אני מעבד משפט שאתם מחבקים
ואמרתם שזה לא חוקי.

<< דובר >> דוד אמסלם (הליכוד): << דובר >>

- - -

<< יור >> היו"ר איתן גינזבורג: << יור >>

חברי הכנסת, אנא תאפשרו לעו"ד בוסי להמשיך בדברים.

<< דובר >> עו"ד גיא בוסי: << דובר >>

חבר הכנסת סובה - - -

<< דובר >> יבגני סובה (ישראל ביתנו): << דובר >>

מה לא נכון אמרתי - - -

<< יור >> היו"ר איתן גינזבורג: << יור >>

חבר הכנסת סובה, אני מבקש ממך לא להפריע.

<< דובר >> דוד אמסלם (הליכוד): << דובר >>

חבר הכנסת סובה הביא היום - - -

<< יור >> היו"ר איתן גינזבורג: << יור >>

חבר הכנסת אמסלם, הוצאתי אותך, החזרתי אותך ואתה ממשיך.

<< דובר >> דוד אמסלם (הליכוד): << דובר >>

תודה רבה.

<< דובר >> יצחק פינדרוס (יהדות התורה): << דובר >>

תדע לך, כל פעם שהוא מוציא זה עוד - - -

<< דובר >> יבגני סובה (ישראל ביתנו): << דובר >>

לכן נתתי לו שלוש דקות הפסקה מטכ"לית. ביקשת קצת לשתות, אז הינה.

<< יור >> היו"ר איתן גינזבורג: << יור >>

חבר הכנסת סובה. כן, בבקשה.

<< דובר >> עו"ד גיא בוסי: << דובר >>

מדהים. לא יכולת - - -

<< דובר >> דוד אמסלם (הליכוד): << דובר >>

אבל למה לו נתת? אתה יודע כמה הוא הפריע?

<< יור >> היו"ר איתן גינזבורג: << יור >>

גם לך לא נתתי.

<< דובר >> דוד אמסלם (הליכוד): << דובר >>

הוצאת אותי לשעה וחצי.

<< דובר >> אורלי לוי אבקסיס (הליכוד): << דובר >>

כן. כאילו לא עמדנו בפתח כמה פעמים להיכנס.

<< דובר >> עו"ד גיא בוסי: << דובר >>

חבר הכנסת סובה, פשוט תודה רבה לך. אם לא היית קיים, הייתי צריך להמציא
אותך. ועל זה בדיוק זועק הנביא.

<< דובר >> יבגני סובה (ישראל ביתנו): << דובר >>

זה משפט של דוד ביטן, אני מבקש.

<< דובר >> עו"ד גיא בוסי: << דובר >>

על זה בדיוק אני זועק מתחילת הדיון. אני אפילו לא יודע – והיו"ר סירב לומר
לי – מי הם המשתתפים בוועדה. ביקשתי בהתחלה, אתה זוכר, אנא אמור לי –
כטיעון מקדים – מי חברי הוועדה, אל מול מי אני מדבר. הרי כשאני מכין את
טיעוניי - - -

<< דובר >> יצחק פינדרוס (יהדות התורה): << דובר >>

אל תדאג, החליפו את כולם.

<< דובר >> עו"ד גיא בוסי: << דובר >>

כשאני מכין את טיעוניי מול בית משפט שלום או בית משפט מחוזי או אם אני מדבר
בוועדת הכנסת או מול עמותה, הטיעון שלי הוא שונה.

<< דובר >> יצחק פינדרוס (יהדות התורה): << דובר >>

החברים מימינה לא פה.

<< דובר >> עו"ד גיא בוסי: << דובר >>

אתם מבינים את הפגיעה בזכות הטיעון? ואני ממש מודה על השאלה הזאת, חבר
הכנסת סובה. אני לא יודע מול מי אני מדבר, אז אתה אומר לי, בצדק, אתה בכלל
לא מדבר אל הרלוונטיים. אז אנא מכם, תגידו לי מי.

<< דובר >> יעקב אשר (יהדות התורה): << דובר >>

לכן צריך להביא את זה למליאה.

<< דובר >> משה אבוטבול (ש"ס): << דובר >>

הם מפחדים ולא באים. מה אתה רוצה, שהם יבואו? שלחו את מתן כהנא, הוא טייס.

<< יור >> היו"ר איתן גינזבורג: << יור >>

חברי הכנסת. חברי הכנסת אמסלם, אבוטבול.

<< דובר >> יבגני סובה (ישראל ביתנו): << דובר >>

אגב, עו"ד בוסי - - -

<< יור >> היו"ר איתן גינזבורג: << יור >>

לא, לא, לא, לא, חבר הכנסת סובה.

<< דובר >> יבגני סובה (ישראל ביתנו): << דובר >>

אני רק אומר, בדרך כלל - - -

<< יור >> היו"ר איתן גינזבורג: << יור >>

אתה לא רק אומר, אתה לא בזכות דיבור.

<< דובר >> יבגני סובה (ישראל ביתנו): << דובר >>

רק שנייה להגיד.

<< יור >> היו"ר איתן גינזבורג: << יור >>

לא. לא שנייה ולא דקה.

<< דובר >> משה אבוטבול (ש"ס): << דובר >>

גיא, תהפוך את ההר למישור.

<< דובר >> עו"ד גיא בוסי: << דובר >>

"והיה העקוב למישור".

אני חוזר על מה שאמרתי קודם, כדי שנבין: "אני רוצה להסביר. הרי אנחנו
הולכים כאן לחוק, שצריך להגיד את האמת ­ אין לו מקביל בשום פרלמנט בעולם.
לבושתנו, נאלצנו לקבל חוק כדי לענות על מצב בלתי אפשרי. אני הבאתי את
הדוגמה של חברת הכנסת גאולה כהן. אני לא רוצה להעניש אותה, במובן שהיא לא
יכולה להתמודד על זכותה לפני ציבור הבוחרים שלה כשהיא חברת כנסת. להרחיק
מעבר לזה נראה לי מסוכן. תודה רבה". אם אתם תחליטו להפריש את חבר הכנסת
שיקלי, זה בדיוק המצב המסוכן שאתם מביאים. התקדים הזה, שאדם אידיאולוגי,
אדם שלא קיבל תמורה, שכל מה שהוא עושה זה רק לסבול - - -

<< דובר >> יעקב אשר (יהדות התורה): << דובר >>

שסירב לתמורה. סירב לתמורה.

<< דובר >> דוד אמסלם (הליכוד): << דובר >>

דרך אגב, מהיום - - -

<< דובר >> משה טור פז (יש עתיד): << דובר >>

למה, הצעת לו משהו, יעקב?

<< דובר >> יואב קיש (הליכוד): << דובר >>

אתם הצעתם לו ועד היום אתם מציעים לו.

<< דובר >> יעקב אשר (יהדות התורה): << דובר >>

קינלי, אתה מת מקנאה. אתה מת מקנאה שלך לא הציעו.

<< קריאה >> קריאות: << קריאה >>

- - -

<< דובר >> יצחק פינדרוס (יהדות התורה): << דובר >>

אתם כל היום מציעים שוחד. אתם הצעתם.

<< דובר >> יעקב אשר (יהדות התורה): << דובר >>

מה אתה מקנא, משה?

<< דובר >> דוד אמסלם (הליכוד): << דובר >>

דרך אגב, אם הוא מסכים, תעשו אותו שר הביטחון.

<< דובר >> משה אבוטבול (ש"ס): << דובר >>

אבל כמה שמציעים, לא רוצים מכם סחורה.

<< דובר >> יצחק פינדרוס (יהדות התורה): << דובר >>

איזה שר הציעו - - -

<< דובר >> יבגני סובה (ישראל ביתנו): << דובר >>

שר המכינות ניתן.

<< דובר >> דוד אמסלם (הליכוד): << דובר >>

דרך אגב, הוא גם יחליט - - -

<< דובר >> דוד אמסלם (הליכוד): << דובר >>

כל הזמן יש הצעות מצדכם ואנחנו מסרבים.

<< דובר >> יצחק פינדרוס (יהדות התורה): << דובר >>

שר החוץ צריך להימלט - - - כשיש בעיה איתו בהצבעות.

<< יור >> היו"ר איתן גינזבורג: << יור >>

עו"ד בוסי, אנא תשלים את הטיעונים.

<< דובר >> עו"ד גיא בוסי: << דובר >>

אדוני, אני כמובן אמשיך, אני הולך לצטט, אבל אני רוצה להזכיר שני דברים:
אני מזכיר לאדוני את העניין של אורך הישיבה בתקופת הפגרה ואני ממש מבקש
מאדוני הפסקה. אני זקוק ללכת לשירותים.

<< דובר >> אורלי לוי אבקסיס (הליכוד): << דובר >>

היושב-ראש בעצמו לקח הפסקה.

<< יור >> היו"ר איתן גינזבורג: << יור >>

אנחנו יוצאים להפסקה עד 13:50.

<< הפסקה >> (הישיבה נפסקה בשעה 13:45 ונתחדשה בשעה 13:53.) << הפסקה >>

<< יור >> היו"ר איתן גינזבורג: << יור >>

אני מבקש לחדש את הישיבה. חבר הכנסת קיש, אנא בבקשה, תפוס את מקומך. חברי
הכנסת ואורחים, אנא שבו, בבקשה. חברי הכנסת, אני מחדש את הדיון. עו"ד בוסי,
אתה טוען כבר יותר משעה וחצי - - -

<< דובר >> אורלי לוי אבקסיס (הליכוד): << דובר >>

אבל זה לא כלול לו בזמן.

<< יור >> היו"ר איתן גינזבורג: << יור >>

אני מבקש מכם לא להפריע לי.

<< דובר >> דוד אמסלם (הליכוד): << דובר >>

ועוד מדובר בהדחה. עשיתי פה דיונים במשך שלושה ימים.

<< יור >> היו"ר איתן גינזבורג: << יור >>

אני מבקש ממך לסכם את הטיעונים המקדמיים שלך בשעה וחצי הקרובות ואז אני אתן
לחבר הכנסת שיקלי לומר את דבריו לוועדה, על מנת שחברי הכנסת יוכלו להתחיל
להתייחס לדברים שהועלו. כמובן שבסוף הדיון תהיה לכם גם את זכות התגובה
לדברים. בבקשה.

<< דובר >> דוד אמסלם (הליכוד): << דובר >>

- - -

<< דובר >> רם שפע (העבודה): << דובר >>

למה, בדיונים בכנסת אתה לא קובע שעות?

<< דובר >> דוד אמסלם (הליכוד): << דובר >>

שישה מנדטים יקבעו ל-30 מנדטים מה לעשות פה?

<< דובר >> עו"ד גיא בוסי: << דובר >>

אני רוצה להשיב ליושב-ראש. בשום פנים ואופן לא. אין סיכוי. מה שעשה אדוני
כרגע זו פגיעה יסודית בזכות הטיעון. הרי לפני פחות מחמש דקות ציטטתי את
רוחבה של זכות הטיעון כפונקציה של הסנקציה. אדוני, "כורה בור בו יפול וגולל
אבן אליו תשוב". אני פניתי אליך וביקשתי עוד כמה דיונים ואתה סירבת.

<< דובר >> דוד אמסלם (הליכוד): << דובר >>

דבר איתו, בוסי - - -

<< דובר >> עו"ד גיא בוסי: << דובר >>

די להפריע. בבקשה, אדוני, מפאת כבודך. זה בלתי אפשרי. אחרי שאני מצטט פסקי
דין על ועדות של הכנסת שקובעות את גובה זכות הטיעון, בכלל זה כשפוגעים –
כמו בפסק דין טרנר – בלתי אפשרי שאדוני יסרס את זכות הטיעון של חבר הכנסת
שיקלי. בלתי אפשרי. אני מבקש שאדוני יחזור מהדברים וייתן לי להשלים זכות
טיעון ארוכה. שיהיה ברור, אני אפילו לא בפתיח של ההקדמה.

<< דובר >> רם שפע (העבודה): << דובר >>

אתה מתייחס אלינו ברצינות?

<< דובר >> עו"ד גיא בוסי: << דובר >>

אני מבקש להשלים את הטיעון שלי.

<< דובר >> רם שפע (העבודה): << דובר >>

אתם יודעים שהטיעונים לא ענייניים.

<< דובר >> משה אבוטבול (ש"ס): << דובר >>

אתם מדברים על שיקלי? רם, מה לא ענייני במה שהוא אמר?

<< דובר >> דוד אמסלם (הליכוד): << דובר >>

אנחנו הודענו בבית שחוזרים ביום חמישי. אתה יכול לדבר כמה שאתה רוצה, הכול
בסדר.

<< קריאה >> קריאה: << קריאה >>

כל טיעון שנאמר פה ענייני.

<< דובר >> עו"ד גיא בוסי: << דובר >>

לא להאמין שהתבקשתי לקצר את הטיעון.

<< יור >> היו"ר איתן גינזבורג: << יור >>

לא ביקשתי לקצר את הטיעון, ביקשתי שתתכנס ללוחות זמנים.

<< דובר >> עו"ד גיא בוסי: << דובר >>

קודם כול, אני רוצה להגיד שני דברים: ביקשתי בראשית הדיון לדעת כמה זמן
יימשך הדיון. כולם זוכרים שזו הייתה השאלה השלישית ששאלתי. אדוני לא השיב
לי. הוא לא יכול אחרי שלוש שעות - - -

<< יור >> היו"ר איתן גינזבורג: << יור >>

הוא יכול.

<< דובר >> עו"ד גיא בוסי: << דובר >>

כמובן. איך אמרת לאחרים? "תנו לו לדבר". אז אולי אדוני ייתן לי לדבר ואחר
כך ישיב? אני אסיים את הטיעון שלי. בלתי אפשרי, לא מתקבל על הדעת וגם לפי
דעתי מוכיח שיקולים זרים, או לכאורה מוכיח שיקולים זרים, שאחרי הארבע שעות
פתע פתאום תגיד לי להפסיק את דבריי? לו היית אומר לי בראשית הדרך שהדיון
יימשך עשר דקות או ארבע שעות, הייתי מכין את תלמודי כמו שצריך. אבל עכשיו,
באמצע, למנוע את זה ממני? זה בלתי אפשרי. אני רוצה להבהיר שאני אפילו לא
קרוב לסיום הפתיח של החלק המקדמי.

<< דובר >> רם שפע (העבודה): << דובר >>

ההקדמה של הפתיח.

<< דובר >> זאב בנימין בגין (תקווה חדשה): << דובר >>

של המבוא של ההקדמה, של הפתיח.

<< דובר >> עו"ד גיא בוסי: << דובר >>

תודה לאדוני.

<< דובר >> רם שפע (העבודה): << דובר >>

אבל קודם אמרת שהוא אמר לך שזה יהיה יום אחד, נכון?

<< דובר >> שלמה קרעי (הליכוד): << דובר >>

עוד היום גדול, רם.

<< דובר >> דוד אמסלם (הליכוד): << דובר >>

כידוע לך, יום זה 24 שעות או שאצלכם זה בערך שעתיים.

<< דובר >> אורלי לוי אבקסיס (הליכוד): << דובר >>

רם, כחבר מפלגת העבודה שותק בדיון הזה - - -

<< דובר >> יצחק פינדרוס (יהדות התורה): << דובר >>

לימינה לקח עשרה חודשים להגיע לוועדה - - -

<< קריאה >> קריאות: << קריאה >>

- - -

<< דובר >> יצחק פינדרוס (יהדות התורה): << דובר >>

לימינה לקח עשרה חודשים ואתה רוצה עוד היום.

<< יור >> היו"ר איתן גינזבורג: << יור >>

חברי הכנסת, תודה רבה.

<< דובר >> רם שפע (העבודה): << דובר >>

הרי אתם מתכוונים להצביע נגד בכל מקרה, לכן לא מעניין אתכם לשמוע את
הטיעונים.

<< דובר >> יצחק פינדרוס (יהדות התורה): << דובר >>

עשרה חודשים – כנראה שיש פה אינטרס אחר. תגלו מהו.

<< דובר >> משה אבוטבול (ש"ס): << דובר >>

תראה מה זה, בנט חיבר ספר על המגפה, פינדרוס חיבר ספר על המצב.

<< יור >> היו"ר איתן גינזבורג: << יור >>

חבר הכנסת פינדרוס, תודה. אבוטבול, תודה. כן, בבקשה, עו"ד בוסי.

<< דובר >> משה אבוטבול (ש"ס): << דובר >>

גם זה סוג של מגיפה. סליחה, נפלט לי.

גיא בוסי: << אורח >>

אדוני, אני רוצה לציין שנדמה שחבר הכנסת רם שפע עושה כל מה שהוא יכול כדי
לסיים את הדיון בוועדה.

<< יור >> היו"ר איתן גינזבורג: << יור >>

טוב, אבל לא הוא מנהל את הדיון, אני מנהל את הדיון.

<< אורח >> גיא בוסי: << אורח >>

הוא מגדיר שהדיון יהיה רק פעם אחת - - -

<< יור >> היו"ר איתן גינזבורג: << יור >>

אני מנהל את הדיון.

<< אורח >> גיא בוסי: << אורח >>

אז אני מבקש שתעיר לו.

<< דובר >> רם שפע (העבודה): << דובר >>

אני רק אמרתי שאתה אמרת את זה, עורך הדין בוסי.

<< יור >> היו"ר איתן גינזבורג: << יור >>

תודה. בסדר, בבקשה.

<< דובר >> אורלי לוי אבקסיס (הליכוד): << דובר >>

איפה מרב מיכאלי, שבעצמה הייתה מורדת במפלגת העבודה, ביושב-ראש שלה
ובהחלטות של הסיעה.

<< דובר >> יצחק פינדרוס (יהדות התורה): << דובר >>

גם זה לא תקין, שאתם אומרים שזה יום. זה גם לא תקין. מה זה יום אחד?

<< דובר >> אורלי לוי אבקסיס (הליכוד): << דובר >>

שולחת אותך להיות - - -

<< דובר >> דוד אמסלם (הליכוד): << דובר >>

לא הבנתי. איפה זה כתוב יום אחד, איתן? אתם רוצים להדיח חבר, קולגה פה, יום
אחד? אתה לא מתבייש?

<< דובר >> אורלי לוי אבקסיס (הליכוד): << דובר >>

זכות יסוד בסיסית – לבחור ולהיבחר.

<< דובר >> דוד אמסלם (הליכוד): << דובר >>

רק על חוק ההאזנה בכפייה אני ניהלתי פה שלושה ימים או ארבעה ימים דיונים
מהבוקר עד הלילה.

<< יור >> היו"ר איתן גינזבורג: << יור >>

עורך דין בוסי, בבקשה.

<< דובר >> דוד אמסלם (הליכוד): << דובר >>

שבוע שלם.

<< אורח >> גיא בוסי: << אורח >>

אני חושב שחבר כנסת שמבקש לסיים את הדיון כמה שיותר מהר מראה את דעתו מראש.
אז אני ממשיך. אחרי שציטטתי מהדיון, אני רוצה לעבור לציטוט נוסף, הפעם
מהליכוד. אני קורא: "לא יעלה על הדעת שהחוק יעניש אדם על שוחד או כל דבר
אחר, הדבר פשוט בלתי אפשרי".

אני רוצה לצטט בעיקר לחבר הכנסת רם שפע, כי הדבר קשור למפלגת העבודה. אני
ממש מבקש, אם תוכל להקשיב. אני מצטט: "נקודה שלישית: זה באמת לא בסדר
שמפרים את החלטות הסיעה, אבל נניח שחבר מפלגת העבודה שגר בקיבוץ בבקעת
הירדן הלך בזמן מערכת הבחירות בין הקיבוצים והמושבים בבקעת הירדן ואמר
לחברים שם: ראו ידידיי, אני מבקש שתצביעו בעדי ובעד מפלגתי, כי במצע חרתנו
על דגלנו שלעת שלום בקעת הירדן היא חלק ממדינת ישראל. והנה, במהלך הדיונים
המדיניים סיעת הליכוד והממשלה – ממשלת הליכוד – דוחות הצעת שלום של חוסיין"
– חוסיין היה אז מלך ירדן – "כוללת ויתור על בקעת הירדן" – ועכשיו הקץ',
חברים – "וסיעת המערך מגיעה למסקנה שיש לה אולי אפשרות להפיל את הממשלה
ולהביע בה אי-אמון בעניין זה. המצפון של מי עדיף באותו רגע, של רוב סיעת
המערך שרוצה לנצל קוניוקטורה של חלק שמאמין או לא מאמין אידיאולוגית בצעד
הזה או של אותו חבר כנסת בודד שהלך ביישובי הבקעה ואמר: אני מבקש מנדט
שיינתן לי ולמפלגתי, בתנאי שאני אוכל להגשים את המצע כמו שהוא?"

עכשיו אני אומר, תגידו לי, הדברים האלה לא נכתבו כאן? מגיש הבקשה לא הלך
להתיישבות הצעירה יום-יום שעה-שעה ואמר להם, יחד עם חבר הכנסת שיקלי: אני
מבטיח לכם שההתיישבות הצעירה, זה מה שאני אעשה.

<< דובר >> יואב קיש (הליכוד): << דובר >>

דבר ראשון, כשאני אקים את הממשלה.

<< דובר >> שלמה קרעי (הליכוד): << דובר >>

ביום הראשון.

<< דובר >> משה אבוטבול (ש"ס): << דובר >>

בסוף חישמל אותם עם חוק החשמל.

<< יור >> היו"ר איתן גינזבורג: << יור >>

אל תפריעו לו.

<< אורח >> גיא בוסי: << אורח >>

אני יודע את כל מה שהם אומרים.

<< דובר >> משה אבוטבול (ש"ס): << דובר >>

איזה צביעות ורמאות.

<< דובר >> שלמה קרעי (הליכוד): << דובר >>

אבוטבול, היית חסר כל הבוקר.

<< דובר >> משה אבוטבול (ש"ס): << דובר >>

אני משלים.

<< יור >> היו"ר איתן גינזבורג: << יור >>

כן, בבקשה.

<< אורח >> גיא בוסי: << אורח >>

הוא נותן תשובה למצב הזה, והוא אומר: "תנו לאותו חבר כנסת לפחות להצביע על
פי צו מצפונו, ואם הוא מצביע על פי השקפתו והכרתו מבלי לקבל תמורה, אל תראו
בזה נורמה פסולה ואל תהפכו אותו לעבריין. הוא בסך הכול הצביע כפי שכל איש
מצפון נדרש להצביע."

ואני אומר לכם, זה בדיוק המקרה שנמצא כאן. כנראה בשגגה, הדבר הזה לא הוצג
בפניכם, אבל תגידו לי: זה לא המקרה? זה לא המקרה? בואו נשים בצד את
ההתיישבות הצעירה, אין הבטחות אחרות שחבר הכנסת שיקלי תקע כף לאנשים ואמר:
תצביעו לי כי יהיה א', ב', ג', ד'? אז עכשיו דורשים ממנו הר כגיגית, להצביע
בניגוד לצו מצפונו? הדבר הזה כבר בא בפניכם ואתם החלטתם לא להתיר את זה. מה
שמנסה לעשות כאן הוועדה זה לעשות חקיקה שיפוטית בהיפוך הגלגל. אנחנו מדברים
על משהו שקרה ב-1991, משהו ששתי ועדות של הכנסת חברו יחד כדי להוציא החלטה
מתחת ידן והן העבירו את זה למליאה. מה שאני מצטט כאן הוא מהמליאה, הוא לא
מאותה ועדה. מי שפורש מבלי לקבל תמורה על פי צו מצפונו – אתם קבעתם שאיננו
יכול להיות מוגדר כפורש. אין באיזו מילה "לרבות" או חוות דעת של יועץ משפטי
כזה או אחר כדי לשנות את זה. אני מבקש שתבחנו איפה כדבר הזה כתוב בחוות
הדעת שניתנה לכם.

עכשיו אני מצטט מאוריאל לין, יו"ר ועדת חוק, חוקה ומשפט, במליאת הכנסת. אני
חוזר: מה שאני אומר עכשיו איננו בוועדת חוק, חוקה ומשפט אלא במליאת הכנסת.
לאלה שזה מקרוב באו אזכיר: חילוקי הדעות היו דרמטיים ולכן החליטו במקרה הזה
להעביר את ההכרעה למליאת הכנסת. זה מה שאומר אוריאל לין במליאת הכנסת:
"הוחלט לאפשר לחבר הכנסת, במקרים חריגים ביותר, מסיבות מצפוניות, לפרוש
מסיעתו. מצב כזה הוא אפשרי, ובתנאי שהחוק קובע שאם הוא יעשה את זה, זה יהיה
רק מסיבות מצפוניות. תיתכן פרישה מטעמים אידיאולוגיים".

אם זה מה שקבעתם, איך אפשר בכלל להגיש בקשת פרישה נגד חבר הכנסת שיקלי? הרי
זו איננה מעילה באמון, זה איננו כלנטריזם, זה ההיפך מזה. אם יש משהו
שהוועדה הזו צריכה לעשות, זה לתת פרס לחבר הכנסת שעומד על הבסיס
האידיאולוגי שלו, כזה שאיננו משקר לבוחרים שלו. אם תפרישו את חבר הכנסת
שיקלי, אתם מרגע זה אומרים: דעו לכם, האמת היא בגדר המלצה. אתם לא יכולים
להבטיח, כל הבטחה שלכם תהא מן הפה ולחוץ. אנא מכם, אל תעשו את זה, לא כי
אני אומר אלא כי אתם אמרתם, כי אתם אמרתם את זה במליאת הכנסת. לא הבאתי
אנשים סתם, הבאתי אורקולים של הבית הזה – פרופ' רובינשטיין, פרופ' לין –
אנשים שאומרים: טרם שקבענו ישבנו על המדוכה והפכנו בה והפכנו בה וזו המסקנה
שהגענו אליה. כל מה שקורה כאן הוא בניגוד גמור ומפורש לדין, הוא בניגוד
גמור ומפורש לחקיקה שלכם, הוא בניגוד גמור ומפורש לכל מה שרציתם להשיג.
פרישה איננה סנקציה, פרישה איננה כלי בתחמושת של מי שרוצה לפגוע בחבר כנסת.
יושב-ראש סיעה איננו יכול לפגוע בחבר כנסת רק כי הוא מבקש לפרוש מבחינה
אידיאולוגית. זה אסור בתכלית האיסור.

כדי להבין שהדבר הזה עלה בצורה ברורה בוועדת הכנסת, אני רוצה לקרוא את
ההצבעה. כדי שנבין, אני רוצה להיכנס למקור.

<< דובר >> שלמה קרעי (הליכוד): << דובר >>

עורך דין בוסי, אני מציע שתשתוק כמה שניות כדי לקבל מחדש את תשומת הלב של
חברי הוועדה, מפני שכולם לא מקשיבים לך.

<< יור >> היו"ר איתן גינזבורג: << יור >>

רואה חשבון חבר הכנסת קרעי, אנא - - -

<< דובר >> שלמה קרעי (הליכוד): << דובר >>

טופורובסקי עם אוזנייה בכלל, מקשיב בטח לאום כולתום או משהו.

<< יור >> היו"ר איתן גינזבורג: << יור >>

חבר הכנסת קרעי, אל תפריע לעורך דין בוסי. כן, בבקשה.

<< אורח >> גיא בוסי: << אורח >>

האמת היא שאני מצטט כאן את חבר הכנסת הנגבי, שנימק את הגרסה, אבל הוא יצא.

<< דובר >> יעקב אשר (יהדות התורה): << דובר >>

זכין לאדם שלא בפניו.

<< אורח >> גיא בוסי: << אורח >>

הוא בא לנמק את הגרסה, והוא אומר ככה: "יש כאן שתי הצעות. יש הצעה שאומרת:
אם הגענו למצב זה, אני רואה את חבר הכנסת הזה כפורש". הצבעת – אתה פורש.
"גרסה ב', שהיא אומרת: אנחנו בוחנים לא את ההצבעה אלא את התמורה." ומה
המבחן? מבחן ההצבעה זה מבחן התמורה.

עכשיו צריך להבין, מה שנעשה כאן עם המילה "לרבות" בתמורה – הם לקחו את
ה"לרבות" וביטלו את התמורה. אמרו: גם אם הוא לא מצביע בשם סיעתו אין-ספור
פעמים – כמובן שהטענה שהוא לא הצביע 700 פעמים היא פשוט לא אמירת אמת ברמה
ברורה, ואיל ינון כבר אמר את זה. לא ניתן לראות בהצבעות על תקציב כתקציב
אחד, קצצו 600 הצבעות ממה שנטען בפניכם. אבל כמובן, אפשר להגיד הכול. הרי
עוד אטען לגופו של עניין מאוחר יותר, אז אעלה את זה.

<< דובר >> אורלי לוי אבקסיס (הליכוד): << דובר >>

תצטט את השופט גולדברג.

<< אורח >> גיא בוסי: << אורח >>

כן, ציטטתי. את לא היית. השופט טרנר, ציטטתי, תודה.

<< דובר >> יעקב אשר (יהדות התורה): << דובר >>

אל תגיד לי שאתה לא משתכנע לאט-לאט. אל תגיד לי שלא.

<< דובר >> רם שפע (העבודה): << דובר >>

אני מקשיב.

<< דובר >> יעקב אשר (יהדות התורה): << דובר >>

אתה פתוח, בנפש חפצה. שמתי לב לזה מההתחלה.

<< דובר >> רם שפע (העבודה): << דובר >>

אני פתוח תמיד, אתה מכיר אותי.

<< אורח >> גיא בוסי: << אורח >>

אני רוצה לעבור להצבעה, כדי שיהיה לנו ברור שהתבצעה כאן הצבעה על גרסה א'
ועל גרסה ב'. לפני כן אני רוצה לצטט את צחי הנגבי – רציתי למשוך קצת שיגיע,
אבל הוא לא כאן. "אדוני היושב-ראש, כנסת נכבדה, לחוק שהוא היום על ידי
יושב-ראש ועדת החוקה, חוק ומשפט חבר הכנסת אוריאל לין יש מטרה ברורה, פשוטה
וחד-משמעית – להקנות לאזרח הבוחר את נציגיו לארבע שנים. למנוע מחברי הכנסת
להעביר את תמיכתם אל סיעה אחרת". כמובן, הוא מדבר על תמורה.

ואחרי שהוא מציג את הגרסה שלו מתבצעת הצבעה. אני מפנה אתכם לעמוד 2179.
"חברי הכנסת, נצביע ידנית". דרך אגב, הצביעו ידנית כי המחשב לא עבד באותו
יום לא כי היו חייבים להצביע ידנית. "חברי הכנסת, נצביע ידנית. ראשית, מי
בעד גרסה א'? נא ירים את ידו. מי בעד גרסה ב'? נא ירים את ידו. בעד גרסה א'
– מיעוט; בעד גרסה ב' – רוב."

<< דובר >> יואב קיש (הליכוד): << דובר >>

4:80.

<< אורח >> גיא בוסי: << אורח >>

כן. צריך להודות, התוצאה אמנם לא כתובה אבל היא הייתה כאילו שמו את מייק
טייסון ואמא תרזה באותה זירה; התוצאה הייתה ברצלונה נגד הפועל מרמורק – בלי
לפגוע בפועל מרמורק.

<< דובר >> יבגני סובה (ישראל ביתנו): << דובר >>

פגעת.

<< אורח >> גיא בוסי: << אורח >>

אני מתנצל.

<< דובר >> אורלי לוי אבקסיס (הליכוד): << דובר >>

כדורסל מול כדורגל.

<< דובר >> יבגני סובה (ישראל ביתנו): << דובר >>

הכנה לא טובה של שיעורי בית.

<< דובר >> אורלי לוי אבקסיס (הליכוד): << דובר >>

לא, צד אחד שיחקו כדורגל, צד אחד שיחקו כדורסל.

<< דובר >> יעקב אשר (יהדות התורה): << דובר >>

את אמא תרזה הבנתי, מרמורק לא הבנתי.

<< אורח >> גיא בוסי: << אורח >>

זה כמו להציב אברך אל מול מרן עובדיה יוסף מנוחתו עדן. זו דוגמה לאדוני.
סיני ועוקר הרים אל מול מישור.

<< דובר >> רם שפע (העבודה): << דובר >>

אוקיי, בוא - - -

<< אורח >> גיא בוסי: << אורח >>

אדוני שם לב שחבר הכנסת רם שפע מפריע לי ואדוני לא מגן עלי. פעם אחר פעם,
כל פעם שאני אומר משהו שהוא מהמקורות - - -

<< דובר >> יעקב אשר (יהדות התורה): << דובר >>

יש לי דוגמה טובה, בוסי - - -

<< דובר >> רם שפע (העבודה): << דובר >>

לא לא, אדוני. אתה מגיע לפה ובאופן מכוון ניכר שאתה זז מהטיעונים המשפטיים
שלך להתעסק עם מה אומרים ולא אומרים חברי הכנסת. אני מקשיב לך כבר שעות
בנפש חפצה כדי לשמוע את הטיעונים שלך ואתה, לצערי, עוסק במה אומרים חברי
הכנסת.

<< דובר >> אורלי לוי אבקסיס (הליכוד): << דובר >>

טיעונים ענייניים.

<< יור >> היו"ר איתן גינזבורג: << יור >>

תודה רבה, חבר הכנסת שפע. בבקשה, עורך הדין בוסי.

<< דובר >> משה אבוטבול (ש"ס): << דובר >>

מה קרה, רם? הוא מביא דוגמאות, מביא לך משלים כי אתם - - -

<< דובר >> רם שפע (העבודה): << דובר >>

אין לי בעיה. זה שהוא נותן דוגמאות - - -

<< דובר >> אורלי לוי אבקסיס (הליכוד): << דובר >>

איפה יושבת-ראש מפלגת העבודה - - - את הסיעה שלה?

<< יור >> היו"ר איתן גינזבורג: << יור >>

אנחנו בעד, תודה.

<< דובר >> שלמה קרעי (הליכוד): << דובר >>

בהליך מעין שיפוטי גם הטענות יכולות להיות מעין שיפוטיות.

<< דובר >> משה אבוטבול (ש"ס): << דובר >>

הוא מסביר לכם דברים.

<< דובר >> אורלי לוי אבקסיס (הליכוד): << דובר >>

- - - בתור נציג של מרב מיכאלי כדאי שתשבו בשקט, יש לכם - - -

<< דובר >> שלמה קרעי (הליכוד): << דובר >>

אבל מה כואב לך שהוא אומר פסוק?

<< דובר >> אורלי לוי אבקסיס (הליכוד): << דובר >>

- - - מעל הראש. אם היו מכריזים על היושבת-ראש שלכם כעל פורשת לא הייתם פה
בכלל.

<< דובר >> רם שפע (העבודה): << דובר >>

שיגיד אלפי פסוקים, הוא גם עושה את זה בחן, אבל - - -

<< יור >> היו"ר איתן גינזבורג: << יור >>

חברי הכנסת, תודה רבה. תודה. אנא תאפשרו לעורך הדין בוסי להמשיך בטיעונים.
אל תפריעו לעורך דין בוסי.

<< דובר >> משה אבוטבול (ש"ס): << דובר >>

מה קרה לך, רם? אתה האחרון - - - אתה יושב-ראש ועדת החינוך היית.

<< יור >> היו"ר איתן גינזבורג: << יור >>

בבקשה.

<< אורח >> גיא בוסי: << אורח >>

אני רוצה להמשיך, אבל קודם כול אני רוצה למחות שבכל פעם שאני מעלה משהו
מהמקורות חבר הכנסת שפע קופץ, צועק ומפריע לי.

<< דובר >> שלמה קרעי (הליכוד): << דובר >>

זו מדינת כל אזרחיה.

<< דובר >> רם שפע (העבודה): << דובר >>

- - - אמר שאין פה אחד שיכול לחשוב שמה אתה אומר הוא רציני ביחס
להערכתי - - -

<< יור >> היו"ר איתן גינזבורג: << יור >>

עורך דין בוסי, בכל הכבוד, מה זה? לעשות הצבעה? מה זה הדבר הזה?

<< אורח >> גיא בוסי: << אורח >>

אבל הוא פנה אליי.

<< יור >> היו"ר איתן גינזבורג: << יור >>

סליחה. אנא תתמקד.

<< אורח >> גיא בוסי: << אורח >>

הוא פנה אליי. הוא פנה אליי. אתה לא יכול להגן רק עליהם ולא להגן עלי.

<< יור >> היו"ר איתן גינזבורג: << יור >>

עורך דין בוסי, אתה לא תנהל פה הצבעות. אתה תתמקד בטיעונים המשפטיים
המקדמיים וכל טיעון אחר שאתה רוצה לטעון בזמן שיוקדש לזה. בבקשה.

<< אורח >> גיא בוסי: << אורח >>

אז אני רוצה להגיד שחבר הכנסת שפע מפריע לי כל הזמן ואדוני לא מגן עליי.

<< יור >> היו"ר איתן גינזבורג: << יור >>

אמרת את זה כבר פעמיים.

<< אורח >> גיא בוסי: << אורח >>

אז אני אגיד את זה שוב, בעיקר כשאני מעלה טיעונים מההלכה ומהמקורות. כנראה
שיש לו בעיה עם זה.

<< דובר >> אורלי לוי אבקסיס (הליכוד): << דובר >>

נספר להם שהיית חתן התנ"ך, בוסי? אז יש לנו עוד הרבה ציטוטים מהמקורות.

<< יור >> היו"ר איתן גינזבורג: << יור >>

חברת הכנסת לוי אבקסיס, אני מבקש ממך לא להפריע.

<< דובר >> אורלי לוי אבקסיס (הליכוד): << דובר >>

לא, הפוך, אני אומרת שהוא מביא מהמקורות כי הוא היה חתן התנ"ך העולמי.

<< יור >> היו"ר איתן גינזבורג: << יור >>

את מפריעה. את מפריעה. בבקשה.

<< אורח >> גיא בוסי: << אורח >>

לא לא, מה פתאום. אז אני חוזר, ואז נקשר את זה.

<< דובר >> יעקב אשר (יהדות התורה): << דובר >>

היינו במשל על מרמורק.

<< יור >> היו"ר איתן גינזבורג: << יור >>

אני מבקש.

<< אורח >> גיא בוסי: << אורח >>

אתה רואה, חבר הכנסת רם שפע הפריע לי והצליח, עכשיו תלמודי איננו מסודר.

<< יור >> היו"ר איתן גינזבורג: << יור >>

אני זוכר שאמרת שזה אברך אל מול הרב עובדיה יוסף כדי להסביר ליעקב אשר את
ה-80:4. עכשיו תמשיך.

<< דובר >> יעקב אשר (יהדות התורה): << דובר >>

אני יותר מבין בנט מול פוטין.

<< יור >> היו"ר איתן גינזבורג: << יור >>

אני מקשיב לך וכולם מקשיבים לך, אז אנא תמשיך.

<< דובר >> יעקב אשר (יהדות התורה): << דובר >>

זה משל יותר טוב, לא?

<< קריאה >> קריאה: << קריאה >>

לא לכעוס, איתן. רגוע, רגוע.

<< יור >> היו"ר איתן גינזבורג: << יור >>

אני לא כועס אבל יש גבול כמה אפשר לנצל את הפלטפורמה.

<< דובר >> יעקב אשר (יהדות התורה): << דובר >>

איתן, תן לאנשים להתבטא.

<< יור >> היו"ר איתן גינזבורג: << יור >>

קדימה, קדימה.

<< דובר >> יעקב אשר (יהדות התורה): << דובר >>

מה הלחץ? תראה איזה זמן יש לשר. תראה.

<< אורח >> גיא בוסי: << אורח >>

חבר הכנסת לין: "הצעת החוק המונחת לפניכם אינה קובעת - - - "

<< דובר >> יצחק פינדרוס (יהדות התורה): << דובר >>

כשהוא יושב פה הוא לא עושה נזקים.

<< אורח >> גיא בוסי: << אורח >>

"הצעת החוק המונחת לפניכם אינה קובעת שאסור לחבר כנסת לפרוש מסיעתו. הוא
יכול לפרוש מסיעתו אם הוא מגיע למשבר אידיאולוגי חמור עם סיעתו או יש לו
בעיה מצפונית קשה". המילים הללו עמדו בפני חברי הכנסת במליאה טרם שהם
הצביעו על גרסה א' או גרסה ב'. הווי אומר שפרישה אידיאולוגית איננה יכולה
להוות פרישה, בוודאי – או לא בוודאי – כשאין תמורה. הדבר הזה בלתי אפשרי.
מה שנעשה כאן זה חקיקה בניגוד לעמדת הכנסת, ואני חוזר ואומר: העניין התקבל
ברוב אדיר. נקרא לנערה ונשאלה את פיה – אם זה בסדר לצטט מספר בראשית – נמצא
כאן מי שהעלה את ההצעה עצמה, חבר הכנסת הנגבי. כמובן, אדוני מנהל את הדיון,
אפשר לשאול אותו, הוא זה שהעלה את הטיעון.

<< דובר >> יעקב אשר (יהדות התורה): << דובר >>

ספר חוויות מזה.

<< יור >> היו"ר איתן גינזבורג: << יור >>

יעקב אשר, די.

<< אורח >> גיא בוסי: << אורח >>

זה לעניין הזה.

<< דובר >> שלמה קרעי (הליכוד): << דובר >>

תמשיך את הציטוט אחרי ההצבעה. היושב-ראש אומר: "התקבלה ברוב אדיר".

<< יור >> היו"ר איתן גינזבורג: << יור >>

אני מבקש. עורך דין בוסי, בבקשה תמשיך.

<< אורח >> גיא בוסי: << אורח >>

נכון, תודה. היושב-ראש, ג' גדות: "חברי הכנסת, אתם מסכימים אתי שגרסה ב'
נתקבלה ברוב אדיר". הוא אומר "אדיר", לא אני אומר. "אני קובע שגרסה ב'
נתקבלה". הווי אומר שהחוק הזה איננו זקוק לפרשנות של יועצים משפטיים, איננו
זקוק לתקדימים כאלה ואחרים, החוק הזה צלול כבדולח. החוק הזה אומר שחבר כנסת
שפרש מבחינה אידיאולוגית, בלי לקבל תמורה, לא ניתן לראות אותו כפורש.

לסיום הטיעון הזה אני רוצה להביא דוגמה חיה. חברת הכנסת מרב מיכאלי פרשה
מסיעתה מבחינת התנהלות. אני חוזר ואומר, אתם צריכים להבין: היא לא הצביעה
בעד הקמת ממשלת החילופין. יתר על כן, היא אמרה שהיא לא מוכנה להצביע – ואני
מצטט, אדוני – "כי גנבנו את המנדט שקיבלנו מהבוחר". אני לא יודע אם אתם
מבינים מה קורה כאן. ולאחר מכן, ובגלל שהיא הייתה אידיאולוגית היא התמודדה
מול זה – חבר הכנסת עמיר פרץ – שכביכול לא קיים את מה שאמרו הבוחרים ונעשתה
יושבת-ראש מפלגת העבודה. אתם מבינים מה עושים כאן? הרי זה בדיוק המקרה,
מנסים למנוע מחבר הכנסת - - -

<< דובר >> אורלי לוי אבקסיס (הליכוד): << דובר >>

צביעות פוליטית.

<< דובר >> יצחק פינדרוס (יהדות התורה): << דובר >>

לא, אבל שם זה היה - - -

<< יור >> היו"ר איתן גינזבורג: << יור >>

אני מבקש לא להפריע.

<< דובר >> אורלי לוי אבקסיס (הליכוד): << דובר >>

צבועים.

<< דובר >> יצחק פינדרוס (יהדות התורה): << דובר >>

מה אתה משווה? שם זה היה ביבי.

<< יור >> היו"ר איתן גינזבורג: << יור >>

חבר הכנסת פינדרוס.

<< דובר >> ענבר בזק (יש עתיד): << דובר >>

שכחת לספר מה חברת הכנסת אורלי לוי עשתה עם קולות הבוחרים שלה.

<< יור >> היו"ר איתן גינזבורג: << יור >>

חברת הכנסת בזק, אני מבקש.

<< דובר >> אורלי לוי אבקסיס (הליכוד): << דובר >>

תקשיבי, שלא תהיי מודאגת.

<< דובר >> שלמה קרעי (הליכוד): << דובר >>

- - - הדברים שהוא אומר הם אמת כואבת, כולם קופצים.

<< יור >> היו"ר איתן גינזבורג: << יור >>

חברת הכנסת אורלי לוי אבקסיס.

<< דובר >> אופיר כץ (הליכוד): << דובר >>

זה יהיה מעניין אם, שיקלי, גם אתה תתמודד נגד בנט. זה גם ייגמר 90:10.

<< דובר >> משה אבוטבול (ש"ס): << דובר >>

אבל למה רם שותק? פה הייתי רוצה לשמוע את רם, מה מגיב לטיעון החשוב הזה.

<< יור >> היו"ר איתן גינזבורג: << יור >>

חבר הכנסת אבוטבול, אני מבקש ממך.

<< אורח >> גיא בוסי: << אורח >>

קודם כול, חברת הכנסת בָּזָק, לא הבנתי את הטענה. אני טוען בשם חבר הכנסת
שיקלי.

<< דובר >> ענבר בזק (יש עתיד): << דובר >>

בֶּזֶק. קוראים לי בֶּזֶק, לא בָּזָק.

<< דובר >> אורלי לוי אבקסיס (הליכוד): << דובר >>

טוב, הוא לא בדק את כל הנורבגים. הוא מכיר את אלה שנבחרו, אז לוקח זמן
ללמוד שמות חדשים בכל זאת.

<< אורח >> גיא בוסי: << אורח >>

לא, בכבוד אמרתי. אני מתנצל על הטעות בשם.

<< דובר >> אורלי לוי אבקסיס (הליכוד): << דובר >>

20 ומשהו נורבגים, לוקח זמן.

<< דובר >> ענבר בזק (יש עתיד): << דובר >>

- - - הרבה יותר עריקים בליכוד מנורבגים.

<< יור >> היו"ר איתן גינזבורג: << יור >>

חברת הכנסת לוי אבקסיס, חברת הכנסת בזק, תודה.

<< דובר >> אורלי לוי אבקסיס (הליכוד): << דובר >>

לוקח זמן, ממי, ללמוד את השמות החדשים שלכם.

<< יור >> היו"ר איתן גינזבורג: << יור >>

תודה, תודה רבה.

<< דובר >> שלמה קרעי (הליכוד): << דובר >>

איך נורבגים בכלל מצביעים פה?

<< יור >> היו"ר איתן גינזבורג: << יור >>

חבר הכנסת קרעי, תודה. די.

<< דובר >> שלמה קרעי (הליכוד): << דובר >>

הם תפוסים ככה.

<< אורח >> גיא בוסי: << אורח >>

אני מתנצל, חברת הכנסת בזק, לא התכוונתי להעליב. רק רציתי להגיד לך שאני
מייצג את חבר הכנסת שיקלי, אז אלה הטיעונים שאני מעלה. אתם מבינים מה קורה
כאן, למרות הניסיונות להפריע? יש כאן ניסיון לא רק לשנות את השיטה של
מפלגות, של איש אחד על פיו יישק דבר, אלא להוסיף עוד סנקציות שלא התכוונתם
לאותן סמכויות של אותן מפלגות של איש אחד. אין כדבר הזה. תנסו לחשוב שיהיה
אפשר לבצע כזה באיזשהו פרלמנט בעולם – לא אני אומר את זה, אומר את זה פרופ'
רובינשטיין. אז אם כבר החלטתם לעשות משהו כזה דרמטי – הנה, קבעתם לכם
אזיקים, קבעתם לכם מגבלות, קבעתם מי יבוא בקהל ישראל ומי לא יבוא בקהל
ישראל. איך אתם יכולים ביד אחת לקבל כזאת החלטה וביד שנייה, רק בשל שיקולים
צרים פוליטיים, לקבל כזה דבר? זה פשוט בלתי נתפס. זה פשוט בלתי נתפס.

<< דובר >> אורלי לוי אבקסיס (הליכוד): << דובר >>

תצטט את גפני בחקיקת החוק, שהוא אמר שהופכים את הח"כים לרובוטים.

<< יור >> היו"ר איתן גינזבורג: << יור >>

חברת הכנסת לוי אבקסיס, אני מבקש לא להפריע.

<< דובר >> אורלי לוי אבקסיס (הליכוד): << דובר >>

אלה רובוטים.

<< יור >> היו"ר איתן גינזבורג: << יור >>

אני מבקש ממך לא להפריע.

<< דובר >> אורלי לוי אבקסיס (הליכוד): << דובר >>

זה הערות ביניים.

<< יור >> היו"ר איתן גינזבורג: << יור >>

את לא צריכה להעיר ביניים לעורך דין בוסי.

<< דובר >> אורלי לוי אבקסיס (הליכוד): << דובר >>

מותר לחברי כנסת. תקרא את התקנון.

<< יור >> היו"ר איתן גינזבורג: << יור >>

את לא צריכה להעיר בהערות ביניים לבוסי.

<< דובר >> אורלי לוי אבקסיס (הליכוד): << דובר >>

זכותי להעיר בהערות ביניים לגבי כל הדיון.

<< יור >> היו"ר איתן גינזבורג: << יור >>

אני מבקש ממך לא להפריע. בבקשה.

<< דובר >> אורלי לוי אבקסיס (הליכוד): << דובר >>

אתה רוצה את הציטוט? יש לי.

<< אורח >> גיא בוסי: << אורח >>

לא, יש לי. יש לי ציטוט טוב יותר דווקא. הזכרנו את מרצ, בואו נדבר על ציטוט
של מרדכי ורשובסקי. "אנחנו רוצים שאנשים ילכו לפוליטיקה - - - "

<< דובר >> משה אבוטבול (ש"ס): << דובר >>

להראות את המראה מול הפנים.

<< דובר >> יעקב אשר (יהדות התורה): << דובר >>

תודה שהסברת לי.

<< אורח >> גיא בוסי: << אורח >>

"אנחנו רוצים שאנשים ילכו לפוליטיקה מפני שמצפונם דוחף אותם לפוליטיקה,
מפני שהם רוצים להילחם בענייני ציבור, מפני שהם מוכנים להיאבק, לא למען
קבלת טובות הנאה". אני רוצה שיהיה ברור: מגיש הבקשה, שהחליט לא להתייצב כאן
מסיבותיו, הוא זה שהציע תמורה. הוא הציע לחבר הכנסת שיקלי כל דבר שהוא חפץ
מחוץ לכנסת. כל דבר שהוא חפץ מחוץ לכנסת.

<< דובר >> משה אבוטבול (ש"ס): << דובר >>

כולל שגרירות?

<< אורח >> גיא בוסי: << אורח >>

הוא הציע לו כל דבר שהוא חפץ מחוץ לכנסת. אנחנו מדברים על תמורה; מה לך
יותר תמורה מזה? כל דבר שהוא חפץ מחוץ לכנסת.

כן, אני חושב שצריך להזכיר את הציטוט של חבר הכנסת גפני: "אנחנו לא רוצים
להפוך את חברי הכנסת לרובוטים" – וזה מה שאתם עושים, חברי הכנסת הופכים
להיות רובוטים. אם אין יותר את מצע המפלגה, אם אין יותר את החוקה של
המפלגה, אם אין יותר את התקנון של המפלגה, מה נשאר? מה תציעו לאזרחים? אם
תחליטו שחבר הכנסת הוא פורש, תהיה הערת אזהרה לפני כל נאום של כל אחד ואחת
מכם.

<< דובר >> אורלי לוי אבקסיס (הליכוד): << דובר >>

אני אמרתי את זה.

<< אורח >> גיא בוסי: << אורח >>

זאת אמת לשעתה, וזהו. אתם רואים, הציבור מסתכל עלינו, אכפת לו מכם. אם חשוב
לכם הכבוד של הבית הזה אתם צריכים להאדיר אנשים אידיאולוגיים, אתם צריכים
לתת להם זכות עודפת. אתם לא צריכים להטיל עליהם סנקציות בבחינת כולם יראו
וייראו. מי שיפעל לפי האידיאולוגיה – חד דינו מיתה, נסלק אותו מהעיר, נביא
לו 40 מלקות, יאכל את הדגים הסרוחים, רק כי הוא העז להיות אידיאולוגי. איך
הדבר הזה אפשרי? איך אתם לא זועקים? איך אין איש פוצה פה ומצפצף? אני לבדי
צריך להעלות את הטיעונים האלה? יש כאן יועצים משפטיים, יש את הזכות לבחור
ולהיבחר. אתם מונעים מכל הציבור במדינת ישראל, שחושב שמא אולי יש טעם במה
שעושה חבר הכנסת שיקלי, למנוע מהם בכלל את האפשרות. מדובר בסעיף אחר בחוק,
הסעיף שמתעסק בפסילה איננו הסעיף שלנו.

<< דובר >> ניר ברקת (הליכוד): << דובר >>

אנחנו משוכנעים שהקואליציה תצביע על פי צו מצפונם.

<< דובר >> משה אבוטבול (ש"ס): << דובר >>

תעשו סקר, תראו כמה אתם נופלים שם.

<< יור >> היו"ר איתן גינזבורג: << יור >>

חבר הכנסת אבוטבול, אני מבקש לא להפריע. זה מפריע לו. אתם מפריעים לו, זה
מנתק לו את חוט המחשבה.

<< דובר >> אורלי לוי אבקסיס (הליכוד): << דובר >>

בקואליציה הזו המצפון שווה כיסא.

<< יור >> היו"ר איתן גינזבורג: << יור >>

חברת הכנסת לוי אבקסיס, תודה רבה.

<< דובר >> משה אבוטבול (ש"ס): << דובר >>

אני מחכה לזכות הדיבור שלי, איתן. מתי זה יהיה?

<< יור >> היו"ר איתן גינזבורג: << יור >>

כל דקה שאתה מדבר ומילה שאתה מדבר מורידים לך מזכות הדיבור.

<< דובר >> משה אבוטבול (ש"ס): << דובר >>

אני עוד לא דיברתי.

<< יור >> היו"ר איתן גינזבורג: << יור >>

אתה לא מפסיק לדבר.

<< דובר >> משה אבוטבול (ש"ס): << דובר >>

תענה לי, רק שאלתי.

<< יור >> היו"ר איתן גינזבורג: << יור >>

בבקשה, עורך הדין בוסי.

<< דובר >> שלמה קרעי (הליכוד): << דובר >>

הם כמו איש הפח, אין להם אידיאולוגיה, אין לב בפנים.

<< יור >> היו"ר איתן גינזבורג: << יור >>

חבר הכנסת קרעי, תודה.

<< אורח >> גיא בוסי: << אורח >>

אני לא יודע לגבי איש הפח, אבל אם כבר יש שאלה השאלה היא לגבי הפחד – אני
חושב שזה היה האריה, מי שלא היה לו אומץ.

אני חוזר ואומר, לכאורה לא צריכה להיות כאן עמדה קואליציונית. חבר הכנסת
ורשובסקי הצביע לטובת חברת הכנסת גאולה כהן. 1:86, זאת הייתה התוצאה.
ועכשיו אתם באים ולוקחים את כל ההיסטוריה של הבית המכובד הזה וזורקים לפח
הזבל של ההיסטוריה. אני לא מצליח להבין איך אין אף אחד קם וצועק ואומר:
המלך הוא עירום. מה שאתם עושים כאן הוא אסור בתכלית האיסור. זה לא מוקצה
מחמת מראית עין, זה מוקצה מחמת שימוש.

<< קריאה >> קריאה: << קריאה >>

מחמת מיאוס.

<< אורח >> גיא בוסי: << אורח >>

בשום פנים ואופן מיאוס. מוקצה מחמת שימוש, אסור לעשות את השימוש בדבר הזה.
זה כמו זה שלקח את הנר בשבת ורצה לבדוק את התלמוד – הדבר הזה אסור.

אני עובר נושא, גם מקדמי אם חשבת שלא. הדיון הזה מחייב שכל אחד ואחד מכם
יצביע לפי צו מצפונו. בגלל זה שאלתי, והיושב-ראש סירב שתיתנו לי תשובה, האם
כל אחד ואחד מכם קרא את החומר קודם לכן. זה חלק מהדיון, אתם אמורים להגיע
מוכנים. אסור שיהיה מצב שתהיה משמעת קואליציונית שאומרת כיצד להצביע. אבל
מסתבר שכן יש משמעת קואליציונית, ולא אני אומר את זה, אומרת את זה אחת
מחברות הוועדה, ואני רוצה לצטט. אומרת חברת הכנסת בן ארי: "הדיון שנקבע
בעניין שיקלי הוא היום שהתחייבתי להיות בו בכנס בצפון ולכן ביקשתי מהסיעה
החלפה. אילו הייתי בכנסת הייתי מצביעה בהתאם לעמדת הקואליציה."

<< דובר >> אורלי לוי אבקסיס (הליכוד): << דובר >>

רובוטים.

<< אורח >> גיא בוסי: << אורח >>

"מכיוון שמדובר בטריבונל מעין שיפוטי שבו חייבים להיות לאורך הדיונים, חבר
הכנסת טור פז התנדב להחליפי". אני רוצה לדעת – חבר הכנסת שיקלי מבקש לדעת
מה הייתה ההחלטה של הקואליציה.

<< דובר >> אורלי לוי אבקסיס (הליכוד): << דובר >>

אה, יש החלטה.

<< אורח >> גיא בוסי: << אורח >>

הנה, מה אני אומר.

<< דובר >> בועז טופורובסקי (יש עתיד): << דובר >>

אני יכול לענות לך.

<< יור >> היו"ר איתן גינזבורג: << יור >>

לא, אני מבקש לא לענות. אמרתי בהתחלה שאין שום משמעת קואליציונית ואין שום
טעם לענות על הדבר הזה.

<< אורח >> גיא בוסי: << אורח >>

"אילו הייתי בכנסת הייתי מצביעה בהתאם לעמדת הקואליציה".

<< דובר >> אורלי לוי אבקסיס (הליכוד): << דובר >>

רגע, אז יש משמעת קואליציונית?

<< יור >> היו"ר איתן גינזבורג: << יור >>

הודעתי בהתחלה, כשלא הקשבתם לי, שאין משמעת קואליציונית.

<< אורח >> גיא בוסי: << אורח >>

אז ככל הנראה - - -

<< דובר >> שלמה קרעי (הליכוד): << דובר >>

על מי אתה עובד, היושב-ראש?

<< אורח >> גיא בוסי: << אורח >>

כנראה חברת הוועדה מירב בן ארי - - -

<< דובר >> אורלי לוי אבקסיס (הליכוד): << דובר >>

עוד לא שמעתי בדיחה יותר מוצלחת מזו הרבה מאוד זמן.

<< דובר >> יצחק פינדרוס (יהדות התורה): << דובר >>

לא, אני אגיד לך את האמת. היא יודעת שאין יושבת-ראש לקואליציה כרגע אז
לקואליציה אין עמדות בעצם. אין בכלל עמדות.

<< דובר >> אורלי לוי אבקסיס (הליכוד): << דובר >>

כי רע"מ הקפיאה את חברותה בקואליציה אז אין משמעת קואליציונית, כדי שלא
יגידו שרע"מ מפרה משמעת קואליציונית. הבנתם?

<< דובר >> יצחק פינדרוס (יהדות התורה): << דובר >>

הם האחרונים שיפרו. בקואליציה הזאת הם הכי ישרים.

<< אורח >> גיא בוסי: << אורח >>

אכן אמר היושב-ראש בפתיח הדיון שאסור שתהיה כאן עמדה קואליציונית. הוא אמר
את זה, אבל - - -

<< יור >> היו"ר איתן גינזבורג: << יור >>

בגלל זה היושב-ראש הזהיר את יושב-ראש הקואליציה שלא יגיד משהו בניגוד לחוק,
שיהרוס להם את ההליך השיפוטי.

<< יור >> היו"ר איתן גינזבורג: << יור >>

אני מבקש ממך לא להפריע. חברת הכנסת לוי אבקסיס, אל תפריעי.

<< דובר >> אורלי לוי אבקסיס (הליכוד): << דובר >>

אז אתה אומר משהו בניגוד גמור לטופורובסקי.

<< יור >> היו"ר איתן גינזבורג: << יור >>

אני מבקש ממך לא להפריע.

<< דובר >> אורלי לוי אבקסיס (הליכוד): << דובר >>

המציאות, אנחנו נראה את התוצאות פה - -

<< יור >> היו"ר איתן גינזבורג: << יור >>

חברת הכנסת לוי אבקסיס, אני קורא אותך לסדר פעם ראשונה.

<< דובר >> אורלי לוי אבקסיס (הליכוד): << דובר >>

ואז יידעו אם שיקרת את הוועדה או לא שיקרת את הוועדה.

<< יור >> היו"ר איתן גינזבורג: << יור >>

אני קורא אותך לסדר פעם ראשונה.

<< דובר >> אורלי לוי אבקסיס (הליכוד): << דובר >>

אתה אומר משהו שבינו לבין המציאות - - -

<< יור >> היו"ר איתן גינזבורג: << יור >>

אני קורא אותך לסדר פעם שנייה.

<< דובר >> אורלי לוי אבקסיס (הליכוד): << דובר >>

וכל מי שאומר כמוך, הוא משקר את עצמו ואת הציבור.

<< יור >> היו"ר איתן גינזבורג: << יור >>

תפסיקי להפריע.

<< דובר >> אורלי לוי אבקסיס (הליכוד): << דובר >>

יש לכם משמעת קואליציונית - -

<< יור >> היו"ר איתן גינזבורג: << יור >>

חברת הכנסת לוי אבקסיס, תפסיקי להפריע.

<< דובר >> אורלי לוי אבקסיס (הליכוד): << דובר >>

- - אחרת הח"כים לא היו פה, ובועז טופורובסקי בא להגיד משמעת
קואליציונית - - -

<< יור >> היו"ר איתן גינזבורג: << יור >>

חברת הכנסת לוי אבקסיס, אני קורא אותך לסדר פעם שלישית.

<< דובר >> אורלי לוי אבקסיס (הליכוד): << דובר >>

ומירב בן ארי אמרה שתצביע עם הקואליציה, אז אל תשקר את הוועדה.

<< דובר >> רם שפע (העבודה): << דובר >>

כמה שקרים הצלחת להוציא בחצי דקה.

<< דובר >> אורלי לוי אבקסיס (הליכוד): << דובר >>

תגידו - - -

<< יור >> היו"ר איתן גינזבורג: << יור >>

חברת הכנסת לוי - - -

<< דובר >> אורלי לוי אבקסיס (הליכוד): << דובר >>

אתה עם החמאה על הראש והיושבת-ראש - - -

<< יור >> היו"ר איתן גינזבורג: << יור >>

חברת הכנסת לוי, תפסיקי להפריע.

<< דובר >> יצחק פינדרוס (יהדות התורה): << דובר >>

היא משקרת שיש משמעת קואליציונית.

<< דובר >> אורלי לוי אבקסיס (הליכוד): << דובר >>

מרב מיכאלי הייתה - -

<< דובר >> יצחק פינדרוס (יהדות התורה): << דובר >>

ככה אתם תראו את הפרצוף השקרי שלכם.

<< דובר >> אורלי לוי אבקסיס (הליכוד): << דובר >>

- - צריכה להיות מופרשת על פי אותו דין שאתה נמצא כאן עכשיו.

<< יור >> היו"ר איתן גינזבורג: << יור >>

די, מספיק. מספיק.

<< דובר >> אורלי לוי אבקסיס (הליכוד): << דובר >>

אז שיקרת את הוועדה?

<< דובר >> יצחק פינדרוס (יהדות התורה): << דובר >>

היא משקרת כשהיא אומרת שיש משמעת קואליציונית.

<< דובר >> אורלי לוי אבקסיס (הליכוד): << דובר >>

מי שיקר את הוועדה, אתה או הח"כית?

<< דובר >> רם שפע (העבודה): << דובר >>

אני לא מוכן להתייחס לזה שהיא אומרת למישהו חמאה - - -

<< יור >> היו"ר איתן גינזבורג: << יור >>

חברת הכנסת לוי אבקסיס, אני מבקש ממך להפסיק להפריע.

<< דובר >> אורלי לוי אבקסיס (הליכוד): << דובר >>

אתה או בן ארי, מישהו משקר. או אתה משקר או בן ארי משקרת.

<< יור >> היו"ר איתן גינזבורג: << יור >>

אני מבקש ממך להפסיק להפריע.

<< דובר >> אורלי לוי אבקסיס (הליכוד): << דובר >>

אני רוצה לדעת.

<< יור >> היו"ר איתן גינזבורג: << יור >>

אני אקרא אותך לסדר פעם שלישית, אני מודיע לך.

<< דובר >> אורלי לוי אבקסיס (הליכוד): << דובר >>

זה דיון, אנחנו צריכים תשובות. יש משמעת קואליציונית או אין?

<< יור >> היו"ר איתן גינזבורג: << יור >>

חברת הכנסת לוי אבקסיס, אני קורא אותך לסדר פעם שלישית.

<< דובר >> אורלי לוי אבקסיס (הליכוד): << דובר >>

כי אם יש משמעת קואליציונית - - -

<< יור >> היו"ר איתן גינזבורג: << יור >>

אני מבקש ממך להפסיק להפריע.

<< דובר >> אורלי לוי אבקסיס (הליכוד): << דובר >>

אני מבקשת מכם תשובות ענייניות.

<< יור >> היו"ר איתן גינזבורג: << יור >>

בבקשה, עורך דין בוסי.

<< דובר >> אורלי לוי אבקסיס (הליכוד): << דובר >>

אתה יודע, בבית משפט אחר כך נוכל להוכיח אם הייתה משמעת קואליציונית או לא,
כי זה בניגוד לחוק מה שאתה אומר - - -

<< יור >> היו"ר איתן גינזבורג: << יור >>

אני מבקש ממך לצאת החוצה. תצאי החוצה בבקשה.

<< דובר >> אורלי לוי אבקסיס (הליכוד): << דובר >>

- - ואתה משקר את הוועדה ביודעין.

<< יור >> היו"ר איתן גינזבורג: << יור >>

תצאי החוצה, בבקשה.

<< דובר >> אורלי לוי אבקסיס (הליכוד): << דובר >>

וכל מי שיש לו עיניים בראש רואה את זה, גם בתקשורת. רואה את זה, יודע שיש
לכם משמעת קואליציונית ואתה משקר את הוועדה, משקר את החברים, וכמעט בועז
הפיל אותך והזהרת אותו לא לדבר.

<< יור >> היו"ר איתן גינזבורג: << יור >>

נא לצאת החוצה. תצאי החוצה.

<< דובר >> אורלי לוי אבקסיס (הליכוד): << דובר >>

ייקחו הכתבים הפרלמנטריים את הווידיאו - -

<< יור >> היו"ר איתן גינזבורג: << יור >>

סדרנים, נא להוציא את חברת הכנסת לוי אבקסיס החוצה.

<< דובר >> אורלי לוי אבקסיס (הליכוד): << דובר >>

- - ויראו איך אתה מאיים על בועז שלא להפיל את הקואליציה - - -

<< יור >> היו"ר איתן גינזבורג: << יור >>

פשוט חסרת רסן.

<< דובר >> אורלי לוי אבקסיס (הליכוד): << דובר >>

ואתם שקרנים וצבועים.

(חברת הכנסת אורלי לוי אבקסיס יוצאת מאולם הוועדה.)

<< דובר >> רם שפע (העבודה): << דובר >>

ברור, ברור.

<< קריאה >> קריאה: << קריאה >>

אמרה אורלי לוי.

<< דובר >> יצחק פינדרוס (יהדות התורה): << דובר >>

לא, זה אמת. אין משמעת קואליציונית.

<< יור >> היו"ר איתן גינזבורג: << יור >>

חבר הכנסת פינדרוס, אני מבקש ממך.

<< דובר >> יצחק פינדרוס (יהדות התורה): << דובר >>

את משכנעת את עצמך.

<< דובר >> שלמה קרעי (הליכוד): << דובר >>

ולכן הם כולם יצביעו במקרה - - -

<< דובר >> יצחק פינדרוס (יהדות התורה): << דובר >>

במקרה כולם יצביעו על מה שיציע. במקרה.

<< דובר >> ענבר בזק (יש עתיד): << דובר >>

אנחנו נצביע לפי צו מצפוננו, אני יכולה להבטיח לך.

<< דובר >> יצחק פינדרוס (יהדות התורה): << דובר >>

אנחנו מסתכלים על שקרנים שתובעים מישהו על בגידה. תיאטרון הגיחוך הכי גדול
שהייתי בחיי, תיאטרון אבסורד.

<< יור >> היו"ר איתן גינזבורג: << יור >>

חבר הכנסת פינדרוס, די. עורך דין בוסי, בבקשה.

<< אורח >> גיא בוסי: << אורח >>

אין ספק שהיו"ר אמר מפורשות, או נתן הנחייה בתחילת הדיון - - -

<< יור >> היו"ר איתן גינזבורג: << יור >>

לא נתתי הנחייה. הודעתי.

<< אורח >> גיא בוסי: << אורח >>

אמר בתחילת הדיון שאין משמעת קואליציונית. אבל ככל הנראה – אני אומר את זה
מהכרות – שרגל לא עלה שפתותיו של יושב-ראש הישיבה, אבל ככל הנראה, הדבר לא
הגיע לחברת הכנסת מירב בן ארי, ואני מעריך שאם זה לא הגיע אליה, היא איננה
היחידה. אז אני חוזר: "אילו הייתי בכנסת הייתי מצביעה בהתאם לעמדת
הקואליציה". אז יש או אין עמדת קואליציה? אנחנו שואלים בקול רם.

<< דובר >> יצחק פינדרוס (יהדות התורה): << דובר >>

והתשובה היא ברורה.

<< דובר >> ניר ברקת (הליכוד): << דובר >>

אין עמדה, אבל במקרה כולם יצביעו אותו דבר.

<< אורח >> גיא בוסי: << אורח >>

אני רוצה, אדוני היושב-ראש, לחזור לטיעון של הפרישה כי אני - - -

<< דובר >> יצחק פינדרוס (יהדות התורה): << דובר >>

אתה לא חייב להיות שקרן.

<< יור >> היו"ר איתן גינזבורג: << יור >>

די, חברי הכנסת. זה מפריע לעורך דין. אתם פשוט מפריעים לו.

<< אורח >> גיא בוסי: << אורח >>

אני רוצה לחזור לטיעון של הפרישה, שאני מרגיש שדיברתי עליו לא מעט אבל לא
ממש הצלחתי במאה אחוז שכולכם תבינו, בעיקר החבר'ה שיושבים פה מימין, אז
אסביר. פרישה יכולה להיות בשתי צורות – בהצהרה או בהתנהגות. בהצהרה – אין
מחלוקת, אני מעריך שאם מישהו מצהיר שהוא פורש ועוזב את הסיעה, ברור שהדבר
הזה נכון. אבל יש לנו גם פרישה בהתנהגות, והמחוקק, כמו שאמרתי, בכל מה
שקשור בפרישה בהתנהגות פתח במילה "לרבות".

<< דובר >> יצחק פינדרוס (יהדות התורה): << דובר >>

את לא יכולה להצביע, לא היית פה כל הדיון.

<< יור >> היו"ר איתן גינזבורג: << יור >>

חבר הכנסת פינדרוס, אני מבקש ממך. אפילו אמירת צד לתוך המיקרופון, להפריע
לעורך הדין, לקטוע את חוט המחשבה – למה אתם עושים את זה? בכוונת מכוון?
תגידו את זה. די, מספיק.

<< דובר >> יצחק פינדרוס (יהדות התורה): << דובר >>

אנחנו בהצגה, הכול בלוף.

<< יור >> היו"ר איתן גינזבורג: << יור >>

אני רואה, אני שם לב לזה.

<< דובר >> יצחק פינדרוס (יהדות התורה): << דובר >>

הכול ישראבלוף פה, כי זה חבורת נוכלים - -

<< יור >> היו"ר איתן גינזבורג: << יור >>

אני רואה.

<< דובר >> יצחק פינדרוס (יהדות התורה): << דובר >>

- - שתובעים בן אדם על בגידה.

<< יור >> היו"ר איתן גינזבורג: << יור >>

מי שלא רוצה להשתתף בדיון הזה, שייצא החוצה. די.

<< אורח >> גיא בוסי: << אורח >>

תודה על ההגנה, אני זקוק באמת. חבר'ה, זה קוטע. יש שתי התנהגויות - - -

<< דובר >> יצחק פינדרוס (יהדות התורה): << דובר >>

אם מישהו ממרצ היה מצביע בעד חוק החשמל, היית אומרת שהוא בוגד?

<< דובר >> מיכל רוזין (מרצ): << דובר >>

זה לא אותו דבר.

<< יור >> היו"ר איתן גינזבורג: << יור >>

די, אני מבקש ממך לא להפריע. לא להפריע. כן, בבקשה, עורך דין בוסו.

<< אורח >> גיא בוסי: << אורח >>

אני חוזר: יש שתי אופציות לפרישה – אחת, אני מצהיר שפרשתי מהסיעה. פה אין
מחלוקת, האדם מצהיר ברור שהוא פרש. הטיעון השני הוא פרישה בהתנהגות. זאת
אומרת, התנהגויות שאנחנו רואים שהן מכוונות פרישה. אמר המחוקק – אתם אמרתם
– שאת זה צריך לשפוט לפי הפרמטר המבחין של תמורה. הווי אומר, מה שעם תמורה
– אסור, מה שבלי תמורה – פטור.

בואו ניתן דוגמה, שנבין. אם חבר כנסת הצביע פעם אחת בניגוד לעמדת סיעתו בלי
תמורה, ברור שהוא פטור. אבל גם אם הוא הצביע מספר פעמים לא מבוטל, גם אז
הוא פטור, כי עניין התמורה לא מתקיים. אתם קבעתם, כמו שציטטתי והסברתי,
שתמורה היא היסוד. בלי היסוד של התמורה עניין הפרישה לא יכול להתקיים.

אני רוצה לדבר על השיטה המשפטית שלנו. השיטה המשפטית לנו היא תכלית החקיקה.
נכון שהיא תקדימים, אבל היא תכלית. ומה הייתה תכלית החקיקה? למנוע
אופורטוניזם, למנוע כלנתריזם. ברור לכם שזה לא מתקיים במקרה הזה.

<< דובר >> ניר ברקת (הליכוד): << דובר >>

זה הפוך.

<< אורח >> גיא בוסי: << אורח >>

תודה, אדוני. במקרה הזה, כרחוק מזרח ממערב, זה המצב. אז אני מקווה שכל
הניסיונות שלי להסביר לכם את ההבדלים המשפטיים לא נופלים על אוזניים ערלות
ואתם באים פה בנפש חפצה.

<< דובר >> יצחק פינדרוס (יהדות התורה): << דובר >>

צר לי לאכזב אותך.

<< דובר >> משה אבוטבול (ש"ס): << דובר >>

יש גבול לתמימות.

<< אורח >> גיא בוסי: << אורח >>

לא לא, אני לא פעם ראשונה ולא פעם שנייה טוען בבית הזה והטענות מתקבלות
כשאתה מעלה טיעון משפטי. אני לא חושב שאפשר להתווכח עם הטיעון המשפטי.
נכון, אפשר להגיד שהגודש החייה את הארי, אבל אין מחלוקת שזה לא מה
שכיוונתם. ואני אומר: אתם לא הולכים לבדכם, אתם לא נמצאים כאן לבדכם, איתכם
יש את כל ההיסטוריה של חברי הכנסת והבית הזה. כשאתם מצביעים להפריש את חבר
הכנסת שיקלי אתם מוציאים כרטיס אדום לפרופ' רובינשטיין, לפרופ' לין,
ואומרים להם: אתם מחוץ לגדר, מקומכם לא יכיר בבית הזה. אז עשיתם משהו,
אנחנו לוקחים את כל מה שעשיתם והופכים אותו לחוכא ואטלולא. אל תעשו את זה,
תחשבו מה יקרה לאלה שבאים אחריכם. תחשבו מה יעשו אלה שבאים אחריכם, לא יהיה
להם מורא, לא יהיה אכפת להם.

נתתי את הדוגמה של השעיר לעזאזל – זה חמור יותר. אתם מגיעים לדרגות מאוד
מאוד נמוכות, שאסור להגיד את המילה הזאת. מרגע זה הבית הזה יהיה פרוץ, הבית
הזה, יהיה מותר לעשות בו הכול. אנא מכם, כמו שאופשר כאן בצורה חמורה למי
שאיננו חבר כנסת ואיננו חבר סיעה לטעון ופתחתם כאן פתח, שאני אומר לכם,
סופו מי ישורנו, אבל בתקווה שבבית המשפט המחוזי זה יתהפך. אתם גורמים נזק
לעצמכם בתקדימים האלו, הרי יום יבוא ותהיה ממשלה אחרת או תהיה ממשלה שוב
ושוב ושוב – תהיה ממשלה חוזרת. אז מה יקרה? אלה יבטלו את אלה ואלה יבטלו את
אלה? אנה אנו באים? תחשבו על זה. הבית הזה יהפוך לקרקס, וידכם תהיה במעל.
לא תוכלו להגיד: ידינו לא שפכו את הדם הזה – כמובן, במטפורה על פרה אדומה.

<< דובר >> משה אבוטבול (ש"ס): << דובר >>

עגלה ערופה.

<< אורח >> גיא בוסי: << אורח >>

עגלה ערופה. כי אתם אלה שעשיתם, אתם אלה שביודעין ובעיניים פקוחות, למרות
שהפסיקה אומרת שפרישה אידיאולוגית ללא תמורה על פי צו מצפון איננה פרישה,
הצבעתם ההיפך. אם הכבוד של הבית הזה אכפת לכם, אל תעשו את זה.

<< דובר >> משה אבוטבול (ש"ס): << דובר >>

ועוד חינוך ילדי בתי הספר התיכון והאוניברסיטה, יראו מה קורה פה - -

<< יור >> היו"ר איתן גינזבורג: << יור >>

חבר הכנסת אבוטבול, די. די. די כבר, מספיק.

<< דובר >> משה אבוטבול (ש"ס): << דובר >>

- - איך אפשר לשקר את כולם.

<< יור >> היו"ר איתן גינזבורג: << יור >>

למה אתה לא יכול להתאפק?

<< דובר >> משה אבוטבול (ש"ס): << דובר >>

כי אני אומר לך, נוגע לליבי הנקודה החינוכית. איפה רע"מ, יושב-ראש הוועדה?

<< יור >> היו"ר איתן גינזבורג: << יור >>

די.

<< דובר >> משה אבוטבול (ש"ס): << דובר >>

אתה הורס את החינוך של כל התיכוניסטים.

<< יור >> היו"ר איתן גינזבורג: << יור >>

אתה הורס את האופן שבו מתנהלים פה חברי כנסת. די.

<< דובר >> משה אבוטבול (ש"ס): << דובר >>

הם רואים את זה, כולם מסתכלים עלינו.

<< אורח >> גיא בוסי: << אורח >>

נקודה נוספת, והיא - - -

<< דובר >> שלמה קרעי (הליכוד): << דובר >>

גם כשבנט בשנ"צ אפשר להמשיך את הדיון או שהוא חייב לעקוב מרחוק?

<< קריאה >> קריאה: << קריאה >>

תודי שזה מצחיק.

<< דובר >> נירה שפק (יש עתיד): << דובר >>

לא, זה עצוב.

<< דובר >> שלמה קרעי (הליכוד): << דובר >>

בטח עצוב ראש ממשלה בשנ"צ.

<< יור >> היו"ר איתן גינזבורג: << יור >>

חבר הכנסת קרעי, כל הערה שלך צריכה מיקרופון? בבקשה, עורך דין בוסי. אני
מזכיר לך שיש לך עד 15:30.

<< דובר >> אורית מלכה סטרוק (הציונות הדתית): << דובר >>

למה? למה? זה מה ששאלתי בהתחלה: איתן, למה קוצבים לו זמן?

<< אורח >> גיא בוסי: << אורח >>

אני לא יכול לדבר עד 15:30.

<< יור >> היו"ר איתן גינזבורג: << יור >>

מכיוון שנראה לי ששלוש שעות טיעון זה זמן סביר.

<< דובר >> משה אבוטבול (ש"ס): << דובר >>

אז למה במשפט נתניהו זה לוקח ימים ושנים? למה? זה לא פחות, תאפשרו לנו.

<< קריאה >> קריאה: << קריאה >>

זה לא משפט, זה דיון.

<< דובר >> אורית מלכה סטרוק (הציונות הדתית): << דובר >>

לא הבנתי. למה אתה קוצב אותו?

<< יור >> היו"ר איתן גינזבורג: << יור >>

כן, בבקשה עורך דין בוסי.

<< אורח >> גיא בוסי: << אורח >>

אני רוצה להעלות את עניין השיהוי. הבקשה כאן טובלת בשיהוי, כשמחקו את
ההגדרה "שיהוי" במילון ושמו את המצב שלפנינו. החוק מחייב שפרישה תוגש סמוך
לפרישה. לא אני אומר שמדובר בשיהוי, אומר את זה איל ינון, ואני רוצה להסביר
מדוע. אני מצטט מחוות דעת שכתב איל ינון. "אני רוצה להתייחס בקצרה לשלוש
נקודות שעלו לעניין השיהוי שהעלה חבר הכנסת חנין". זה מהדיון של חברת הכנסת
אורלי לוי אבקסיס. "הדבר האחרון שאפשר לומר על סיעת ישראל ביתנו במקרה הזה,
שהיא נקטה בדרך של שיהוי. עוד באותו יום שחברת הכנסת אורלי לוי הודיעה את
שהודיעה התייצב אצלי חבר הכנסת אילטוב" – אני מדגיש: זה חבר כנסת מישראל
ביתנו שהתייצב עוד באותו יום – "בבקשה להכריז עליה כפורשת. הסברתי לחבר
הכנסת אילטוב שהדבר הזה איננו אפשרי בגלל כאבי הבטן שמלווים אתכם בדיון
הזה".

הווי אומר, שאם אתה רוצה לקבל פטור משיהוי, עליך לבוא מיד עם ביצוע הפעולה
הראשונה. ולשיטתם, אותה הצבעה שאנחנו חולקים עליה, לגבי האזרחות.

<< דובר >> ארבל אסטרחן: << דובר >>

בדיוק הפוך.

<< דובר >> יצחק פינדרוס (יהדות התורה): << דובר >>

לא, אמון בממשלה, לשיטתם. עשרה חודשים.

<< יור >> היו"ר איתן גינזבורג: << יור >>

חבר הכנסת פינדרוס, תן לו לדבר.

<< אורח >> גיא בוסי: << אורח >>

דווקא הוא אומר דברי טעם. שלושה שבועות מכינון הממשלה, ואז לבוא ולהגיש את
הבקשה. הם לא עשו את זה, הם לא עשו את זה.

<< דובר >> ארבל אסטרחן: << דובר >>

בדיוק הפוך.

<< אורח >> גיא בוסי: << אורח >>

והנה, הוא אומר: "הדבר האחרון שאפשר להגיד על ישראל ביתנו שהיא נקטה בדרך
השיהוי" – עוד באותו יום. ופה לא התבצע באותו יום. להיפך, עשרה חודשים אחרי
האירוע הראשוני. שיהוי, שיהוי, שיהוי. ואני אומר, בואו נלך בדרך של איל
ינון; הנה הבקשה, מעכשיו תבחנו אותנו עשרה חודשים. אם השיהוי הוא מרגע הגשת
הבקשה אז זה מה שנעשה. אבל אני אומר לכם, לא ניתן להעלות את כל הטיעונים
האלה, כי אתה לא יכול לישון על טענותיך. אמר השופט גולדברג ששיהוי הוא
פונקציה של הדחיפות, ואם באמת היה דחוף להם היו צריכים להגיש במועד.

אבל בואו נגיד את האמת, זה לא באמת היה דחוף להם. הם אמרו שיום יבוא, אולי
הוא ישוב, אולי נעשה דבר מה ולך תדע מה יילד יום, תמיד נוכל להגיש בקשת
פרישה. לא, אסור להגיש בקשת פרישה תמיד אלא רק במועד. הם לא יכולים לעשות
דין לעצמם.

<< דובר >> ענבר בזק (יש עתיד): << דובר >>

איפה זה כתוב?

<< אורח >> גיא בוסי: << אורח >>

אני חוזר ומצטט בשביל חברת הכנסת בזק. "בחוות הדעת של היועץ המשפטי איל
ינון - - -?

<< דובר >> ארבל אסטרחן: << דובר >>

זה הפוך ממה שנאמר כאן.

<< אורח >> גיא בוסי: << אורח >>

אם היועצת המשפטית תפריע לי, אדוני, זה כבר ממש חמור.

<< דובר >> ארבל אסטרחן: << דובר >>

אבל אי-אפשר לצטט את היועץ המשפטי לא נכון.

<< אורח >> גיא בוסי: << אורח >>

"לעניין השיהוי שהעלה חבר הכנסת חנין, הדבר האחרון שאפשר לומר על סיעת
ישראל ביתנו במקרה הזה, שהיא נקטה בדרך של שיהוי".

<< דובר >> ענבר בזק (יש עתיד): << דובר >>

זה לא אומר שיש - - -

<< יור >> היו"ר איתן גינזבורג: << יור >>

זה לא דיון. זה ממש לא דיון.

<< אורח >> גיא בוסי: << אורח >>

השיהוי הוא חמור מאוד, ולכן חלק לא מבוטל מהדברים שנעשים לפניכם בכלל לא
היה ניתן להעלות אותם, כי אם היינו רוצים ללכת בדרך המלך היה צריך להעלות
את הטיעון הזה מיד, ברגע הראשון. למה זה לא עלה ברגע הראשון – הבנו; אבל
למה זה עלה עכשיו? למה זה עלה בבהילות? למה זה עלה בפגרה? למה זה עלה במהלך
החג? תנסו לחשוב רגע. עשרה חודשים הכול מתנהל, ואז קורה איזשהו אירוע
קטטוני, קטסטרופלי, שגורם לכולם מיד, בלי זכות טיעון, באותו יום, בחג הפסח,
בליל הסדר, בשבת קודש – דיון. מה קרה? אני באמת רוצה להבין. הייתי מפנה את
זה למגיש בקשה הפרישה, אבל הוא לא נמצא כאן.

<< דובר >> יצחק פינדרוס (יהדות התורה): << דובר >>

אולי היה? אני שואל אותך כעורך דין - - - ב-13 במרץ - - -

<< יור >> היו"ר איתן גינזבורג: << יור >>

חבר הכנסת פינדרוס, אני מבקש ממך להפסיק להפריע.

<< דובר >> יצחק פינדרוס (יהדות התורה): << דובר >>

לא לא, אני שואל שאלת הבהרה. ב-13 במרץ היה משהו קריטי, שהוא הצביע נגד
הקואליציה? שלכן פנו ב-14 במרץ.

<< יור >> היו"ר איתן גינזבורג: << יור >>

תנו לו את הזמן.

<< דובר >> יצחק פינדרוס (יהדות התורה): << דובר >>

אומרת היועצת המשפטית של הוועדה שהטיעון הזה שלו צודק.

<< אורח >> גיא בוסי: << אורח >>

איל ינון לא נמצא כאן, אומרת היועצת המשפטית של הוועדה שאני אומר דברים
הפוכים – אוקיי, בואו נקרא מה אתם אמרתם לפני שלושה ימים לבית המשפט
העליון. אני חוזר: זה לא ניתן בשם חבר הכנסת איתן גינזבורג, זה ניתן בשמכם
לבית המשפט העליון. תקשיבו מה אתם אמרתם ותגידו האם דייקתי או לא דייקתי.

אני מצטט מסעיף 7 לתגובה לעתירה של המדינה. "סעיף 61 לחוק הכנסת הסדיר את
הדיון בוועדת הכנסת בעניין פרישה ומהוראותיו עולה כי מדובר בהליך בעל אופי
מעין שיפוטי, תוך שנקבע כי על הוועדה לבדוק את העובדות הנוגעות לפרישה
ולבחון האם התקיימו הנסיבות המצדיקות הכרזה על חבר כנסת פורש". וכאן מגיע
העניין עצמו, חבר הכנסת שיקלי, זה חשוב. "עוד נקבע כי הדיון בוועדה ייקבע
בסמוך לאחר הפרישה, תוך מתן הזדמנות לחבר הכנסת להשמיע את טענותיו."

<< דובר >> יצחק פינדרוס (יהדות התורה): << דובר >>

פניתם ב-14?

<< אורח >> גיא בוסי: << אורח >>

"פרש חבר הכנסת מסיעתו שלא במסגרת התפלגות" – כמו במקרה שלנו – "תקבע ועדת
הכנסת בישיבה שסמוך לאחר הפרישה". אז אולי אני מטעה אתכם – אם אני מטעה,
אני כמובן מתנצל – אבל האם זה לא מה שנאמר כאן במפורש? האם זה לא אומר
שברגע הראשון, ברגע הראשון שחבר הכנסת שיקלי, לכאורה, הצביע נגד עמדת הסיעה
בהקמת הממשלה לא היו צריכים להגיש בקשה של פרישה? לא דיון בפרישה, אבל
להגיש את הבקשה ואז להוסיף עליה עוד ועוד ועוד? זה בדיוק מה שנאמר כאן. אני
לא מסתיר מכם, הקראתי לכם בדיוק מה שנאמר.

אז אני חוזר ושואל: מה הוא אותו אירוע, מה היא אותה רעידת אדמה שגרמה לזה
שהכול יתבצע מהירות שיא? ממש שיא עולמי למשהו שאין באף פרלמנט בעולם – לא
אני אומר, אומר את זה פרופ' רובינשטיין.

מכובדיי, חברי ועדת הכנסת, אני אומר את הסיבה בצער, אבל הסיבה היא פשוט
המהלך שביצעה חברת הכנסת סילמן. ולא אני אומר את זה, אומר את זה מבקש
הפרישה. מהרגע שהיא פרשה הבין מבקש הפרישה שהשטיח מתחת לרגליים שלו מתחיל
לרעוד, שמגדל הקלפים, החומה, הכול מתחיל להתערער.

<< דובר >> משה אבוטבול (ש"ס): << דובר >>

אפקט הדומינו.

<< אורח >> גיא בוסי: << אורח >>

כן. ישבו כל האחשדרפנים וטיכסו עצה: מה נעשה? איך נגרום לאותה חברת כנסת
אידיאולוגית, שברמה הדתית, ברמה המצפונית, לא עשתה פרישה אלא אמרה: אני זזה
הצידה, אני רוצה את המצפון שלי. גם מקרה כזה לא יקרה אצלנו, ייהרג ובל
יעבור למען יראו וייראו, למען יראו וייראו.

<< דובר >> יצחק פינדרוס (יהדות התורה): << דובר >>

אני לא מאמין. זאת לא הסיבה.

<< אורח >> גיא בוסי: << אורח >>

לא גדעון: "ממני תראו וכך תעשו", אלא אבימלך: "מה ראיתם עשיתי מהרו עשו
כמוני".

<< דובר >> יצחק פינדרוס (יהדות התורה): << דובר >>

לא, אתה מגזים.

<< אורח >> גיא בוסי: << אורח >>

אתם צריכים להבין, אין כלי משפטי של סנקציה. אין כלי כזה, מבקש הפרישה
המציא אותו כאן ועכשיו. אין כלי שאומר שאם חבר הכנסת הצביע בניגוד לעמדת
סיעתו נטיל עליו את עול הסנקציות. אין דבר כזה, זה אסור. אם לחבר הכנסת
אמסלם יש ריב עם יושב-ראש הליכוד, היעלה על הדעת שהוא יבקש להדיח אותו? ויש
לנו דוגמה, חבר הכנסת אמסלם הצביע בעניין הפלשמורה והעלאת יהודי אתיופיה
בניגוד לעמדתו, הוא אפילו עשה, לפי דעתי, ברוגז.

<< דובר >> דוד אמסלם (הליכוד): << דובר >>

חודש לא באתי.

<< אורח >> גיא בוסי: << אורח >>

הנה. אז מה, יכול מר נתניהו להגיש לך בקשת פרישה?

<< דובר >> דוד אמסלם (הליכוד): << דובר >>

חס ושלום.

<< אורח >> גיא בוסי: << אורח >>

בלי מרכז הליכוד?

<< דובר >> ענבר בזק (יש עתיד): << דובר >>

700 פעם הוא הצביע נגד עמדת המפלגה?

<< יור >> היו"ר איתן גינזבורג: << יור >>

חברת הכנסת בזק, לא להפריע. חבר הכנסת אמסלם - - -

<< דובר >> דוד אמסלם (הליכוד): << דובר >>

דרך אגב, אני רוצה לספר ששרן השכל כמעט הפילה לנו את הממשלה בחוק המרכולים.
אפילו מהליכוד לא הרחקנו אותה.

<< דובר >> משה אבוטבול (ש"ס): << דובר >>

כולל הערק והשופט - - -

<< יור >> היו"ר איתן גינזבורג: << יור >>

חבר הכנסת אבוטבול, אני מבקש ממך לא להפריע.

<< דובר >> דוד אמסלם (הליכוד): << דובר >>

רק שני מקרים היו, של ליברמן.

<< דובר >> יצחק פינדרוס (יהדות התורה): << דובר >>

לא לחינם בני בגין מסיעת תקווה חדשה - - -

<< דובר >> משה אבוטבול (ש"ס): << דובר >>

הערק והשופטת.

<< יור >> היו"ר איתן גינזבורג: << יור >>

כן, בבקשה. עורך דין בוסי - - -

<< דובר >> יצחק פינדרוס (יהדות התורה): << דובר >>

- - - של יפעת שאשא ביטון, אני אראה לך פעם.

<< יור >> היו"ר איתן גינזבורג: << יור >>

עורך דין בוסי, מה זה? מה זה ההתנהגות הזאת? קם, הולך.

<< דובר >> יצחק פינדרוס (יהדות התורה): << דובר >>

את האסמסים של יושב-ראש המפלגה שלך בדיון של יפעת שאשא ביטון.

<< יור >> היו"ר איתן גינזבורג: << יור >>

בבקשה, עורך דין בוסי.

<< דובר >> יצחק פינדרוס (יהדות התורה): << דובר >>

אתה נמצא במפלגה שחצי ממנה פורשים.

<< יור >> היו"ר איתן גינזבורג: << יור >>

חבר הכנסת פינדרוס, די.

<< דובר >> דוד אמסלם (הליכוד): << דובר >>

דרך אגב, גם חבר הכנסת בגין הצביע נגד ההצעות שלנו בכמה מקרים ולא עשינו לו
כלום.

<< דובר >> זאב בנימין בגין (תקווה חדשה): << דובר >>

הצבעתי אי-אמון ופרשתי.

<< יור >> היו"ר איתן גינזבורג: << יור >>

חבר הכנסת אמסלם, די.

<< דובר >> דוד אמסלם (הליכוד): << דובר >>

חבר הכנסת בגין, בקדנציה שלנו היו פעמים שלא הצבעת עם עמדת הקואליציה
ונשארת, לא הרחקנו אותך.

<< יור >> היו"ר איתן גינזבורג: << יור >>

אנחנו לא בדיון. אתם מפריעים לטענות של עמיחי שיקלי להישמע. למה אתם עושים
את זה? למה אתם עושים את זה?

<< דובר >> זאב בנימין בגין (תקווה חדשה): << דובר >>

הענשתם - - -

<< דובר >> דוד אמסלם (הליכוד): << דובר >>

לא הענשנו, החלפנו אותך רק בוועדה.

<< יור >> היו"ר איתן גינזבורג: << יור >>

חבר הכנסת אמסלם, חבר הכנסת בגין, די.

<< דובר >> אורית מלכה סטרוק (הציונות הדתית): << דובר >>

אבל לא הפרישו אותך.

<< דובר >> שלמה קרעי (הליכוד): << דובר >>

אבל לא הפרישו אותך, בגין.

<< דובר >> זאב בנימין בגין (תקווה חדשה): << דובר >>

תמיד קיבלתי - - -

<< דובר >> דוד אמסלם (הליכוד): << דובר >>

חבר הכנסת בגין, הפרשנו אותך?

<< דובר >> אלי כהן (הליכוד): << דובר >>

בקושי הצעות חוק הגשת. אתה מגיע לכאן באמת בשביל להדיח את שיקלי? זה הייעוד
העיקרי.

<< יור >> היו"ר איתן גינזבורג: << יור >>

לא לא, חבר הכנסת אלי כהן. אל תפריע.

<< דובר >> אלי כהן (הליכוד): << דובר >>

זה הייעוד העיקרי. זה הייעוד העיקרי שלך.

<< יור >> היו"ר איתן גינזבורג: << יור >>

חבר הכנסת אלי כהן, די.

<< דובר >> זאב בנימין בגין (תקווה חדשה): << דובר >>

הייתי מסביר, אבל לא בטוח שתבינו.

<< דובר >> שלמה קרעי (הליכוד): << דובר >>

למה אתה לא בטוח שנבין? כי מה אנחנו? למה, בגין, אתה לא בטוח שנבין?

<< יור >> היו"ר איתן גינזבורג: << יור >>

די, מספיק.

<< דובר >> משה אבוטבול (ש"ס): << דובר >>

למה, פה כן רוצים להבין את הטיעונים? גם פה לא רוצים להבין. פה באים לשמוע.

<< אורח >> גיא בוסי: << אורח >>

אני חוזר לדוגמה. זו הדוגמה שידעתי, לא ידעתי על חבר הכנסת בגין. אבל הנה
דוגמה לחבר כנסת אמסלם, שהצביע בניגוד לעמדת סיעתו. מה, אתם לא רוצים
שבסיעות יהיו הרבה דעות, שתהיה סימפוניה של עמדות? הרי מה היא תזמורת?
תזמורת היא שילוב של הפסנתר, היא שילוב של הכינור, היא שילוב של כולם יחד
ויש מנצח שמנצח עליהם. המנצח – הווי אומר מגיש בקשת הפרישה – לא יכול לעשות
X על הכינור כי אז התזמורת לא תנגן. יתר על כן, נאמר במקורותינו: "אין חרב
מתחדדת אלא בירך חברתה". אתם לא רוצים שבתוך מפלגות וסיעות יהיה סיג ושיח,
יאתגרו איש את רעהו?

אמנם באותם ימים לא הייתי מחובר לעולם החילוני, אבל גם אני זוכר את המריבות
במרכז המפלגה בין פרס לבין רבין מנוחתו עדן. איך אתם רוצים למנוע את זה?
איך אתם רוצים להגיד לחבר כנסת: די, אין אידיאולוגיה? בבית הזה, ברגע
שנכנסת תזדכה על אידיאולוגיה, תזדכה על המצפון שלך.

<< דובר >> דוד אמסלם (הליכוד): << דובר >>

זה מה שקורה לקרטונים, מה יש לך. הקרטונים האלה שיושבים מולך עכשיו, אין
להם שום אידיאולוגיה. מי פותח פה את הפה?

<< דובר >> גילה גמליאל (הליכוד): << דובר >>

עכשיו רק מחמירים את זה, אבל זה כבר קיים.

<< אורח >> גיא בוסי: << אורח >>

אדוני היושב-ראש, משום מה הדיון הפסיק להיות מצולם. אתה יכול לדאוג שיהיה
מצולם?

<< דובר >> דוד אמסלם (הליכוד): << דובר >>

בשידור.

<< יור >> היו"ר איתן גינזבורג: << יור >>

ערוץ הכנסת לא חייב לשדר. בבקשה.

<< אורח >> גיא בוסי: << אורח >>

אחזור על הציטוט: "אין חרב מתחדדת אלא בירך חברתה". אנחנו רוצים את הדיונים
האלה, אנחנו רוצים את הוויכוחים האלה. הדיון הופך אותנו לטובים יותר, המהות
של היהדות, המהות של בית המדרש היהודי הייתה הדבר הזה. כי לא בשמיים היא –
נכון? כולם מכירים את סיפור תנורו של עכנאי, זה מהות הדיון בבית המדרש. פה
זה בית המדרש החדש, המקום הזה. פה אתם קובעים מה שיקרה לעם ישראל, ולא יכול
להיות שתמנעו את הדיון, שתמנעו את הסיג ושיח.

<< דובר >> שלמה קרעי (הליכוד): << דובר >>

הם יגידו לך: אנחנו יכולים גם יכולים. כבר עשו את זה.

<< אורח >> גיא בוסי: << אורח >>

אני רוצה לסכם את העניין הזה. ברגע שהוכחנו שתכלית החוק הייתה אחרת לחלוטין
ממה שקורה כאן, בהשתלב בהתערבות הבוטה בהליכים סיעתיים – אלה, יחד עם יתר
הטיעונים המקדמיים שהעליתי – אני פשוט לא רואה איך אפשר לדון בכלל בבקשת
הפרישה אם זה איננו המקרה שבו אנחנו רוצים לדון בבקשת פרישה.

אני רוצה, אדוני, לחזור על עניין המשמעת הקואליציונית. אדוני אמר שאין
משמעת קואליציונית, חברת הכנסת בן ארי אמרה שהייתה מצביעה בהתאם למשמעת
הקואליציונית. את זה אני רוצה לחבר לעובדה שהוועדה הזאת איננה משקפת נכונה
ונכוחה את המצב בכנסת. אני חושב שטוב תעשה הוועדה, יושב-ראש הוועדה, אם
יפנה למי שצריך לפנות כדי שהוועדה תהיה באמת אספקלריה נכוחה של המצב בכנסת,
לדחות בזמן קצר את הוועדה, לתת לנו ממש סיכום טיעונים – אני מגדיר: לא יותר
מחצי שעה – בפני המליאה הנכונה, וכך נוכל לטעון. הרי הלכה למעשה אתם מונעים
את זכות הטיעון על ידי מול מי אני רוצה לטעון. על דרך הכלל, זה המצב. ברגע
שאדוני מנהל את הדיון ומגיש בקשת הפרישה הגיש את הבקשה ואדוני, כמחליף, לא
אמר לו: בוא נמתין קצת, בוא נדאג שהכנסת כולה תהיה מלאה, הדבר הזה, לפי
דעתי, בלתי אפשרי.

אני רוצה לקשר את זה לפגרה. אחד מהדיונים שעוסקים כאן זה עניין חוק
האזרחות. חוק האזרחות, עסקו בו מגיש בקשת הפרישה, זאת שמסרבת להתייצב לעדות
ועושה כרגע את דרכה לליכוד איילת שקד וחבר הכנסת שמחה רוטמן. פנה אליי חבר
הכנסת שמחה רוטמן ואמר לי: יופי, אני רוצה להגיע לוועדה. אמרתי לו: בוא,
תתייצב. מה לעשות, הדיון בפגרה, וכך נמנעה מחבר הכנסת שיקלי עדות מפי
הגבורה, ממי שהיה שם. הרי העלו כאן טענות של פגיעה בביטחון המדינה, בניגוד
לעמדותיך – ממש מלאי עזוז וגיבור עלו הטיעונים האלה. אז יד אחת עושה את
הדבר הזה, ומה עושה היד השנייה? מונעת ממי שיכול לתת לנו תשובה להעלות את
הטיעון. איזה טעם, סיבה או מחולל יש למנוע מחבר הכנסת שמחה רוטמן על ידי
הבירור העובדתי, שהוא יודע את הפתרונות לשאלות, להתייצב כאן? איזה סיבה?

הרי ביררתי ודיברתי עם כמה חברי כנסת קודם לכן. מסתבר שאתם יודעים על הפגרה
ולכן אתם עושים את החופשות המשפחתיות, את אותם דברים שלא הספקתם לעשות,
בתקופת הפגרה. לקבוע את הדיון ביודעין ובכוונת מכוון בפגרה זה להגיד: אנחנו
לא רוצים לשמוע את כל חברי הכנסת. ואני מזכיר: לכל חבר כנסת - - -

<< דובר >> דוד אמסלם (הליכוד): << דובר >>

איזו שאלה.

<< דובר >> יצחק פינדרוס (יהדות התורה): << דובר >>

זה היה כנראה ב-18 באפריל, אז - - -

<< יור >> היו"ר איתן גינזבורג: << יור >>

חבר הכנסת פינדרוס, אני מבקש לא להפריע. מספיק עם ההפרעה.

<< אורח >> גיא בוסי: << אורח >>

הדבר הזה, שהדיון מתבצע בפגרה, זה לא שהוא לא תקין אלא הוא יורד לשורשו של
עניין. הרי אנחנו נתייצב בפני בית המשפט המחוזי ונגיד: כבוד השופטים, זה
ההרכב; הדיון נעשה כשההרכב חסר. מכובדיי, זה ההרכב של המצביעים - - -

<< דובר >> דוד אמסלם (הליכוד): << דובר >>

אחזק את מה שאתה אומר. גם אין נפקא מינה להלכה בעניין.

<< יור >> היו"ר איתן גינזבורג: << יור >>

לא לא, חבר הכנסת אמסלם, אתה לא מחזק את מה שהוא אומר. אני מבקש ממך לא
להפריע, די.

<< דובר >> דוד אמסלם (הליכוד): << דובר >>

אתה מבין? הוא, מה שמעניין אותו שלא נפריע.

<< יור >> היו"ר איתן גינזבורג: << יור >>

נכון, אל תפריע.

<< דובר >> דוד אמסלם (הליכוד): << דובר >>

אתה הבנת? זה הבן אדם. אתה מבין? עוד הוא יגיד לי עכשיו שהוא החזיר אותי.
ובגלל זה היועצת המשפטית כאן של הוועדה היא כבר מזמן לא של הוועדה, היא
התפקדה לוועדה.

<< אורח >> גיא בוסי: << אורח >>

לא לא, מה פתאום. היועצת המשפטית כאן היא השאור שבעיסה, היא אחת מעורכי
הדין - - -

<< דובר >> דוד אמסלם (הליכוד): << דובר >>

היא התפקדה למפלגה שלהם.

<< יור >> היו"ר איתן גינזבורג: << יור >>

עורך דין בוסי, אני מבקש ממך לא לקיים שיח בנושא הזה. אני מבקש ממך להמשיך
את הטיעון שלך.

<< דובר >> שלמה קרעי (הליכוד): << דובר >>

השאור שבעיסה זה לא דבר טוב.

<< אורח >> גיא בוסי: << אורח >>

אז אני התכוונתי למשהו טוב. היא יחידת סגולה, יש מעטים כמוה. מה קורה אתכם?

<< דובר >> משה אבוטבול (ש"ס): << דובר >>

האישה שבעיסה.

<< יור >> היו"ר איתן גינזבורג: << יור >>

חברי הכנסת, לא מכובד. תנו לו להמשיך לטעון.

<< אורח >> גיא בוסי: << אורח >>

אני רוצה לחדד את הנקודה הזאת, לאור הערתו של חבר הכנסת אמסלם. גם הכנסת
באמת לא נמצאת, גם הכנסת, לא ברור איך החלוקה שלה. במצב כזה לעשות את הדיון
הזה, דיון מעין משפטי חריג, שב-12 השנים האחרונות היה מקרה אחד – למה
בפגרה? למעט: ככה עושים, לא סיפקתם לנו שום הסבר מדוע. הנה, אני אומר, חבר
הכנסת שמחה רוטמן רוצה להיות כאן, רוצה לדבר, רוצה להגיד דברים כי יש לו
עניין בדבר שהוא עובדתי, הוא סעיף 61. אבל הוא בחו"ל, הוא בחופשה, אתם
מונעים את זה ממנו. היה ידוע לכם שמדובר בעניין הפגרה, הדבר הזה היה ידוע,
זה לא שהפגרה הזו נוצרה יש מאין.

<< דובר >> דוד אמסלם (הליכוד): << דובר >>

לא רק הוא. גם חבר הכנסת ביטן וכו'.

<< דובר >> רם שפע (העבודה): << דובר >>

אוקיי, נראה לי שהטיעון הזה הובן.

<< דובר >> דוד אמסלם (הליכוד): << דובר >>

גם בצלאל.

<< דובר >> משה אבוטבול (ש"ס): << דובר >>

וכל מי שלא פה.

<< אורח >> גיא בוסי: << אורח >>

לא סיימתי את הטיעון הזה.

<< דובר >> רם שפע (העבודה): << דובר >>

הטיעון הזה פשוט הובן, חזרת עליו בערך חמש-שש פעמים.

<< אורח >> גיא בוסי: << אורח >>

אני חושב שיש חברי כנסת שלא הבינו, אני רוצה להגיד אותו שוב.

<< דובר >> דוד אמסלם (הליכוד): << דובר >>

אנחנו רוצים להבין את זה. אנחנו מבינים רק ב- - -

<< דובר >> משה אבוטבול (ש"ס): << דובר >>

אנחנו צ'חצ'חים, מבינים לאט. האם תוכל לחדד קצת עבורי?

<< דובר >> דוד אמסלם (הליכוד): << דובר >>

רם שפע, אתה גאון, אתה מבין במיידי. אנחנו צריכים - - -

<< דובר >> משה אבוטבול (ש"ס): << דובר >>

חברים, הוא יחדד את הדברים.

<< יור >> היו"ר איתן גינזבורג: << יור >>

עורך הדין בוסי, אני לא שומע את ההערות האלה כלפי חברי כנסת אחרים, אז אני
מבקש, אל תעיר לחברי כנסת, לשום חבר כנסת. תטען את טיעוניך ואני מבקש מחברי
הכנסת לא להפריע לו, משום צד.

<< אורח >> גיא בוסי: << אורח >>

תודה, אעשה את זה. אז אני אומר עוד פעם, לאלה שלא הבינו: אנחנו נמצאים
בפגרה. תחשבו על הפגרה כמו בלפור – סגור. יש לי דוגמה יותר טובה: ויריחו
סוגרת ומסוגרת אין יוצא ואין בא מפני בני ישראל. זה המצב שלנו בוועדה.

<< דובר >> משה אבוטבול (ש"ס): << דובר >>

רם, הוא הזכיר פסוק. לא דיברת.

<< יור >> היו"ר איתן גינזבורג: << יור >>

חבר הכנסת אבוטבול, אני קורא אותך לסדר פעם ראשונה. די.

<< אורח >> גיא בוסי: << אורח >>

הדבר הזה בלתי אפשרי. כמובן, אפשר לעשות שבעה סיבובים והחומות ייפלו, אבל
אני בספק אם הדבר הזה יקרה. הרי מה בית המשפט המחוזי יקבע אם נגיד לו ששמחה
רוטמן לא נמצא כאן, וחבר הכנסת ביטן שביקש לדבר? הרי אנחנו נצרף תצהירים
שלהם, שהם ביקשו להיות ומנעתם את זה מהם. למה אנחנו צריכים לעבור את הדבר
הזה? למה? למה אתם לא יכולים לפעול בתבונה – כמובן, כולכם תבוניים – בנושא
הספציפי הזה? מה ביקשנו, עוד מספר ימים להתכונן? לחכות שהכנסת תהיה כאן?
לחכות לסוף הפגרה? אז מה הטיעון שקיבלתי: ככה נוהגת הכנסת מימים ימימה. אבל
הנה, הוכחתי לכם בכתובים שהמקרה הזה איננו המקרה החריג. המחלוקות
העובדתיות - - -

<< דובר >> דוד אמסלם (הליכוד): << דובר >>

מי אמר לך את זה, אחד שהיה פה שנתיים – מימים ימימה?

<< יור >> היו"ר איתן גינזבורג: << יור >>

עורך דין בוסי, אני מבקש להמשיך בטיעון. לא להתייחס לדברים שאומרים חברי
כנסת.

<< אורח >> גיא בוסי: << אורח >>

לא ניתן לנו שום טיעון לבהילות, שום טיעון. אני רוצה להזכיר שחובת ההגינות
של הרשות היא חלק מזה, והחלטה שמחייבת להגיע בפגרה, בזמן שאין חברי כנסת,
בשבת ובחג – איזו הגינות יש בה?

<< דובר >> דוד אמסלם (הליכוד): << דובר >>

מה הסברה שלך לעניין? תן את הסברה.

<< אורח >> גיא בוסי: << אורח >>

אני מעלה טיעונים משפטיים.

<< דובר >> דוד אמסלם (הליכוד): << דובר >>

הסברה היא פחדו. אם היו מחכים עד סוף הפגרה - -

<< יור >> היו"ר איתן גינזבורג: << יור >>

חבר הכנסת אמסלם, אני קורא אותך לסדר פעם ראשונה.

<< דובר >> דוד אמסלם (הליכוד): << דובר >>

- - הם פחדו שעוד ארבעה יעברו, ולכן זה דחוף, בהול.

<< אורח >> גיא בוסי: << אורח >>

אנחנו נחליט שתבואו לכאן מתי שאנחנו אומרים, כמה שאנחנו אומרים, לא אכפת אם
תתכוננו או לא, תתייצבו ככזה ראה וקדש, זה מה שתעשו - אני חושב שזה חמור
בצורה שתגרום לביטול הדיון הזה, אני חושב שזה חמור ברמה כזאת שפסקי הדין
שציטטתי של בית המשפט העליון לא מאפשרים את זה.

<< דובר >> אורית מלכה סטרוק (הציונות הדתית): << דובר >>

זה כמו משרד בשירותי דת.

<< אורח >> גיא בוסי: << אורח >>

אני חושב שאתם צריכים לפעול כך שהדיון הזה לא יסתיים עכשיו. הוא לא התקיים
בכלל כמו שאמרנו. צריך שיתאפשר לחברי הכנסת הנוספים, לחברי הכנסת שלא
נמצאים כאן, חברי הכנסת שלא ידעו על הדיון וקבעו דברים קודם, ודוגמה חיה
היא חברת הכנסת מרב בן ארי שאמרה שהיא קבעה כנס בצפון. למה היא קבעה את
הכנס הזה בצפון בתקופת הפגרה? כי היא ידעה שיש פגרה. היא לא ידעה שבתעלול
ובתכסיסנות יקבעו דיון פרישה חריג, חד פעמי, שלא קורה כל פעם אלא בכוונה
בתקופת הפגרה.

<< דובר >> אורית מלכה סטרוק (הציונות הדתית): << דובר >>

עו"ד בוסי, קבענו סיור.. היום היו צריכים להיות כ-20 חברי כנסת של השדולה
בחומש.

<< יור >> היו"ר איתן גינזבורג: << יור >>

חברת הכנסת אורית סטרוק, אני קורא אותך לסדר פעם ראשונה.

<< דובר >> מיכל רוזין (מרצ): << דובר >>

סוף סוף משהו יצא לטובה.

<< דובר >> אורית מלכה סטרוק (הציונות הדתית): << דובר >>

הם יחזרו לשם.

<< אורח >> גיא בוסי: << אורח >>

אני מבקש מכם שתתייחסו לטיעונים שלי כשרשרת של חוליות, אני מבקש שאף טיעון
שלי לא ייראה בזכות עצמו, כי לבד, כמו שראיתם, אפשר לבטל כל טיעון שלי. אני
מבקש שתחשבו על המאסה, על זה ועוד זה ועוד זה ועוד זה. מה יגרום למבקש
הפרישה להגיד כן על דבר אחד? בוא ננסה לחשוב על איזה משהו משפטי שהתאפשר.
לא התאפשרו אסמכתאות ויזואליות, לא התאפשר לזמן עד כי אסור לו להיות כאן,
וגם לא הביאו עורך דין. אתה מבין מה קורה? אין ספק שעמיחי.. הוא אחד מעורכי
הדין הבכירים בישראל, כשיש לי שאלות אני פונה אליו, אבל זה שהוא נמצא כאן
זה שבירת כללים שלא תיאמן. למי שאסור להיות כאן הביאו עורך דין. זה ועוד זה
ועוד זה ועוד זה - -

<< דובר >> אורית מלכה סטרוק (הציונות הדתית): << דובר >>

זה כלום ליד עורכי הדין והפרקליטים שנצטרך בבית דין על מה שהממשלה הזאת
עושה.

<< אורח >> גיא בוסי: << אורח >>

זה כמו בניין, כשאי אפשר לקחת רק לבנה אחת אלא לבנה על לבנה על לבנה אז הגב
כבר נשבר, אי אפשר יותר. הדיון הזה צריך להתקיים באורך רוח, הדיון הזה צריך
להיוודע לכל חבר כנסת שרוצה לדבר. ככל שאני יודע לא הודיעו לכל חברי הכנסת
על הדיון הזה. כשלוקחים מתוך 120 אחד שמפרישים אבל לא מודיעים לכולם, הרי
זו קבלת החלטה במחשכים. זה בלתי אפשרי ברמה המשפטית למנוע מכל מי שיכול
לדבר את הזכות לדבר. איך אני יכול לדעת על הדיון אם אף אחד לא הודיע לי
עליו? תזכרו, אני בשלב המקדמי בלבד, ואני מציע על פגם ועוד פגם ועוד פגם -
-

<< דובר >> מיכל רוזין (מרצ): << דובר >>

כדאי שתגיע לטיעונים האמיתיים, כי אתה קצת מפספס בינתיים.

<< אורח >> גיא בוסי: << אורח >>

אני רוצה שיירשם שחברת הכנסת רוזין אמרה שאלה לא טיעונים אמיתיים.

<< דובר >> דוד אמסלם (הליכוד): << דובר >>

היא נורבגית, היא לא חברת כנסת שנבחרה, סידרו לה עבודה.

<< דובר >> מיכל רוזין (מרצ): << דובר >>

יאללה יאללה - -

<< דובר >> דוד אמסלם (הליכוד): << דובר >>

קיבלתם ארבעה מנדטים כמדומני.

<< דובר >> מיכל רוזין (מרצ): << דובר >>

קיבלנו שישה, אם לא אכפת לך, ואנחנו נקבל כפול.

<< דובר >> יצחק פינדרוס (יהדות התורה): << דובר >>

מה, אתם הולכים לקחת לבנט את כל המנדטים?

<< אורח >> גיא בוסי: << אורח >>

הפרוצדורה במקרים כאלה היא המהות.

<< דובר >> משה אבוטבול (ש"ס): << דובר >>

הוא משוריין ביש עתיד.

<< אורח >> גיא בוסי: << אורח >>

אני לא מבין איך אפשר להגיד שהטיעונים האלה אינם מהותיים.

<< דובר >> דוד אמסלם (הליכוד): << דובר >>

אל תיקח את זה אישי, תתקדם.

<< דובר >> משה אבוטבול (ש"ס): << דובר >>

זה לא מהותי כי לא משנה מה תגיד הם יצביעו בעד.

<< דובר >> דוד אמסלם (הליכוד): << דובר >>

בוסי, אתה מדבר לעניין. עזוב אותם, הם מנסים להגחיך אותנו תמיד פה. לא רק
אותך, גם אותי, את כל החבר'ה. אל תדאג, תמשיך.

<< דובר >> מיכל רוזין (מרצ): << דובר >>

מצוין - -

<< דובר >> דוד אמסלם (הליכוד): << דובר >>

אנחנו הצ'חצ'חים שלהם. תמשיך.

<< אורח >> גיא בוסי: << אורח >>

עניין הפרוצדורה הוא מהותי. אני רוצה לתת את הדוגמה של בחירות שאפשר להגיש
תוך שלושה ימים. היעלה על הדעת להגיד: תנו חמישה ימים, זה בסך הכל
פרוצדוראלי? לא, חברי הוועדה, הדבר הזה הוא מהותי, הוא יורד לשורשו של
עניין. מה שמגיע לחבר הכנסת שיקלי טרם הדיון הוא לא איזה מטבע עובר לסוחר,
זה משהו עקרוני, זה משהו שצריך לבחון אותו, לא לבטל אותו כך במשיכת קולמוס.
הדבר הזה פשוט לא מקובל.

אני רוצה לעבור על בקשת הפרישה, אני רוצה לעבור למסמך מספר 1.

<< דובר >> אחמד טיבי (הרשימה המשותפת): << דובר >>

האמת, אדוני היושב-ראש, בדרך כלל הרשימה המשותפת לא רצתה להתערב בנושאים
פנימיים של מפלגות – נושאי הפרשה ודברים כאלה. לא תמיד, אבל לרוב זה היה
ככה. הבקשה להפרשתו של חבר הכנסת שיקלי היא מלחמה בין הימין לימינה, של
ימינה נגד הימין, לכן אנחנו לא מוצאים את עצמנו שם. בהקשר למלחמה הזאת אני
מאחל לשני הצדדים הצלחה למרות שאני איש שלום.

<< דובר >> אופיר כץ (הליכוד): << דובר >>

אל תתבלבל, זה ימין נגד שמאל. אין פה שום ימין נגד ימין.

<< דובר >> אחמד טיבי (הרשימה המשותפת): << דובר >>

ולכן הרשימה המשותפת ואני לא נשתתף בהצבעה בסוף היום.

<< יור >> היו"ר איתן גינזבורג: << יור >>

אתה חבר ועדה.

אנ << דובר >> אחמד טיבי (הרשימה המשותפת): << דובר >>

אני חבר ועדה. לא אשתתף בהצבעה, זאת עמדת הרשימה המשותפת. אני רואה שעידית
סילמן פה. עידית, לא ראיתי אותך מאז ההחלטה שלך. אני רוצה להודות לך באופן
אישי, נוצר מצב אסטרטגי מאוד מאוד מעניין ומגיעה לך תודה. תודה, עידית.

<< דובר >> אופיר כץ (הליכוד): << דובר >>

תהיה אצלך עכשיו עלייה לרגל, מתן כהנא יעלה לרגל.

<< דובר >> אורית מלכה סטרוק (הציונות הדתית): << דובר >>

תפרט קצת מה המצב המעניין.

<< דובר >> עידית סילמן (ימינה): << דובר >>

אני את התודות, אחמד טיבי, מקבלת רק מבורא עולם.

<< דובר >> אופיר כץ (הליכוד): << דובר >>

אופוזיציה לא בוחרים, אתה לא בוחר עם מי לשבת באופוזיציה.

<< דובר >> אורית מלכה סטרוק (הציונות הדתית): << דובר >>

תפרטו לנו למה הוא התכוון.

<< יור >> היו"ר איתן גינזבורג: << יור >>

חברת הכנסת סטרוק, אני בטוח שתמצאי את דרכך לשר כהנא, לשוחח איתו ולפרוט את
כל אשר על ליבך. אנחנו כרגע רוצים להקשיב לעורך דין בוסי.

<< אורח >> גיא בוסי: << אורח >>

אדוני, חלק מאותן 700 הצבעות עניינן בתקציב. אני רוצה להזכיר את חוות הדעת
של איל ינון – שכל הצבעות התקציב יש להסתכל עליהן כהצבעה יחידה. אני מבקש
לתקן את בקשת הפרישה כך שיימחקו כל העניינים של ההצבעה, שהעניין יצומצם כמו
תיקון כתב אישום. אפשר, בבקשה, לעשות את זה?

<< דובר >> דוד אמסלם (הליכוד): << דובר >>

דרך אגב, את זה כהנא לא מספר, שאת ההסתייגויות הוא לא ספר. היו גם אלפי
הסתייגויות. שיספור.

<< אורח >> גיא בוסי: << אורח >>

יש עמדה של היועץ המשפטי איל ינון.

<< דובר >> דוד אמסלם (הליכוד): << דובר >>

הוא לא סיפר לציבור מה הוא ספר.

<< אורח >> גיא בוסי: << אורח >>

את תקציב מדינה יש לראות כהצבעה אחת. בבקשת הפרישה כל ההצבעות - -

<< דובר >> דוד אמסלם (הליכוד): << דובר >>

באנשים האלה השקר טמוע, הם לא יכולים להגיד דבר אמת.

<< אורח >> גיא בוסי: << אורח >>

זה לא חלק מההליך, צריך לצמצם את זה להצבעה אחת.

<< יור >> היו"ר איתן גינזבורג: << יור >>

לא הבנתי מה אתה רוצה ממני. אני מודה שאני לא מבין אותך.

<< אורח >> גיא בוסי: << אורח >>

אז אני אסביר.

<< יור >> היו"ר איתן גינזבורג: << יור >>

לא, אל תסביר. אתה עכשיו טוען טיעונים אל מול חברי הוועדה. תטען את אשר על
ליבך.

<< אורח >> גיא בוסי: << אורח >>

בדיוק, אין לי מול מי לטעון, אני טוען לקיר. מי ישיב לי? תודה רבה, אדוני,
על התשובה. אתם מבינים, אין לי מי שישיב, אין לנו את תקנון המפלגה. מי יגיד
לי למה אין תקנון? אף אחד. אני נמצא פה ערום ועריה והכל בסדר. כשאני מבקש
לתת הסברים, גם את זה לא נותנים לי. זה פשוט בלתי אפשרי.

<< דובר >> יצחק פינדרוס (יהדות התורה): << דובר >>

היחידה שיכולה לתת לך פה תשובות זו שירלי פינטו.

<< אורח >> גיא בוסי: << אורח >>

איל ינון אמר שאין לראות בהצבעות על תקציב מספר הצבעות. גם הצבעה בקריאה
ראשונה, שנייה ושלישית יש לראות, לפי דעתי הפרשנית, כהצבעה אחת, מה שאומר
שבקשת הפרישה המונחת בפניכם איננה מדויקת, איננה נכונה. אפשר להמשיל את זה
לכתב אישום שלא הוגשו העבירות הנכונות. כשאני מבקש לתקן את כתב האישום,
כמובן מסרבים.

<< דובר >> שלמה קרעי (הליכוד): << דובר >>

כתב האישום צריך להיות מוגש - -

<< יור >> היו"ר איתן גינזבורג: << יור >>

אין פה כתב אישום.

<< אורח >> גיא בוסי: << אורח >>

את זה אני רוצה לחזק על ידי חובת בירור הטיעון העובדתי. אל מול מי אני אברר
אותו? יש כאן מאסה של התבטאויות. מי יענה לי? אתם מבינים עד כמה חמור הפטור
שניתן למגיש בקשת הפרישה לא להתייצב כאן? אין מי שיענה לי. כשאני פונה
ליושב ראש הוועדה, הוא אומר לי: מה אתה רוצה ממני, אני לא מבין מה אתה רוצה
ממני. מי יענה לי, מי ייתן תשובות לחבר הכנסת שיקלי? מה, זו זעקה במדבר? זו
עוד חוליה באותן הפרות של הזכויות לזכות הטיעון.

בוא נעבור להתבטאות הראשונה. מבקש הפרישה כותב שב-5.5.2021 חבר הכנסת שיקלי
מפרסם בתקשורת מכתב ששלח ליו"ר המפלגה ובו הוא מודיע שהוא מתנגד להקמת
הממשלה המסתמנת, זאת לאחר שיומיים קודם כתב בטוויטר שיתמוך בממשלת האחדות.
מה שנטען במכתב שאותו משמשים כטיעון להפריש אותו הוא כך: "מה לנו ולדגלים
השחורים, מה לנו ולשנאה, למה לנו שממשלה כזאת תפגע אנושות בקשר עם אחינו
בוחרי הליכוד". זו עילה לפרישה? את מי שנבחר בקולות שאמרו לא לדגלים
השחורים ולא לשנאה מחייבים להצביע ולבחור באותם אנשים? אומר מגיש בקשת
הפרישה שחבר הכנסת שקלי כתב בטוויטר כך: "אצביע נגד הקמת הממשלה יחד עם
המשותפת ומרצ". איפה הפרישה? איפה יש כאן משהו שהוא אידאולוגית לא נכון,
שמצפונית הוא לא נכון? איפה התמורה? זה אחד מהטיעונים להכריז על חבר הכנסת
שקלי כפורש, אבל הסתירו מכם את המשך הציטוט, והמשך הציטוט אומר כך: "בדיוק
כפי שהתחייבנו לבוחר". נראה לכם סביר שאת החלק הזה מסתירים מכם? מה אומר
חבר הכנסת שיקלי? אני עושה את מה שהבטחנו לבוחר. לוקחים משפט, חותכים אותו,
ונהיה שחבר הכנסת שיקלי הוא פורש. גם האמירה "אצביע נגד הממשלה יחד עם
המשותפת ומרצ", גם עם המשפט הזה אין שום בעיה ברמת פרישה, הואיל וסיעת
ימינה, כולל מבקש הפרישה, כולל זאת שלא הגיעה לדיון היום וסירבה להעיד, זה
מה שהם אמרו לבוחרים השכם וערב - לא נשב עם מרצ, לא נשב עם מרצ. עכשיו,
כשאחד מאותם חברים עומד באותה אמירה, זה אמור לשמש כדיון לטענת פרישה. באמת
עולם הפוך. כותב מבקש הפרישה שב-29 במאי כתב חבר הכנסת שיקלי בטוויטר כך:
"ממשלה שדגלים שחורים מתנוססים מעליה". ושוב אני שואל, איפה הפרישה, איפה
התמורה, איך הדבר הזה יכול להיות כבקשת פרישה? בואו נלך וניזכר בעניין
הדגלים השחורים. מבחינתו, מבחינה אידיאולוגית, דגל שחור מתנוסס מעל ממשלה
שיושבת עם מרצ ונתמכת על ידי רע"ם. לא משנה מה העמדה של כל אחד בחדר הזה,
אבל העמדה שלו היא עמדה לגיטימית, לבטח אם היא של מישהו שנבחר במפלגה שהשם
שלה ימינה. הגיוני, סביר וברור שזכותו של חבר כנסת מסיעת ימינה, אחרי
שיושב-ראש המפלגה שלו והוא בעצמו הלכו סמטה-סמטה, בית-בית ואמרו שהם לא
יישבו עם מרצ, להגיד דבר כזה. לטעון שזה מוכיח שהוא פרש, זה לא נשמע לי
הגיוני, סביר או אפילו מקובל.

<< דובר >> ניר ברקת (הליכוד): << דובר >>

אפשר לקרוא את הבקשה שלהם גם ככזאת שהם רוצים לפרוש ממנו? הם הפורשים הרי,
נכון, לא הוא הפורש?

<< אורח >> גיא בוסי: << אורח >>

ב-30 במאי, בשיתוף צילום מסך מפוסט קודם של יו"ר המפלגה בנט בו כתוב שלפיד
לא יהיה ראש הממשלה, רשם בציניות נגד בנט כך: "חשוב להילחם בפייק ניוז".
אני ממש מצטער שאי אפשר להראות את זה במסך, זה נמנע ממני על ידי הוועדה.

<< דובר >> יצחק פינדרוס (יהדות התורה): << דובר >>

כי זו פגרה, זה לא עובד. בוועדות הרגילות זה עובד. כנראה בפגרה יש להם איזו
שהיא בעיה במערכת המחשוב.

<< אורח >> גיא בוסי: << אורח >>

הציוץ הוא צילום מסך של חבר הכנסת בנט, בו הוא אומר כך: "לפיד לא יהיה ראש
ממשלה. אני איש ימין, כך גם רוב המצביעים. הממשלה הבאה שתקום תהיה ממשלת
ימין. יש 80 מנדטים ימניים ושבע אפשרויות. נקים ממשלת ימין שאכפת לה
מהאזרחים והאזרחיות". תגידו לי, זה לא פייק ניוז? זה לא אמת דיברתי? אנחנו
השתגענו שעל אמת אנחנו מעלים חבר כנסת בבקשת פרישה? לא משנה מה כל אחד ואחד
מכם מאמין, אבל להגיד "אני לא אשב עם מרצ" ולשבת עם מרצ זאת אי אמירת אמת,
זה כזב, אין דרך אחרת להסביר את זה. יכול מגיש בקשת הפרישה או שלוחו להגיד
"מנענו בחירות חמישיות". יכול להיות שזה נכון, אני לא יודע, אבל אין ספק
שהטיעון "לא נשב עם מרצ" איננו מתקיים. אם חבר הכנסת שיקלי שהיה בין אלה
שהתחייב לא לשבת עם מרצ אומר שזה פייק ניוז, איפה אפשר להגיד שזה פורש,
איפה התמורה כאן? אם אתם מאמין שהמפלגה שלך בגדה בעקרונות שלך, בגדה
במצביעים שלך, אתה צריך להראות להם שאתה נשאר ונלחם.

<< דובר >> יצחק פינדרוס (יהדות התורה): << דובר >>

כמו שעשתה מרב מיכאלי - -

<< אורח >> גיא בוסי: << אורח >>

ובבוא היום להתמודד איתו באותו מקום. זה דבר שהוא בלתי אפשרי למנוע ממנו.
אז כן, אני מצטער להגיד שלדידו של חבר הכנסת שיקלי הציוץ הזה הוא פייק ניוז
מראשיתו ועד סופו, לא מוכחת בו תמורה ובלתי אפשרי להציג אותו כמשהו שמוכיח
פרישה. בראיון לעיתון "בשבע" אומר חבר הכנסת שיקלי כך: "ראש ממשלה עם שישה
מנדטים זו הזיה, נפלנו על הראש".

<< דובר >> יצחק פינדרוס (יהדות התורה): << דובר >>

מי אמר את זה?

<< אורח >> גיא בוסי: << אורח >>

השאלה מי אמר את זה.

<< דובר >> יצחק פינדרוס (יהדות התורה): << דובר >>

בנט.

<< אורח >> גיא בוסי: << אורח >>

מי שאמר את זה הוא חבר הכנסת שיקלי שנתלה באילנות גבוהים. מי הוא אותו אילן
שלעיתים נשאר לבד ועליו הוא נתלה? מגיש בקשת הפרישה בנט. הוא אמר שאדם עם
10 מנדטים לא יכול להיות ראש ממשלה. אם אדם עם 10 מנדטים לא יכול להיות ראש
ממשלה, האם אדם עם שישה מנדטים יכול להיות ראש ממשלה?

<< דובר >> יצחק פינדרוס (יהדות התורה): << דובר >>

לא הבנתי אם שישה זה פחות מ-10 או יותר, לא למדתי ליבה.

<< אורח >> גיא בוסי: << אורח >>

אם אדם עם 10 מנדטים לא יכול להיות ראש ממשלה, איך אדם עם שישה מנדטים יכול
להיות ראש ממשלה? צריך לתת לחבר הכנסת שיקלי פרס על דיוק. אני רוצה להמשיך
לעניין ההזיה. מה זו הזיה? הזיה זה כשאדם נמצא באיזה שהוא מצב נפשי שהוא
הוזה דברים, שהוא רואה דברים שלא התקיימו. ניקח כדוגמה את געל בן עבד שעליו
נאמר בספר שופטים כך: "את צל ההרים אתה רואה כאנשים". בדיוק זה המקרה.

<< דובר >> מיכל רוזין (מרצ): << דובר >>

לא, צל הרים רואים כהרים.

<< אורח >> גיא בוסי: << אורח >>

בוא נלך למקור, תפתחי את ספר שופטים. זה בדיוק המקרה. זו הזיה. אם תביאו
לכאן מישהו מהירח או את אותו לוחם יפני שנשאר ביערות במלחמת העולם השנייה
ותספרו לו שבמדינת ישראל יש ראש ממשלה עם שישה מנדטים, הוא יגיד להם שזה
הזוי. אין מחלוקת שזה חוקי, אין מחלוקת שזה לפי הדין, אבל זה לא הזוי?
בוודאי שזה הזוי. הוסיפו בציטוט בפרט חמש, אם אתם רואים, כך: "לא מונעים
בחירות דרך הונאה של מצביעים". אחד הטיעונים נגד חבר הכנסת שיקלי כדי
להכריז עליו כפורש עם כל הסנקציות זה המשפט הבא: "לא מונעים בחירות דרך
הונאה של מצביעים". בקרב החבר'ה של ההתיישבות הצעירה כ-17,000 קולות הלכו
למפלגת ימינה.

<< דובר >> דוד אמסלם (הליכוד): << דובר >>

תתנצלו בפני כל אחד ואחד שם. כהנא, תתחיל לנסוע כי ארבע שנים ייקח לך רק
להתנצל. לך תתנצל, אתה ובנט סעו להתנצל.

<< אורח >> גיא בוסי: << אורח >>

אחד מהדברים הראשונים שמגיש בקשת הפרישה וזאת שסירבה להגיע לדיון הבטיחו זה
לחבר את החשמל להתיישבות הצעירה. עדיין חרוטה בזיכרוני האמירה של חברת
הכנסת לראש הממשלה, ואני מצטט: "איך אתה לא מתבייש, נבחרת בקולות של
ההתיישבות הצעירה".

<< דובר >> אורית מלכה סטרוק (הציונות הדתית): << דובר >>

אמרתי שהוא יושב על הפתקים שלהם.

<< אורח >> גיא בוסי: << אורח >>

אני מתנצל, יושב על הפתקים. אם זו לא הונאה של מצביעים, מה היא הונאה של
מצביעים? האם על אמירת אמת בלי תמורה ניתן להטיל כזאת סנקציה? מה קורה
איתכם? איך אפשר היה להכניס את זה, מישהו לא בדק את זה קודם? הרי אין
מחלוקת שהייתה כאן הונאת מצביעים. אני חושב שאפילו הם אומרים את זה, אבל הם
גם אומרים: נכון, הונינו ב-1,2,3,4,5,6,7,8, אבל ב-9 מנענו בחירות חמישיות.
אני מקבל ואני מסכים שאם מדינת ישראל הייתה הולכת לבחירות חמישיות זה היה
נורא.

<< דובר >> אורית מלכה סטרוק (הציונות הדתית): << דובר >>

עו"ד בוסי, זה יותר חמור מה שהם עשו עם נפגעי הטרור.

<< אורח >> גיא בוסי: << אורח >>

אני בפרט שש מתוך 45. מבקש הבקשה שיתף בטוויטר ראיון בערוץ 13 בו נאמר כך:
"המהלך המסתמן מרוקן את משמעותן של מילים וממיר אידיאולוגיות
בכיסאולוגיות". מדובר בראיון של חבר הכנסת שיקלי לערוץ 13 שבו אכן הוא אמר
את הדברים האלה. אני רוצה להגיד לכם מישהו שאמר את המילים "אם אתה מאמין
שמפלגתך בגדה בעקרונותיך, בגדה במצעה לבוחרים". זה בדיוק מה שנעשה כאן. מה
הכוונה במילה "מילים"? הכוונה להבטחות בחירות. אין מחלוקת, כמו שאמרתי
קודם, שהבאתם את כל הסעיפים האלה ואנחנו חייבים בירור עובדתי על כל סעיף
וסעיף, אבל גם אין מחלוקת שלא התקבלה התמורה. עם כל הצער שבדבר, חבר הכנסת
שיקלי צודק, המהלך להקים ממשלה עם מרצ בתמיכת רע"ם אחרי שהבטחתם לבוחרים
שלכם שלא תעשו את זה, הוא מהלך שמרוקן מתוכן את המשמעות של מילים. זו היא
כיסאולוגיה. בוא נראה למה זו כיסאולוגיה, בוא נראה מה אלה שהפכו את
האידיאולוגיה שלהם קיבלו. מגיש בקשת הפרישה הוא ראש הממשלה. זאת שלא
התייצבה לדיון מסיבותיה שלה היא שרת הפנים. מי שהגיע לכאן וטען שלא ברשות
ולא בסמכות הוא שר הדתות. זאת לא החלפה של כיסאולוגיה באידיאולוגיה? המשפט
הזה נכון ומדויק. בהתקבל הטעם שאין תמורה ושהמשפט הוא מדויק, איך הדבר הזה
יכול להיחשב כפרישה? על אמת לא מענישים. אתם לא יכול להעניש מי שאומר אמת,
או מי שדבק באידיאולוגיה שלו. ב-6 ליוני 2021 אמר חבר הכנסת לישי שנרב בגלי
צה"ל כך: "אם אוכרז כחבר כנסת מורד, האופציה הבאה היא להקים מפלגה בעצמי".
מה ההבדל בין זה לבין זה שאני אגיד שהיום השמש זורחת? איך המשפט הזה, שהוא
משפט אינפורמטיבי לחלוטין, יכול לשמש טענה ומסייע לבקשת פרישה? האם זאת לא
האופציה הבאה? האם זה לא ברור כמו שאחד ואחד זה שתיים? איך אפשר על דבר כזה
שהוא הגיונם של דברים, שהוא סביר, שזה מה שיקרה, להעניש? אם אתם תעשו את
המעשה המנוגד לחוק ותכריזו עליו פורש, זה מה שיקרה. הוא אמר שהאופציה היא
להקים מפלגה, מה שאומר שטרם הכריזו עליו כמורד, ובמקרה הזה כפורש, הוא ראה
את עצמו כחלק מימינה. הוא ימינה אמיתי, לא אלה שסירבו להגיע לכאן מפחד. זה
משפט מדויק שאני לא רואה שום דרך שניתן לחבר אותו לבקשת פרישה. תזכרו
שהטיעון של השר כהנא לא היה לתמורה. הוא טען לתמורה של מר נתניהו ולעוד
איזה מעשה שלא יעשה כלפי מי שנמצאת כאן. הוא לא דיבר על שום תמורה שקיבל
חבר הכנסת שיקלי. הוא אמר דברים שאין בהם אמת, שהם לא קשורים לעובדות סתם
כדי להכפיש. אם יש כאן מישהו שקיבל תמורה זה הצד השני, זה ימינה כולה, למעט
אלה שאידיאולוגית סירבו להישאר בימינה.

<< דובר >> יצחק פינדרוס (יהדות התורה): << דובר >>

או מונו לשגריר.

<< אורח >> גיא בוסי: << אורח >>

אני עובר לשמונה. נדמה שזאת הייתה הכוונה שלכם במליאת הכנסת, ואני מצטט: "
הם" – הם זה הרוב - "יכולים לעשות בזה שימוש כדי לקדם טובות הנאה אישיות
כאשר נמצאים במשחק של העברת כוח או העברת שלטון". תמורת מה מוכרים את
הייצוג הדמוקרטי? תמורת שלושה דברים עיקריים: כסף, שריון ומקום בכנסת. אף
אחד מהדברים האלה לא ביקש ו/או קיבל חבר הכנסת שיקלי. לפי מה שקורה
בתקשורת, וזה פורסם גם לגבי חבר הכנסת קרא, גם לגבי חבר הכנסת אורבך וגם
לגבי שרת הפנים, יש כאן מרוץ לליכוד, מרוץ לפיצוי. סיעת ימינה כימינה לא
תתקיים. אני חושב שהיחידה בימינה שלא פועלת לפרישה זאת חברת הכנסת פינטו,
כל השאר רוצים לפרוש, כל השאר רוצים לברוח. נכון שהנבואה מאז שבית המקדש
חרב אתם יודעים למי ניתנה, ואני לא קטן ולא שוטה, אבל סיעת ימינה לא תהיה
בכנסת הבאה.

<< דובר >> יבגני סובה (ישראל ביתנו): << דובר >>

אתה גם פרשן פוליטי?

<< אורח >> גיא בוסי: << אורח >>

סיעת ימינה היא זאת שמבקשת את בקשת הפרישה. אני לא נביא, לא בן נביא ואני
לא יודע מה צופן העתיד, אבל לאור מה שאמר אבי רצון על כך שאיילת שקד נפגשה
עם בנימין נתניהו וביקשה ממנו שריון בשתי כנסות, ולאור זה שאביר קארה אומר
"דיברתי" ומחפש את דרכו החוצה, אני אומר משהו הזוי? לא, אני אומר משהו
שכנראה הגיוני שיקרה. נכון, ייתכן שלא, אבל לא תיתכן האפשרות שסיעת ימינה
לא תהיה קיימת והיא זו שתטיל סנקציה על חבר כנסת שלא קיבל תמורה ושומר על
האידיאולוגיה שלו. פרט 8 שמגיש בקשת הפרישה ביקש לצרף הוא שיתוף צילום מסך
של הודעה שקיבל כהסבר ללמה הוא לא מתפטר. אני אמרתי לחבר הכנסת שיקלי כשהוא
שכר את שירותיי שהוא לא צריך את שירותיי, די בהודעה הזאת, אני לא צריך
להיות כאן. בהודעה כתוב כך: "רבים מצד פוליטי מסוים שואלים אותי "למה אתה
בעצם לא מתפטר", והנה התשובה לפניכם: תודה לך על המאמץ, אבל כנראה שהפסדנו.
אני בחרתי בנט, ואין לתאר את תחושת ההונאה והביזיון. שיהיה לך בהצלחה, יישר
כוח על הכל". שוב, לא נעים לקרוא את המילים, אבל מגיש בקשת הפרישה צירף את
צילום המסך הזה. צילום המסך הזה הוא צילום מסך של מישהי שהצביעה ימינה
והתחושה שלה שהפסדנו. למה? כי הצבענו בנט. שיהיה ברור, מי שטוען את זה זה
לא מר שיקלי, טוענת את זה אזרחית שהצביעה ימינה. הרי איש בחטאו יומת. האם
ניתן להאשים בבקשת פרישה שהסנקציה עליה אדירה על סמך דברים של גברת שלפי
דעתי הוא לא פגש בחייו, מישהי שפשוט מצביעה? אתם מבינים את האבסורד? זה כמו
הטיעון למה אין לך כובע. מה שהוא עשה סך הכל זה אמר: כן, יש איזו מצביעה
שאני תומך בה. הדבר הזה לא יכול להיות חלק מבקשת פרישה, פשוט לא יכול
להיות, זה בלתי אפשרי.

<< יור >> היו"ר איתן גינזבורג: << יור >>

אני אתן לך זמן עד 16:00 לסיים את דבריך.

<< אורח >> גיא בוסי: << אורח >>

אין סיכוי שאני אסיים עד 16:00.

<< יור >> היו"ר איתן גינזבורג: << יור >>

גם בבית המשפט כשאתה אומר שאין סיכוי השופט אומר לך שזה מה שיש לך.

<< אורח >> גיא בוסי: << אורח >>

לא, אדוני שוגה.

<< יור >> היו"ר איתן גינזבורג: << יור >>

הודעתי לך שאנחנו נישאר פה עד 16:00.

<< דובר >> איתמר בן גביר (הציונות הדתית): << דובר >>

למה להגביל בזמן כשעל הפרק זכויות כל כך חשובות?

<< אורח >> גיא בוסי: << אורח >>

האם אני לא מדבר בקצרה כמו שביקשת? האם אני לא מדבר בכבוד? אני לא מבין,
אני עושה את זה הכי מהר שאפשר. למדתי במורי, אני יודע לקרוא מהר.

<< דובר >> איתמר בן גביר (הציונות הדתית): << דובר >>

יש כאן עקרונות יסוד, יש כאן ערכים, אני לא מבין למה לצמצם את הדיון.

<< דובר >> משה אבוטבול (ש"ס): << דובר >>

בפרט שהוא אומר דברי טעם, דברים משכנעים.

<< אורח >> גיא בוסי: << אורח >>

אני מבקש להבהיר, אין סיכוי שאני אסיים עד 16:00. סיימתי, כמו שביקשתם, את
השלב המקדמי, אני עכשיו עובר, כמו שמחייב סעיף 61, לבחון את המצב העובדתי.

<< דובר >> איתמר בן גביר (הציונות הדתית): << דובר >>

למתי קבעו דיון המשך? צריך שיהיה דיון המשך.

<< אורח >> גיא בוסי: << אורח >>

ב-10 ביוני 2021 אמר חבר הכנסת שיקלי בראיון לאתר הידברות: "הולכת ונרקמת
כאן ממשלה שהיא למעשה ממשלת ישראל הראשונה, ממשלה שבמהותה היא אליטיסטית,
ממשלה שמדירה את השכבות העממיות במובן העמוק, שוללת את בחירתם החופשית של
לא מצביעי ליכוד". יכול להיות שהמשפט הזה מרתיח את הדם, יכול להיות שהמשפט
הזה גורם לאנשי הממשלה הזאת להרגיש לא נוח בכיסא שלהם, יכול להיות שמצביעי
הממשלה הזאת מרגישים לא נוח עם האמירה הזאת, אבל מה באמירה הזאת מראה פרישה
וקבלת תמורה? אם מישהו טוען שהממשלה הזאת היא ממשלה של ישראל הראשונה, איך
יכול להיות שהטיעון הזה משמש נגד הפרישה שלו? אני מזכיר, לא מדובר בחופש
ביטוי סתם, מדובר בחופש ביטוי של חבר כנסת, של חבר הרשות המחוקקת. אם תלכו
בדרכים העקלקלות שמבקש לסלול לכם מגיש בקשת הפרישה יחד עם השר כהנא, אנה
אנו באים? הם מבקשים להטיל מגבלות על חופש הביטוי שלכם. אני חוזר ואומר,
תקשיבו למה שאמר חבר הכנסת שיקלי שבגינו מבקשים להכריז עליו כפורש. הדבר לא
נאמר מעל דוכן הכנסת, הדבר לא נאמר בוועדה בכנסת, הדבר לא הוביל להצבעה
כזאת או אחרת, הדבר לא הביא לתמורה, מדובר בראיון. גם בחוות הדעת לא אומרים
שראיונות או עמדות שלנו יכולים לשמש לפרישה. הדבר הזה נאמר כשהממשלה עוד לא
קמה. אתם מבינים, מגיש בקשת הפרישה מטיל סנקציה אדירה, הוא אומר: אמרת את
זה קודם, לכן גם זה יהיה פרישה. אין כאן שום דבר של תמורה, אין כאן שום דבר
בניגוד לעמדת הסיעה, נכון? אם יש עמדת סיעה זה אחרי הקמת הממשלה, לא לפני.
איך יכול להיות שהדבר הזה ישמש ויסייע למגיש בקשת הפרישה? זה פשוט לא נתפס.
אתם מבינים מה עושים כאן כדי להוביל אתכם בכחש להכריז עליו כפורש? אתם
מבינים את הסנקציה האדירה הזאת של למנוע את הזכות לבחור ולהיבחר? זה משהו
שנאמר לפני הקמת הממשלה, כשאין מחלוקת על מה עמדת הסיעה. האם אנחנו יודעים
שבמצב הזה הייתה עמדת סיעה? האם אנחנו יודעים שבזמן הזה כבר אמרו שכולם
יסכימו? אני זוכר כאבי בטן של חבר הכנסת ניר אורבך, אני זוכר כאבי בטן של
חברת כנסת אחרת.

<< דובר >> משה אבוטבול (ש"ס): << דובר >>

היא קיבלה כדורים וזה לא עזר.

<< אורח >> גיא בוסי: << אורח >>

איך יכול להיות שמשהו שנעשה טרם הקמת הממשלה, טרם גיבוש עמדת הסיעה...? ככל
שאני זוכר, יאיר שרקי אמר כמה ימים קודם, כשהיה "שומר חומות", שלא תקום
ממשלה כזאת. זה פשוט בלתי מתקבל על הדעת שהדבר הזה נכנס פנימה ולא עבר
ביקורת. יכול להיות שעשו גוגל ואמרו: יאללה, בוא נצרף מן הגורן ומן היקב,
אין בליסטראות שלא נזרוק על חבר הכנסת שיקלי, כל מה שהוא אמר ביום שהוא
נכנס לכאן ישמש כנגדו. זה יעלה על הדעת? תזכרו שריבונו של עולם נתן לאדם
הראשון זכות טיעון. פה אין זכות טיעון. הדבר הזה נאמר לפני שהתגבשה עמדת
הסיעה.

<< דובר >> רם שפע (העבודה): << דובר >>

אני נאלץ להפריע לך ולהגיד שסיעה מגבשת את השקפותיה גם לפני שממשלה קמה.

<< אורח >> גיא בוסי: << אורח >>

פרט 10 הוא ראיון בערוץ 12 מה-12 ביוני 2021, ואני מצטט ממגיש בקשת הפרישה:
"גדעון סער ונפתלי בנט שברו שורות, הם פירקו את המחנה הלאומי". אני לא מוצא
באמירה שום פרישה ושום קבלת תמורה למעט אמירה אידיאולוגית. בגלל שהשר גדעון
סער לא כאן בואו נתעסק במגיש בקשת הפרישה. האם מגיש בקשת הפרישה בהחלטתו לא
לצרף את הליכוד לממשלה פירק את המחנה הלאומי? מי הוא המחנה הלאומי?

<< דובר >> אמיר אוחנה (הליכוד): << דובר >>

מנסור עבאס.

<< דובר >> מיכאל מלכיאלי (ש"ס): << דובר >>

מרצ.

<< דובר >> מיכל רוזין (מרצ): << דובר >>

נכון.

<< דובר >> דוד אמסלם (הליכוד): << דובר >>

וליד טאהא שאמר בטלוויזיה שחיילי צה"ל הם מחבלים. אתה מבין עם מי אנחנו
מתעסקים? מתן כהנא, אתה מבין מי בחר אותו? וליד טאהא.

<< דובר >> אבי מעוז (הציונות הדתית): << דובר >>

יש את המחנה הלאומי הפלסטיני ויש את המחנה הלאומי היהודי.

<< דובר >> מיכל רוזין (מרצ): << דובר >>

בשביל זה הציבור בחר בנו – לייצג את - -

<< דובר >> דוד אמסלם (הליכוד): << דובר >>

חבר הכנסת מאזן גנאים אומר שכל שאהיד זה כתר על כל הערבים. שנבין עם מי יש
לנו עסק. הבן אדם חמדן, חייב להיות ראש ממשלה עם שישה מנדטים. תראה כמה
חמדנות, כמה שפלות יש בבן אדם אחד. איך אתם מסתכלים על עצמכם במראה? איך
בבוקר אתם קמים? כהנא, איך אתה קם? איך אתה מסתכל על עצמך?

<< אורח >> גיא בוסי: << אורח >>

אני עובר לפרט 11 שגם עוסק במחנה הלאומי, לכן אני יכול לקשר מין שאינו
במינו. "הממשלה החדשה קומדיה פוליטית וטרגדיה לאומית". אתם יודעים כמה חברי
כנסת השתמשו בביטוי הזה על עשרות אלפי דברים, על אין ספור דברים? האם לא
יכול להיות שזו עמדה לגיטימית של חבר כנסת? האם לא יכול להיות שאמירה כזאת
יכולה להיאמר? ושוב אני אומר, האמירות האלו לא נאמרו בכנסת כדי לקבל תמורה,
האמירות האלו לא נאמרו בכנסת כדי לקבל טפיחה על השכם, האמירות האלו נאמרו
מחוץ, כחלק מתפקידו של חבר כנסת, כחלק מחופש הביטוי שלו בראיון ברדיו. אני
מנסה להסתכל על הפרצופים שלכם ולשכנע. בראיון ברדיו, לשיטתו של מגיש בקשת
הפרישה ולשיטת שרת הפנים, אסור להגיד משהו שמנוגד למה שאומר היושב-ראש. זה
פשוט בלתי מתקבל על הדעת. ברור לכל מי שנמצא בחדר שהכוונה במילים "ממשלה
לאומית" היא לממשלה שמייצגת את הצד הימני במפה. זה היה ברור גם במועד אמירת
הדברים. אני עובר לפרט 12. ב-18.6.2021 טוען מגיש בקשת הפרישה, הוא העלה
בטוויטר קטע וידיאו שבו שיקלי מצביע נגד הממשלה וכותב כך: "לעולם לא אתן את
ידי לממשלה שגורלה תלוי באצבעותיהם של תומכי טרור".

<< דובר >> יצחק פינדרוס (יהדות התורה): << דובר >>

אלה דברים שלא היו עכשיו.

<< אורח >> גיא בוסי: << אורח >>

אני חייב לעשות בירור עובדתי. אני שם בצד את הסיפה של המשפט הזה. מה בסך
הכל אמר חבר הכנסת שיקלי למעט הצגת מצג עובדתי? לאור האידיאולוגיה שלו,
לאור צו מצפונו, לאור ההתחייבות של הבוחרים שלו, הוא אמר שהוא לא ייתן ידו
לממשלה שגורלה תלוי באצבעותיהם של תומכי טרור. איפה הפרישה? איפה קבלת
התמורה? לו היינו שואלים את מגיש בקשת הפרישה ואת שרת הפנים בבוקרו של יום
הבחירות האם תתנו ידכם לממשלה שגורלה תלוי באצבעותיהם של תומכי טרור,
התשובה הייתה לא באלף רבתי. נעבור לפרט 14. נאמר בראיון שהוא נפגש עם
נתניהו בארבע עיניים, ביוזמתו של נתניהו. חבריי חברי הכנסת, מרגע זה חל
עליכם איסור מפורש מדאורייתא להיפגש עם אנשים מהצד השני. דעו לכם, אם
תיפגשו עם אנשים מהצד השני, יטילו עליכם פרישה, תוכרזו כפורשים. גם אם לא
קיבלתם תמורה, גם אם זה על פי צו מצפונכם, גם אם זה אידיאולוגי, אסור לכם
להיפגש עם אף אחד מהצד השני. שלא תעזו להיפגש עם מישהו שהיה כאן ראש ממשלה
12 שנה, שלא תעזו להיפגש עם מי שהוא יושב-ראש הסיעה הגדולה ביותר בישראל.
הוא מחוץ למחנה, הוא צלם בהיכל, אסור להיפגש, אסור לראות אותו כמו חמץ
בפסח. איך זה יכול להיות?

<< דובר >> אבי מעוז (הציונות הדתית): << דובר >>

למי אתה פונה - לחברי האופוזיציה או הקואליציה?

<< אורח >> גיא בוסי: << אורח >>

כשאני פונה לצד מסוים מפריעים לי.

<< דובר >> אבי מעוז (הציונות הדתית): << דובר >>

אסור לך להיפגש איתי?

<< אורח >> גיא בוסי: << אורח >>

לא שאסור, אבל אם תיפגש, זה יישמר לך לשעת מבחן שבו ישלפו את זה ויגידו:
רגע, הוא פעל בניגוד לרב טאו שאמר שאסור להיפגש, למשל, עם מיכל רוזין.

<< דובר >> אבי מעוז (הציונות הדתית): << דובר >>

אני מבקש ממך, אל תשרבב את שמו של הרב בדיון הזה, תשמור על כבודו של הרב.

<< אורח >> גיא בוסי: << אורח >>

אני מתנצל. האם יעלה על הדעת שמרכז המפלגה מורה לך לא להיפגש יותר, לא לדבר
יותר עם חברי כנסת? איך ניתן להעלות את זה בבקשת פרישה? החטא הנורא שדינו
פרישה כשלא התקבלה תמורה הוא להיפגש עם חבר הכנסת נתניהו. זה שהוא נפגש
ושוחח בבלפור בארבע עיניים ביוזמתו של נתניהו, הדבר הזה אסור.

<< יור >> היו"ר איתן גינזבורג: << יור >>

אנחנו מסיימים כעת.

<< דובר >> אבי מעוז (הציונות הדתית): << דובר >>

לעת עתה.

<< יור >> היו"ר איתן גינזבורג: << יור >>

הודעתי שעורך דין בוסי ידבר עד שעה 15:30, שלוש שעות של טיעון. הארכתי בעוד
חצי שעה, לשלוש וחצי שעות טיעון. הודעתי שאחרי הזמן הזה שנקבתי ידבר חבר
הכנסת שיקלי, יאמר את דבריו לוועדה, כשלאחר מכן נתחיל את הדיון בין חברי
הכנסת. לבקשת חבר הכנסת שיקלי הוא ידבר לאחר ההפסקה. אנחנו נצא להפסקה של
45 דקות, נחזור לכאן ב-16:45.

<< הפסקה >> (הישיבה נפסקה בשעה 16:00 ונתחדשה בשעה 16:45.) << הפסקה >>

<< יור >> היו"ר איתן גינזבורג: << יור >>

שלום לכולם, אני מחדש את ישיבת הוועדה ואנחנו ממשיכים בדיון. אנחנו לקראת
סיום הפרק של שמיעת טענות הצדדים. אבקש לאפשר לחבר הכנסת שיקלי לומר את
דברו. לאחר דבריו של חבר הכנסת שיקלי נערוך דיון בקרב חברי הכנסת. לא נוכל
לקיים דיון שבו כל חבר כנסת יגיד את כל מה שהוא רוצה, נגביל זאת בזמנים
כמקובל בוועדות. לדוגמה: בדיון על אודות בקשת הסרת החסינות מחבר הכנסת חיים
כץ, הוגבלה זכות הדיבור לשלוש דקות עבור כל חבר כנסת. אאפשר מעט יותר אבל
אי-אפשר הרבה יותר כי ישנם הרבה חברי כנסת ולא נוכל להישאר כאן עד כלות.
כולם יוכלו להתבטא, לומר את דברם ולנסות לשכנע את החברים. חבר הכנסת שיקלי,
בבקשה.

<< דובר >> עמיחי שיקלי (ימינה): << דובר >>

תודה רבה, אפתח בכמה הערות טכניות ואז אגש לדבריי שלי. הדיון העובדתי לא
הגיע לידי מיצוי, מבחינתנו, ואני מגיש כאן מחאה רשמית על סתימת הפה לעורך
דיני. אני מקווה שתינתן אפשרות לעריכת דיון נוסף. אם לא, אבקש להציג זאת
כדיון ראשון בערעור. דבר שני: אחזור על נושא העיתוי – קיום דיון שכזה בזמן
פגרה – לא כל חברי הכנסת יכולים ליטול חלק מכיוון שזה מעין נוהל חירום. אני
מבין את תחושת החירום של חלק מראשי הקואליציה, אבל אני חושב שהדבר אינו
הגון – גם הבקשה לתת שהות ולא להגיע לסיטואציה שצריך לעבוד בכל חג הפסח.
אני חושב שבהקשר זה הייתה בעיה ברמת ההגינות הבסיסית כשבאים לשלול זכות
יסוד בדמוקרטיה – הזכות להיבחר. מוטב היה להתחשב ולעשות את הזה לא בנוהל
"הסורים על הגדרות" אלא בזמן שהמושב בשגרה ובצורה הגונה.

עכשיו לגוף דבריי: פרשת מטות שבספר במדבר פותחת בציווי לראשי המטות, ציווי
שכוחו יפה גם לראשי מפלגות: " וידבר משה אל ראשי המטות לבני ישראל לאמור,
זה הדבר אשר ציווה השם: איש כי ידור נדר להשם, או הישבע שבועה לאסור איסר
על נפשו, לא יחל דברו – ככל היוצא מפיו יעשה". זהו ציווי לנבחרי ציבור, לא
סתם. אזרחות היא חברות בקהילה פוליטית, זאת בניגוד לנתינות שמשמעותה היא
כפיפות לשלטון. בשלטון מלוכני יש אזרח אחד, בשלטון אריסטוקרטי קבוצה קטנה
בלבד של אזרחים, ובדמוקרטיה האזרחות היא נחלת הכלל בכפוף לחובות ולזכויות.

בבסיס ההגדרה של אזרחות עומדת יכולתו של הפרט – של האזרח – להשפיע על כיוון
ההגה של המדינה. כיוון שאיננו נמצאים בערי המדינה של יוון העתיקה ולא ניתן
להביא כל החלטה למשאל עם, הדרך לעשות זאת היא באמצעות "ממשל של נציגים",
כפי שכינה זאת ג'ון סטיוארט מיל. כפועל יוצא, האמצעי החשוב ביותר שעומד
לרשות האזרח הוא בחירת נציגיו לכנסת באמונה שאלה יפעלו בהתאם להשקפותיו.
ברגע האמת של הכנסת הפתק לקלפי, עומדים לנגד עיניו של האזרח הצהרותיהם,
מעשיהם ובעיקר התחייבויות נציגיו כפי שהוצגו לו בחודשים שקדמו לו לרגע
ההצבעה.

חוזה בלתי-כתוב זה בין העם לבין נציגיו הנבחרים הוא הוא עמוד התווך של כל
משטר דמוקרטי. נפתלי בנט, איילת שקד והנשרכים אחריהם פגעו פגיעה אנושה
ומבישה בעמוד התווך הזה, ואת הנזק האדיר שהם חוללו לדמוקרטיה הישראליות
ולאמון הבסיסי של האזרח בנבחריו ייקח שנים ארוכות לתקן. נכון, מטיבם של
דברים הפוליטיקה היא גם זירה פרגמטית המחייבת פשרות ולא ניתן תמיד לעמוד
בכל אחת ואחת מההתחייבויות לבוחר, אבל מחזה אימים כזה של הפרה סיטונאית
גורפת ובוטה כל-כך של כל התחייבויות הליבה המהוות את עצם הלוז האידיאולוגית
של מפלגת ימינה היא מאורע חסר תקדים בדברי ימיה של מדינת ישראל. אירוע,
שבהשאלה מעולם המונחים הצבאי – דגלים שחורים מתנוססים מעליו. זוהי זכות
וחובה להתנגד לעוולה הזו שאם נודה על האמת נועדה לשרת אך ורק את טובתם
האישית ומאווייהם של מי שבחרו להפנות עורף לשולחיהם, לערכיהם ולהשקפת עולמם
מתוך תאוות שלטון ותמורת בצע, כבוד ושררה. עולם הפוך ראיתי.

לגוף הדיון בחוק-יסוד: הכנסת: בשונה לחלוטין ממקרי עבר, אנו נמצאים במצב
שבו רבים מחברי הסיעה מתנגדים למהלך הנואל הזה באופן פעיל. די אם אזכיר את
חברי, אלון דוידי, שרק השבוע כתב כי נפתלי בנט סטה מן הדרך. שי מימון שסירב
להיות חבר כנסת ולהיכנס לתוך הקלחת הזו. רוני ססובר, פרופסור אשר כהן,
ולאחרונה אף ידידתי חברת הכנסת סילמן, שזאת הזדמנות לברך אותה על הצעד
האמיץ בו נקטה. כל אחד ואחת מהחברים הללו הבין עד כמה פגום המעשה שנעשה
כאן.

התיקונים לחוק שנוגעים בעניינו באו לפני 30 שנים כדי להרתיע את אלו הזונחים
את דרגם על מנת לזכות במנעמי שלטון בהווה או בעתיד. השימוש כנגדי בחוק הזה
הוא היפוך מוחלט של תכלית החוק בכל מובן אפשרי. אמרה חברת הכנסת שלי
יחימוביץ' בדיון בנושא שהתקיים בעניינה של אורלי לוי אבקסיס, והדגישה:
"בעבור טובות הנאה" – אני מצטט – "לשם כך נחקק החוק הזה, הוא לא נחקק כנגד
ח"כים מצפוניים שלא יכולים היו לעשות שקר בנפשם. הוא לא נחקק כנגד ח"כים
שמסרבים להיכנס לקואליציה על כל מנעמיה ובוחרים להישאר במדבר הפוליטי".
אסיים באותם המילים שכתבתי לבנט לפני כשנה: התייצבתי למשימה להיות שליח
ציבור כאשר שתי מילים ניצבות לנגד עיני: "נצח ישראל", שבניגוד למגיש הבקשה
– לא ישקר.

כדי להסביר את מלוא חומרת הפניית לבוחר כינסנו כאן לקט של מאה ציטוטים – לא
אקריא את כולם – שנוגעים בהתחייבויות הכי ליבתיות והכי אידיאולוגיות של
בכירי רשימת ימינה. בקטגוריה הראשונה, התייחסות לאין-ספור התחייבויות
להקמתה של ממשלת ימין. ב-22 במרץ 2021, איילת שקד בשידור חי בפייסבוק:
"ממשלת ימין, התחייבנו לזה ונעמוד בזה". באותו יום, באתר "סרוגים", אמרה:
"נקים ממשלה עם רוב ימני". ב-14 במרץ כתב נפתלי בנט בטוויטר: "בעוד עשרה
ימים נקים ממשלת ימין שאכפת לה". הוא ממשיך ב-21 במרץ ואומר על הספין של
ביבי שהאשים אותו ואמר שהוא יקים ממשלה עם לפיד: "זה ספין של ביבי, הוא שקר
מוחלט. הנה העקרונות שלי לממשלה הבאה: 1. לפיד לא יהיה ראש ממשלה, אני איש
ימין וכך גם רוב המצביעים. 2. הממשלה הבאה שתקום תהיה ממשלת ימין, יש 80
מנדטים ימניים ויש שפע אפשרויות. 3. נקים ממשלה ימין שאכפת לה מהאזרחים".

עוד הוא אומר בראיון בערוץ 12: " לפיד הוא בראש הגוש של מרכז-שמאל, הוא נגד
ההתיישבות ביהודה ושומרון" – צודק – "הוא נגד סממני הדת". ב-18 במרץ כתב
בנט בטוויטר: "אזרחי ישראל, בפניכם אני מתחייב – ממשלת ימין על מלא בלי
בחירות חמישיות". לרווחתם של האנשים פה אני חוסך חלק מהציטוטים, כן? נפתלי
בני מפרסם בפייסבוק ב-21 במרץ: "ימינה גדולה היא תעודת ביטוח לממשלה
ימנית". ב-22 במרץ הוא אומר, גם בפייסבוק: " אתה מקבל בפתק ממשלה
ימנית-לאומית". עוד באותו יום הוא כותב בטוויטר ובפייסבוק: "רק הצבעה
לימינה באות ב' תקים ממשלת ימין". ב-22 במרץ 2021 הוא מפרסם בפייסבוק איגרת
לציבור הדתי-לאומי, איגרת לציבור הדתי לאומי. אני מצטט: "בשום מצב לא אתן
יד להקמת ממשלה בראשות יאיר לפיד, גם לא ברוטציה, מכיוון שאני איש ימין
והוא איש שמאל ולעולם לא אפעל נגד ערכי, לעולם לא אוותר על האידיאולוגיה
בשביל שום תפקיד ושום כיסא. גם אם הכיסא הוא כיסא ראש ממשלה – לא אוותר על
ערכי". שמענו עליך. 23 במרץ, הוא אומר: "אני נחוש לקדם את ערכי הימין".
ב-23 באפריל כתב נפתלי בנט בטוויטר: "לפני שבועיים, לפני שהנשיא הטיל את
המנדט על נתניהו הוצע לי להפוך באופן מיידי לראש ממשלת גוש השינוי. רק
הייתי צריך לומר מילה אחת. סירבתי להצעה כי אני בעל עמדות ימין ולכן אני
מעדיף ממשלת ימין".

קטגוריה נוספת היא תיחום גבולות הגזרה הפוליטיים מעבר להתחייבות הליבה
לממשלת ימין. ב-12 בפברואר 2021 אומר נפתלי בנט בראיון לחדשות 12: " עם 10
מנדטים אי-אפשר לדרוש רוטציה, עם 15 מנדטים אפשר לשנות את ההנהגה בצורה
אמיתית. לא אהיה ראש ממשלה עם 10 מנדטים, זה לא דמוקרטי". צודק. מתן כהנא
אמר בראיון לגלי ישראל ב-14 בינואר: "הדרך של ליברמן היא דרך רעה, דרך
משסה, ממש לא נשב איתו, ממש לא". ב-23 בינואר 2021 אומר נפתלי בנט בראיון
לאיילה חסון בערוץ 13 וכותב בטוויטר: " אני לא מאמין בדרך השנאה של לפיד".
ב-25 בינואר אומרת איילת שקד בראיון לערוץ 20: " פתק לימינה מבטיח מפלגת
ימין חזקה".

אני מדלג קדימה. ב-23 בפברואר 2021 איילת שקד בראיון לאולפן ווינט: " יאיר
לפיד לא יהיה ראש ממשלה, זו אגדה אורבנית". עוד אמרה ב-24 בפברואר: " לא
נשב בממשלה ברשות יאיר לפיד". כהנא אמר בראיון לאתר "סרוגים" ב-7 במרץ
2021: " לפיד יכול להיות ראש ממשלה במאדים".

<< דובר >> אופיר כץ (הליכוד): << דובר >>

הגענו למאדים.

<< דובר >> אורית מלכה סטרוק (הציונות הדתית): << דובר >>

ברוכים הבאים למאדים.

<< דובר >> עמיחי שיקלי (ימינה): << דובר >>

ברוכים הבאים למאדים. ב-11 במרץ 2021 אמרה איילת שקד בראיון לערוץ 12: " לא
נשב תחת לפיד כראש ממשלה". ב-17 במרץ אמר מתן כהנא ל-"סרוגים": " אמרנו את
המובן מאליו, לפיד הוא איש שמאל ולכן הוא לא יכול להיות ראש ממשלה בישראל.
בכנסת יש 80 חברי כנסת ימניים, לכן אין היתכנות שראש ממשלה יבוא מהשמאל".
ב-19 במרץ 2021 איילת שקד מפרסמת בפייסבוק לייב: "לא נשב תחת לפיד". ב-21
במרץ 2021 נפתלי בנט באולפן "סרוגים", מעל ח'אן אל-אחמר, אני זוכר את היום
הזה: "אני מסתכל לך בעיניים, וגם לציבור, לא את ידי בשום מצב לכך שיאיר
לפיד יהיה ראש ממשלה, עם או בלי רוטציה. לא כי הוא איש רע אלא כי אני איש
ימין והוא איש שמאל מלא-מלא". על השאלה האם יקים ממשלה עם מרץ השיב בנט:
"לא, הם לא בעד מדינה יהודית ודמוקרטית".

עכשיו לעניינה של רע"מ. אמר נפתלי בנט ב-3 בינואר 2021: " מנסור עבאס הוא
תנועת אחות של חמאס. שתיהן תנועות בת של האחים המוסלמים העולמית. זה פשוט
בלתי-נתפס. לפנות לציבור הערבי זה דבר מבורך, ללכת לשת"פ עם רע"מ זה דבר
מטורף לגמרי וגם חמור מאוד כי זה נותן לגיטימציה ממש לתנועת האחים
המוסלמים. אני לא אשתף פעולה עם האחים המוסלמים בסניף הישראלי. הרי מה
יקרה? תהיה ברית עוד קצבאות, הזרמת כספים בדיוק למי שאנחנו לא רוצים להזרים
כספים, לתנועה האסלמית" – אפרופו הצבעה כנגד התקציב.

<< דובר >> אורית מלכה סטרוק (הציונות הדתית): << דובר >>

מי אמר את זה?

<< דובר >> עמיחי שיקלי (ימינה): << דובר >>

לא, אני אומר, אבל זה בנט, כל זה זה בנט. שכחנו, זה היה בגילגול הקודם.

<< יור >> היו"ר איתן גינזבורג: << יור >>

חברים, אני מבקש לא להפריע. אני חושב שנאמרים פה דברים נוקבים וחשובים, הוא
לא צריך עזרה של אף אחד.

<< דובר >> עמיחי שיקלי (ימינה): << דובר >>

ב-3 בינואר 2021 נפתלי בנט כותב בפייסבוק: " הבעיה איננה שראש הממשלה הצטלם
בטעות עם רוצח, אלא שהוא חבר בכוונת תחילה למנסור עבאס ולמפלגת רע"מ
שתומכים במחבלים רוצחים, והכול למען צורך פוליטי".

<< דובר >> משה אבוטבול (ש"ס): << דובר >>

מתן, אתה מפספס, תקשיב.

<< יור >> היו"ר איתן גינזבורג: << יור >>

אני מבקש לא להפריע.

<< דובר >> שלמה קרעי (הליכוד): << דובר >>

הוא לא מקשיב, אבל.

<< יור >> היו"ר איתן גינזבורג: << יור >>

חברים, באמת, תנו לו את זמנו, אל תפריעו לו.

<< דובר >> עמיחי שיקלי (ימינה): << דובר >>

עכשיו הוא מפרט פה בצורה רצינית מאוד, סעיפים: " מנסור עבאס, שנתניהו כרת
עמו ברית, ביקר ב-2013 את משפחת הרוצחים מליל הקלשונים. 2. התנועה האסלמית
של מנסור עבאס היא תנועת בת של האחים המוסלמים, תנועת אחות של חמאס. 3. חבר
הכנסת המנוח, אלחרומי, העלה תמונות של ברגותי ורוצחי תרפ"ט. 4. השייח' של
התנועה האסלמית, חמד אבו-דעבאס, השתתף במשט המרמרה יחד עם ראאד סלאח. 5.
הח"כ שביקר הכי הרבה מחבלים בכלא הוא איברהים צרצור, מראשי מפלגת רע"מ. 6.
הרשימה האסלמית מובילה את המאבק האלים נגד יהודים בהר הבית. דאגה לאזרחי
ישראל הערבים היא חובתנו כממשלה בישראל, כך עשיתי וכך אעשה בעתיד, אבל
לצערנו נתניהו כורת ברית עם מפלגה שמעניקה תמיכה מוצהרת במחבלים למען רווח
פוליטי, זו עובדה. כל אדם ציוני לאומי חייב לעמוד זקוף מול מהלך בזוי זה",
עד כאן דבריו. אני גאה לעמוד ככל אדם ציוני לאומי מול מהלך בזוי זה של
נפתלי בנט.

איילת שקד: " מי שמחבק את מנסור עבאס הוא לא ימין, מי שמוסר את הנגב לידי
כנופיות בדואים אינו ימין, מי שזורק את האיחוד הלאומי ומכניס את אהוד ברק
לממשלה אינו ימין, מי שמקפיא את ההתיישבות ביו"ש אינו ימין". אני לקראת
סיום ואני מאוד מקצר. מתן כהנא, 17 בפברואר 2021 בפייסבוק: " למהללי רוצחי
תינוקות ומחבקי מחבלים אין מקום בכנסת ישראל. היום נפל דבר בישראל, ברית
ביבי-מנסור עבאס איפשרה למחבקי מחבלים להיות חברי כנסת. באופן חסר-תקדים
נמלטו חברי הליכוד מההצבעה על פסילת תומכי הטרור – חברי רע"מ ובל"ד –
והעניקו להם לגיטימציה להיות חברים בכנסת ישראל. גם במערכת בחירות יש קווים
אדומים, הניסיון לגרד עוד כמה אלפי מצביעי מגזר ערבי אינו מצדיק שיתוף
פעולה עם תומכי טרור. מנסור עבאס עצמו ביקר את משפחת בכרי, משפחת המחבל
שביצעה פיגוע בצומת מירון באינתיפאדה השנייה. לאנשים האלו אין מקום בכנסת
ישראל". אחרון לז'אנר הציטוטים, מתן כהנא ב-18 במרץ, 2021: "לא נשב בממשלה
עם מרצ, יש גבול לכל תעלול".

<< דובר >> אופיר כץ (הליכוד): << דובר >>

כן, לגמרי.

<< יור >> היו"ר איתן גינזבורג: << יור >>

חברי הכנסת, אל תגזימו.

<< דובר >> עמיחי שיקלי (ימינה): << דובר >>

מסתבר שאין גבול.

<< דובר >> אופיר כץ (הליכוד): << דובר >>

אנחנו לא מגזימים, מי שמגזים - - -

<< דובר >> עמיחי שיקלי (ימינה): << דובר >>

אין גבול.

<< דובר >> רם שפע (העבודה): << דובר >>

צריך כמה שנות דיון כדי לעשות הפוך, כדי לתאר הפרות הבטחות בחירות שלכם.

<< דובר >> עמיחי שיקלי (ימינה): << דובר >>

שנינו יודעים, מתן, שעל תקלת אמינות כל-כך חמורה היית עף מקורס טיס.

<< דובר >> רם שפע (העבודה): << דובר >>

- - - בושה - - -

<< דובר >> יצחק פינדרוס (יהדות התורה): << דובר >>

אתה לא מתבייש להשוות?

<< דובר >> רם שפע (העבודה): << דובר >>

למה אתה צועק, למה אתה צועק?

<< דובר >> יצחק פינדרוס (יהדות התורה): << דובר >>

- - - נאמן לעצמך.

<< דובר >> רם שפע (העבודה): << דובר >>

מה, - - - אמת?

<< יור >> היו"ר איתן גינזבורג: << יור >>

חברי הכנסת.

<< דובר >> רם שפע (העבודה): << דובר >>

אני נאמן לעצמי. אתה הולך אחרי נתניהו כמו עיוור ואני לא נאמן לעצמי?

<< יור >> היו"ר איתן גינזבורג: << יור >>

חבר הכנסת פינדרוס.

<< דובר >> יצחק פינדרוס (יהדות התורה): << דובר >>

נוכל כזה לא היה בהיסטוריה.

<< דובר >> רם שפע (העבודה): << דובר >>

למה אתה צועק, מה קרה?

<< יור >> היו"ר איתן גינזבורג: << יור >>

חבר הכנסת פינדרוס.

<< דובר >> משה אבוטבול (ש"ס): << דובר >>

הכול בשביל הכיסא.

<< דובר >> יצחק פינדרוס (יהדות התורה): << דובר >>

כי אני אזרח ישראלי ואני מתבייש - - -

<< דובר >> רם שפע (העבודה): << דובר >>

- - -

<< יור >> היו"ר איתן גינזבורג: << יור >>

חבר הכנסת פינדרוס, חבר הכנסת אבוטבול.

<< דובר >> רם שפע (העבודה): << דובר >>

האמת קשה אבל - - -

<< דובר >> שלמה קרעי (הליכוד): << דובר >>

למה שהוא יתבייש אם מתן יושב פה - - -

<< דובר >> רם שפע (העבודה): << דובר >>

כל אחד צועק את שחסר לו, אמרו לפני.

<< יור >> היו"ר איתן גינזבורג: << יור >>

חבר הכנסת שפע, תודה.

<< דובר >> יצחק פינדרוס (יהדות התורה): << דובר >>

שאיש כזה יכול להיות שר בישראל, על זה אני מתבייש.

<< יור >> היו"ר איתן גינזבורג: << יור >>

חבר הכנסת פינדרוס, די.

<< דובר >> אופיר כץ (הליכוד): << דובר >>

איך מי שלא ראוי בעיניך לפני שנה להיות חבר כנסת ראוי להיות יושב-ראש ועדה?

<< יור >> היו"ר איתן גינזבורג: << יור >>

חבר הכנסת כץ, חבר הכנסת אופיר כץ.

<< דובר >> אופיר כץ (הליכוד): << דובר >>

אבתיסאם מרעאנה יו"ר ועדה.

<< יור >> היו"ר איתן גינזבורג: << יור >>

חבר הכנסת אופיר כץ, אני מבקש ממך להפסיק עם זה.

<< דובר >> אופיר כץ (הליכוד): << דובר >>

תראה מה אמרת עליהם ומה עשית היום.

<< דובר >> יצחק פינדרוס (יהדות התורה): << דובר >>

אני באמת - - -

<< יור >> היו"ר איתן גינזבורג: << יור >>

חברי הכנסת, אני מבקש - - -

<< דובר >> יצחק פינדרוס (יהדות התורה): << דובר >>

אני באמת דואג לביטחון - - -

<< דובר >> מיכל וולדיגר (הציונות הדתית): << דובר >>

ועוד אומר לשיקלי שהוא צריך להתבייש.

<< דובר >> יצחק פינדרוס (יהדות התורה): << דובר >>

לנוכלים כאלה? לנוכלים כאלה?

<< דובר >> יבגני סובה (ישראל ביתנו): << דובר >>

- - - יכול להיות, אבל שר לא. מפקד טייסת הוא יכול להיות.

<< יור >> היו"ר איתן גינזבורג: << יור >>

חבר הכנסת סובה, תודה.

<< דובר >> יבגני סובה (ישראל ביתנו): << דובר >>

תתביישו גם אתם קצת.

<< יור >> היו"ר איתן גינזבורג: << יור >>

חבר הכנסת אבוטבול, די.

<< דובר >> יבגני סובה (ישראל ביתנו): << דובר >>

גם אתם תתביישו קצת בדברים שלכם.

<< יור >> היו"ר איתן גינזבורג: << יור >>

חבר הכנסת סובה, חבר הכנסת סובה.

<< דובר >> יצחק פינדרוס (יהדות התורה): << דובר >>

אנחנו מתביישים - - -

<< יור >> היו"ר איתן גינזבורג: << יור >>

אני לא צריך עזרה, תודה.

<< דובר >> יצחק פינדרוס (יהדות התורה): << דובר >>

- - - לא הייתה בהיסטוריה.

<< דובר >> שלמה קרעי (הליכוד): << דובר >>

איפה: "בלי נאמנות אין אזרחות"?

<< דובר >> יצחק פינדרוס (יהדות התורה): << דובר >>

באף מקום בעולם לא היה דבר כזה.

<< דובר >> משה אבוטבול (ש"ס): << דובר >>

אף אחד לא מקשיב.

<< דובר >> יצחק פינדרוס (יהדות התורה): << דובר >>

לא היה דבר כזה בעולם.

<< יור >> היו"ר איתן גינזבורג: << יור >>

אני מבקש שתפסיקו להפריע לחבר הכנסת שיקלי, זו שעתו.

<< דובר >> ולדימיר בליאק (יש עתיד): << דובר >>

למה אתם צורחים?

<< דובר >> משה אבוטבול (ש"ס): << דובר >>

שעתו היפה.

<< יור >> היו"ר איתן גינזבורג: << יור >>

אל תפריע לי, אל תפריע לי, אל תפריע לי. זו שעתו, זה הזמן שלו, זה גורלו.
אפשרו לו את הזמן שלו מבלי שאף אחד יציין עובדות, יחלק מחמאות או יעיר
הערות. תנו לו את הזמן שלו, בבקשה.

<< דובר >> עמיחי שיקלי (ימינה): << דובר >>

מסתבר, מתן, שאין גבול. שנינו יודעים שעל תקלת אמינות כל-כך חמורה היית עף
מקורס טייס. הציבור פחות מטומטם מכפי שנראה, בסקר שנעשה לפני שבוע בערוץ
13, בתוכניתו של אברי גלעד, ענו 750 איש שנשאלו שאלה פשוטה: "מי לדעתכם פרש
מרשימת ימינה, נפתלי בנט או עמיחי שיקלי?", 71% מהציבור ענו: "נפתלי בנט
פרש מרשימת ימינה, הוא הפורש".

עכשיו לעניין ההצבעות, ואני רוצה לחשוף פה את עומק הצביעות שהיא דבר שאינו
נתפס: באים וסופרים הצבעות שעולות אחת לאחת עם מצע המפלגה. אני מקריא מהמצע
שלנו בתחום של ביטחון ישראל, אדייק ואומר שזה מצע מפלגת "הימין החדש" שעליו
נעשו אדפטציות עם התוכניות לקראת הבחירות. מצע זה מהווה את הבסיס
האידיאולוגי של מפלגת ימינה:

" נפעל לענישה מקיפה כלפי המחבלים והסייענים על מנת לשנות את משוואת הטרור.
נפעל להפסקה מוחלטת של קצבאות המחבלים" – שממשיכות כרגיל – " להריסה מהירה
של בתי מחבלים" – שלא נהרסים – " וליצירת תנאי כליאה מינימליים המחויבים על
פי החוק הבין-לאומי". כחלק מהעיקרון הזה הצבעתי בכל פעם שעלתה פה הצעת חוק
לביטול האזרחות או התושבות של פעיל טרור – בעד. בזמן זה חברי ימינה הצביעו
נגד. ההצעה הזו, יזמו אותה חברת הכנסת סטרוק וחברי הכנסת אבי דיכטר, ב-14
ביוני היא הופלה בשתי הצבעות, ב-19 בינואר היא הופלה פעמיים ועל ההצבעות
שלי בעד מבקשים לומר שאני פועל כנגד סיעת ימינה. הגדילה לעשות איילת שקד
ולאחרי הפיגועים הקטלניים פרגנה לעצמה שער בישראל היום: "על הפרק – שלילת
אזרחות ממחבלים". גברת, אבל את, הרי, הצבעת נגד החוק ארבע פעמים.

<< דובר >> יואב קיש (הליכוד): << דובר >>

הנורווגי שלה עשה זאת.

<< דובר >> עמיחי שיקלי (ימינה): << דובר >>

גם אחרי הבחירות אנחנו יודעים שזאת עמדת המפלגה אבל היא הצביעה כנגד.

התיישבות: נפתלי בנט אמר במסיבת עיתונאיים, זה היה בפייסבוק לייב: "ביום
הראשון, בישיבת הממשלה הראשונה נסדיר את ההתיישבות הצעירה ביהודה ושומרון.
חמש פעמים הצביעה הסיעה נגד הסדרת ההתיישבות ביהודה ושומרון. בכל אותן
הפעמים שהצבעת בעד – ספרו זאת כהצבעות נגד הסיעה. זה דבר שהוא פשוט לא יעלה
על הדעת. בואו נדבר גם על מצב הבנייה ביהודה ושומרון: בשנת 2017 אושרו
3,973 יחידות דיור. בשנת 2018 אושרו 4,044. בשנת 2019 אושרו 6,124. בשנת
2020 אושרו 5,639. ממאי 2021 ועד לרגע זה היחידות שאושרו ואין עליהן צו
הקפאה מונות 700 יחידות. זאת אומרת שתחת כהונתו של נפתלי בנט כראש ממשלה יש
שיא שלילי באישורי הבנייה ביהודה ושומרון, הקפאה דה-פקטו, הגרועה מדי שנים.

<< דובר >> אופיר כץ (הליכוד): << דובר >>

בושה וחרפה.

<< יור >> היו"ר איתן גינזבורג: << יור >>

די.

<< דובר >> עמיחי שיקלי (ימינה): << דובר >>

ניגע בחוק האזרחות. שכח לציין כאן חבר הכנסת כהנא, סליחה, השר כהנא, שאני
נמנה על אחד מיוזמי החוק שאושר לאחרונה, לצד שמחה רוטמן שהוביל אותו, בצלאל
סמוטריץ', אמיר אוחנה, ינון אזולאי ויצחק פינדרוס. בואו נציין את העובדה
הזאת: החוק הזה שונה מהחוק הקודם שהתנגדתי אליו נחרצות אחרי שבמהלך הלילה
ראינו מה קרה פה עם סיעות רע"מ ומרצ. אני רוצה להזכיר לכם את הציטוט של
עיסאווי פריג' בבוקר למחרת סיכול העסק הזה, המסחרה הזאת: "ההסכם שהושג מול
בנט ושקד" – כותב השר פריג' – "העניק ליותר מ-3,000 משפחות מעמד חוקי
בישראל". זה מה שביקשנו לסכל ולכן רע"מ ומרצ התנגדו בתוקף לחוק האזרחות
שאישרנו באחריות רבה לאחרונה על ידי שיתוף פעולה בין הכוחות הלאומיים
בכנסת.

אפשר להמשיך עוד רבות אבל אומר רק כמה דברים אחרונים. עלה ציטוט מהטוויטר:
"דמיון פורה במסדרונות הכנסת, אני עם נפתלי ומאחוריו". הגיע הזמן להסיר את
הלוט מאחורי הציוץ הזה. הייתה ישיבה דרמטית שבה, בעצם, איים נפתלי בנט שכל
מי שלא יישר איתו קו צריך להתפטר מהכנסת עד הערב. הישיבה הייתה רצופת
צעקות, בישיבה זו לא הוצאתי מילה מהפה. את עמדתי הבעתי קודם בפורומים שונים
אך לא בישיבה זו, בישיבה לא דיברתי. כשיצאתי התפרסם ציוץ – שמעניין להבין
איך התפרסם – שלכאורה איימתי בפרישה. כל זה כאשר אני עומד לפני שיחה עם
נפתלי בנט שבה אני צריך, לכאורה, להתפטר מהכנסת – כן או לא – ואז כתבתי
לדובר של המפלגה לבירור פשר הציוץ שיצא החוצה, מאיפה הדבר הזה נולד, הרי לא
דיברתי במהלך הדיון אז איך הדבר בא לאוויר העולם?

הוא שלח לי את הנוסח והוא פה לפניך. ובכן, הציוץ הזה: "דמיון פורה
במסדרונות הכנסת, אני עם נפתלי וכולי" זו הודעת דוברות שתחת איום פיטורים
נתבקשתי לשים בטוויטר. לגוף העניין, נגיד ואני עומד מאחורי הדברים באופן
מלא, לא הוקמה פה ממשלת אחדות, אלא אם כן פסטיבל עין-גב משקף אחדות, בסדר?

<< דובר >> משה אבוטבול (ש"ס): << דובר >>

אימא רוסיה.

<< דובר >> עמיחי שיקלי (ימינה): << דובר >>

צריך להבין רגע, אני אמרתי שאני מתנגד למהלך הקמת הממשלה ואז היה מבצע שומר
החומות, התגייסתי למילואים כמפקד יחידת - - - של חטיבת גולני. אני זוכר את
הסיטואציה, הובלתי צוותי מרגמות לעמדות. בנט התקשר בבהילות שאגיע אליו,
אמרתי לו שלא אוכל לעשות את זה כרגע וזה יחכה לאחרי מבצע שומר החומות. אחרי
המבצע הגעתי והוא אמר: "ממשלת השינוי ירדה מהפרק". הביטוי לזה היה בציוץ
שפרסם בועז גולן: "ממשלה עם רע"מ, כך לא נוכל לנצח את המלחמה". זה גם יצא
בפרסום בעיתונות. בנט אמר לי: " אני מבקש שתחדל מהופעות בתקשורת, תחדל
מלהתבטא ותחזור למקומך בימינה". אמרתי: "בחפץ לב, אין לי שום עניין". הייתה
הרבה תשומת לב ציבורית סביב המהלך, במשך השבוע הזה היו בקשות לצייץ נגד
בצלאל סמוטריץ' ואחרים, הכול במטרה שתקום ממשלת ימין. אז צריך ללחוץ על
סמוטריץ' וצריך פה וצריך שם, ושיתפתי פעולה באופן מלא ומוחלט עם בקשות
המפלגה עד שגיליתי דרך הטלגרם של עמית סגל שבעצם יש מגעים להקמת ממשלת
השינוי גם בכל מהלך מבצע שומר החומות. כתבתי לנפתלי בנט: זה לא רק שרימית
את כל עם ישראל, אתה רימית אותי גם ברמה האישית.

אני רוצה לומר מה השיא: עשינו פה כינוס חירום של תושבי לוד, עכו ורמלה על
רקע האירועים הקשים של מבצע שומר החומות. היו מעשי לינץ', אנשים נהרגו,
אנשים נפצעו באורח אנוש. ביקשתי להחריג את דיון החירום במבצע שומר החומות
ושאליו תוכל לבוא התקשורת. לא כדי שאני אדבר, כדי שמאיר ליוש מלוד יוכל
לדבר, כדי שתושבי עכו יוכלו לדבר. אמרתי שאני מבקש, לא בשבילי. אמרו: "
אנחנו אוסרים עליך להביא תקשורת לכנס הזה כי זה לא תורם להקמת ממשלה
לאומית". שנבין רגע את האירוע.

צריך להבין שהחשש הכבד ביותר של מצביעי ימינה, והיו לי על זה שיחות אישיות
עם חברים ושיחות זום עם חיילים לפני גיוס ששאלו בזום ואמרו: "אנחנו מפחדים
שאם נצביע לימינה אתם תלכו עם השמאל". אמר בנט בזום הזה: "מה פתאום, אין,
לא נלך עם השמאל ולא נאפשר ללפיד". אחד התומכים הכי נלהבים של ימינה ואחד
המבקרים הכי חריפים של נתניהו, שהוא גם אישיות ידועה בתקשורת – יותם זמרי –
התיר לי להראות לכם את הלך הרוח של הדברים. הוא כתב, זו התכתבות שלו עם
נפתלי בנט: "שמע, אני לא בקיא ברזי הפוליטיקה הפנימית. מה שאותי מפחיד זה
שאגלה בסוף שהצבעתי לאידיאולוגיה הפוכה משלי, בגלל זה לא הצבעתי נתניהו
בחמש מערכות הבחירות האחרונות. אני חוזר ואומר בכל שידור שכל מנהיג שרואה
בעצמו איש ימין וימנע הקמת ממשלה ימנית בעידן כזה – עם איראן, מינויים בבית
המשפט, ארצות הברית ומה שקורה שם – הוא פשוט פושע". עונה לו נפתלי בנט:
"סמוך עלי, יותם". "סומך בעיניים עצומות" – אומר לו יותם זמרי – " אבל אני
מפחד, מה לעשות, אני מדור 'דין נצרים כדין תל-אביב' ". "אני מבטיח לך שלא
אאכזב אותך". ואז הוא עושה ריפליי ל-"אני מפחד מדין נצרים כדין תל אביב"
כדי להדגיש את ההבדל בינו לבין שרון: "יש לי אלוהים".

<< דובר >> משה אבוטבול (ש"ס): << דובר >>

אלוקים אחרים.

<< דובר >> אורית מלכה סטרוק (הציונות הדתית): << דובר >>

של האסלם, אולי.

<< דובר >> יצחק פינדרוס (יהדות התורה): << דובר >>

לא תעשה לך אלוקים אחרים.

<< דובר >> יריב לוין (הליכוד): << דובר >>

חרפה.

<< דובר >> עמיחי שיקלי (ימינה): << דובר >>

אין לך אלוהים, נפתלי בנט. סיימתי.

<< יור >> היו"ר איתן גינזבורג: << יור >>

תודה רבה לחבר הכנסת שיקלי. חברי הכנסת, אני מבקש מכם לכבד את המעמד ואת
הכנסת.

<< דובר >> דוד אמסלם (הליכוד): << דובר >>

העמדת לי דמעות בעיניים, נשבע לך, אני לא מאמין, אני מתרגש.

<< יור >> היו"ר איתן גינזבורג: << יור >>

אנחנו רוצים - - -

<< דובר >> משה אבוטבול (ש"ס): << דובר >>

רחשי העם.

<< דובר >> אופיר כץ (הליכוד): << דובר >>

אזרחי ישראל מוחאים לו כפיים.

<< דובר >> משה אבוטבול (ש"ס): << דובר >>

עם ישראל במיטבו.

<< יור >> היו"ר איתן גינזבורג: << יור >>

אני מודה לכם.

<< דובר >> עמיחי שיקלי (ימינה): << דובר >>

אני מבקש שימשיך אותי יריב לוין.

<< יור >> היו"ר איתן גינזבורג: << יור >>

אני רוצה לפתוח את הדיון בקרב חברי הכנסת.

<< דובר >> עמיחי שיקלי (ימינה): << דובר >>

אשמח, אדוני, אם יריב לוין יוכל להיות הראשון, יש לכך היבטים משפטיים.

<< יור >> היו"ר איתן גינזבורג: << יור >>

שנייה, תן לי, בכל זאת. חברי הכנסת יוכלו להתייחס לדברים שנשמעו כאן ככל
ששמעו והצליחו לשמוע ולהתייחס. אני מבקש לומר את הדברים בתמציתיות מכיוון
שאנחנו רבים. בסופו של יום, אני מזכיר, בניגוד לדיון שהיה בעניין חבר הכנסת
חיים כץ ובו נכחו 30 חברי כנסת וכולם בעלי זכות הצבעה וחברי ועדה בעת ההיא,
אנחנו נמצאים כאן בסיטואציה טיפה שונה ולכן אני מבקש לומר את הדברים, לנסות
ולשכנע את החברים, אבל לנסות ולומר את זה בתמציתיות ככל הניתן.

<< דובר >> שלמה קרעי (הליכוד): << דובר >>

לא רק שדרסתם את הזכות שלנו לדבר, עכשיו אתה גם אומר לנו לקצר.

<< יור >> היו"ר איתן גינזבורג: << יור >>

כן, גם עכשיו. ככל שהדברים יתארכו אצטרך לעצור ולהגביל בזמן. לבקשת חבר
הכנסת שיקלי אבקש מחבר הכנסת יריב לוין לפתוח בדברים, בבקשה.

<< דובר >> יריב לוין (הליכוד): << דובר >>

תודה, אדוני היושב-ראש, נוכח בקשתך לקצר אני אמעיט למינימום התייחסות
להיבטים הציבוריים, חבר הכנסת שיקלי עשה זאת בצורה הכי מדויקת ומרגשת
שיכולה להיות. אשתדל גם להעיר כמה נקודות לפחות בהיבט העובדתי והמשפטי
שבעיני הם הכרחיות ונחוצות למקרה שלנו. צריך לומר שהדיון הוא בעניינו של
חבר הכנסת שיקלי אבל יש לו השלכות כבדות משקל על הכנסת כולה, על מוסד
הכנסת, על מעמדו של חבר כנסת. לא בכדי לאורך השנים נעשה שימוש במשורה
ובפרשנות מצמצמת בסמכות הדרקונית של הכרזה על חבר כנסת כפורש מסיעתו. נדמה
לי שמה שמבקשים לעשות כאן הוא לייצר דבר שעומד בניגוד מוחלט לכל הרעיון
שביסוד המנגנון הזה של פרישה. לפני שאגע בזה, אני חושב שצריך לומר כבר בפתח
הדברים שהבקשה הזו נגועה בשיהוי כבד שפוסל אותה על פניה.

נדמה לי שזה לא מקרה שהבקשה הוגשה מיד לאחר ההחלטה שקיבלה חברת הכנסת סילמן
ולא קודם, והיא נראית יותר כאקט של חיסול חשבונות פוליטי ולא של החלטה
עניינית. אחרת אין שום הסבר מדוע לא נעשה ניסיון כזה קודם. אגב, אני מוכרח
לומר, השר כהנא לא ניסה להסביר מדוע השתהה ראש הממשלה בנט עם העניין הזה עד
עכשיו. יתרה מכך, מהדברים של השר כהנא עולה שהוא ואחרים אפילו נתנו לחבר
הכנסת שיקלי להבין שהם יודעים לחיות עם ההתנהלות שלו ולא רואים בו פורש. הם
לא טרחו לפנות אליו, לא טרחו להזהיר אותו, ובוודאי שלא פעלו בסמוך לאירועים
שלשיטתם – כמובן שאני חולק על כך – מקימים את העילה להכריז עליו כפורש.
נדמה לי שדי בכך כדי להבין שמדובר בניצול לרעה של מנגנון חריג זה, בוודאי
בדבר שפוסל את הבקשה מיסודה.

שנית, צריך לומר שמטרת הסעיף שאנחנו עוסקים בו ברורה והוצגה באופן חד וברור
בדיון שהתקיים במליאת הכנסת בהצעת חוק-יסוד: הכנסת בנושא המדובר. אני מבקש
לצטט דברים שאמר שם אוריאל לין, יושב-חוק ועדת החוקה, חוק ומשפט דאז: "
ברקע החוק עומדת התופעה שהתרחשה במדינת ישראל שנים רבות, תופעת הכלנתריזם,
שהגיע לשפל בשנת 1990 לאחר הפלת ממשלת האחדות הלאומית. המנדט שאותו מקבלים
חברי הכנסת בנאמנות מהציבור הרחב שימש כדי להפיק טובות הנאה תוך הפרת אמון
ציבור הבוחרים. זה הרקע העובדתי וזה מה שהחוק רוצה לפתור". נדמה לי שאין
חולק וגם לא נמצאה טענה שחבר הכנסת עשה כאן משהו למען טובת הנאה אישית
וברור לחלוטין שלא כך הם פני הדברים.

אני יכול לצטט דברים ברורים נוספים שאמר חבר הכנסת לין בדיון שנערך בוועדת
החוקה, חוק ומשפט בזמן הכנת החוק לקריאה השנייה והשלישית. נאמר כך: " נוצרה
תופעה חמורה בחיים הציבוריים שלנו והיא גם הולידה בקרב הציבור תחושה של
בוז, גועל ושאט-נפש מכל התנהגותה של המערכת הפוליטית. בשיטת הבחירות אצלנו,
כשאדם נמצא ברשימה מפלגתית כלשהי, הוא לא מקבל את הקולות באופן אישי, הוא
מקבל את הקולות על היותו חבר ברשימת מועמדים. אם מצביעי הליכוד, למשל,
נותנים לליכוד 40 מנדטים וחבר מסיעת הליכוד מחליט שתמורת טובות הנאה אישיות
– שריון בכנסת הבאה, תפקיד של שר וכולי – הוא עובר למחנה הנגדי, הרי שהוא
מועל באמון ציבור הבוחרים שנתן לו את קולו". זאת הייתה המטרה ועל זה דובר.
אף אחד לא העלה בדעתו את השימוש הציני שמנסים לעשות עכשיו בסעיף. אין כאן
תמורה, יש כאן רק ויתור על טובות הנאה שיכול היה לקבל לו היה מצטרף לממשלה.

אני רוצה לומר עוד דבר: אנחנו עוסקים בפגיעה אנושה לא רק של בזכויות יסוד
של חבר כנסת אלא גם בזכות של הציבור, שחבר כנסת יוכל לפעול באופן חופשי את
ציבור בוחריו. אנחנו עוסקים ביכולת של כל אחת ואחד מאיתנו לעמוד על הדרך
האידיאולוגית שלשמה נבחר אם ייקלע למצב כפי שנקלע חבר הכנסת שיקלי. נדמה לי
שבמקרה הזה קבלת הבקשה תהווה לא רק פגיעה בחבר הכנסת שיקלי ובזכויותיו אלא
הרבה מעבר לכך. בעניין הזה אני רוצה לומר עוד דבר חשוב: אין זה סוד שאני
מבקר חריף של התערבותה הבוטה של מערכת המשפט בעבודת הכנסת, אני חושב שהדבר
פסול וצריך להיפסק. לכן, למשל, אני חושב שכל התערבות של המערכת המשפטית
בסוגיות כמו סוגיית החסינות היא פסולה מיסודה, כי למה נועדה החסינות? היא
נועדה להגן על חבר הכנסת ועל מוסד הפרלמנט אל מול ניסיון של רשויות אחרות
להצר את צעדיו ולפגוע בו באמצעות הכוח שלהם יש.

כשאתה נותן לבית המשפט זכות לבטל את ההחלטה של הפרלמנט – אתה הופך את
החסינות לעפר ואפר. עם זאת, יש נושא אחד שבו חייבת להיות ביקורת שיפוטית,
ואת הדבר זה איני אומר לראשונה. אמרתי זאת בוועדת השרים לחקיקה כאשר סיעת
ישראל ביתנו ביקשה לקדם הצעת חוק שתקבע שאין ערעור לבית משפט על החלטה של
ועדת הבחירות המרכזית לפסול מועמד, עם כל הביקורת שלי על הפסיקה של בית
המשפט העליון בעניין הזה. עמדתי שם כחומה בצורה ומנעתי את אישור החוק הזה
שעמדת הממשלה הייתה להתנגד לו. יש סכנה גדולה שהכוח הזה, שנתון בידי המערכת
הפוליטית, לקצץ את הרגליים של יריבים פוליטיים ולמנוע מהם להתמודד, ולמנוע
מהם לרוץ לבחירות הוא דבר שלא יכול להישאר בתוך המערכת הפוליטית ועליו
חייבת להיות ביקורת שיפוטית, כי אחרת הוא עלול להיות מנוצל לרעה. לכן,
בצדק, החוק קובע שעל ההחלטה שתתקבל כאן תהיה ביקורת שיפוטית.

כל זה מטיל עלינו אחריות מיוחדת. אנחנו לא יכולים להגיד לעצמנו: "בסדר,
אנחנו נצביע לפי החלטות פוליטיות כאלה ואחרות, מקסימום בית המשפט יתקן את
ההחלטה". זה לא לכבודה של הוועדה, זה לא לכבודה של הכנסת ואני חושב שזו גם
התפרקות מהאחריות שמוטלת על באופן אישי על חברי הוועדה. דווקא משום שזה
המצב, אני חושב שאנחנו נדרשים לאיפוק, ריסון וזהירות, וכן למבחנים מחמירים
ומצמצמים. אני מוכרח לומר בסוגריים שיש לי שוב אכזבה קשה ממה שנכתב כאן על
ידי הייעוץ המשפטי. נדמה לי שהדברים הללו היו צריכים להיכתב ולהיאמר בצורה
הברורה ביותר והמפורשת ביותר ולעמוד לנגד עיני חברי הכנסת כדי שלא ייכשלו
במשימה הקשה שמוטלת על חברי הוועדה.

אגיד בהקשר הזה עוד דבר - - -

<< יור >> היו"ר איתן גינזבורג: << יור >>

משפט אחרון, בבקשה.

<< דובר >> יריב לוין (הליכוד): << דובר >>

לא, לא, אדוני היושב-ראש, יש לי פה שורה של טיעונים משפטיים. כפי שאתה שם
לב, אני מדבר בקיצור, אני מדבר לגוף העניין, לטענות משפטיות שחייבות בפני
הוועדה. אני עושה את זה, כפי שביקש חבר הכנסת שיקלי, על מנת להשלים טיעונים
שנאמרו על ידו. אני חושב שאם זה ייקח עוד כמה דקות לא יקרה אסון. להיפך,
אני חושב שאם הדברים לא ייאמרו ולא יישמעו כאן יכול להיות שתתקבל החלטה
שאולי אנשים יגידו שאם היו יודעים בדיעבד אזי היו עושים אחרת.

אני רוצה לומר עוד דבר: מי שתהה למה הקמנו קול זעקה על האופן שבו הורכבו
ועדות הכנסת מבין היום עד כמה המהלך שנעשה היה בעייתי ופסול והוא מקרין גם
על החלטה זו. אז מילא, כשזה נעשה בכל מיני החלטות אחרות, אבל כשמדובר
בהחלטה כל-כך דרמטית, כל-כך משמעותית, בזכויות של אדם, החלטה שאין לה המשך
במליאת הכנסת ושמתקבלת בוועדה בהרכב חסר, מעוות, שלא מייצג את מערך הכוחות
בכנסת בשום צורה ואופן – אני חושב שגם הדבר הזה פוגם פגם מאוד קשה בהחלטה
ובהליך.

לא רק זה, לצערי הרב, חלק מחברי הכנסת שביקשו להיות פה לא יכולים בכלל
להגיע לדיון מכיוון שהוא נקבע לפגרה. הדבר הזה אינו טכני אלא מהותי, מה גם
שלא הייתה שום סיבה ואין בעניין זה שום דחיפות. אני רוצה לומר לך, אדוני ,
ישבתי שנים ארוכות על הכיסא שאתה יושב עליו עכשיו. ב-20 באפריל 2012, כאשר
התנהל כאן דיון בבקשה של חבר הכנסת מופז להכריז על חברי כנסת מסיעת קדימה
כפורשים, ועדת הכנסת דחתה ברוב גדול את הבקשה ובהצבעה של חברי כנסת רבים
שלא היו דווקא מהמקורבים למפלגת קדימה בדרך כלשהי, ונהגה בזהירות. כאשר
שאלו אנשים על מועד הדיון אמרתי את הדברים הבאים: " הייתה לי התלבטות לא
פשוטה בסוגיה" – והמשכתי ואמרתי – " אנחנו נמצאים ערב יציאה לפגרה, היה
ברור שבלתי-ניתן לקיים דיון שכזה בפגרה מכיוון שאנשים יאמרו, בצדק, שנבצר
מהם להיות נוכחים. אני חושב שטענתם תהיה חייבת להתקבל". את זה אמרתי
כשישבתי שם, לא פה.

<< יור >> היו"ר איתן גינזבורג: << יור >>

כמה זמן עבר מהיום שביקשו עד קביעת הדיון?

<< דובר >> יריב לוין (הליכוד): << דובר >>

את זה אמרתי שם, לא פה - - -

<< יור >> היו"ר איתן גינזבורג: << יור >>

חבר הכנסת לוין, מן ההגינות הוא להזכיר גם את הדבר זה, זה היה למחרת היום.

<< דובר >> יריב לוין (הליכוד): << דובר >>

אדוני היושב-ראש, לכן כשמתבקשת בקשת דחייה בנסיבות האלה - - -

<< דובר >> יצחק פינדרוס (יהדות התורה): << דובר >>

אנחנו מדברים על יום אחרי פסח.

<< יור >> היו"ר איתן גינזבורג: << יור >>

לא, המועד שמדבר עליו יריב לוין היה פחות מ-24 שעות דיון.

<< דובר >> יצחק פינדרוס (יהדות התורה): << דובר >>

וכמה זמן היה עכשיו, מחול המועד, אתם פסיכים? עברו 24 שעות מהחג.

<< יור >> היו"ר איתן גינזבורג: << יור >>

רק צריך להציג את התמונה במלואה.

<< דובר >> יצחק פינדרוס (יהדות התורה): << דובר >>

אתם חיים בסרט, חיים בתיאטרון.

<< דובר >> יריב לוין (הליכוד): << דובר >>

אני מבקש להמשיך.

<< דובר >> רם שפע (העבודה): << דובר >>

הייתה התראה של מעל שבועיים וחצי - - -

<< דובר >> יצחק פינדרוס (יהדות התורה): << דובר >>

לא נכון.

<< דובר >> רם שפע (העבודה): << דובר >>

שביעי באפריל.

<< יור >> היו"ר איתן גינזבורג: << יור >>

חברים, הערתי הערה מסוימת לחבר הכנסת לוין, תנו לו להמשיך, בבקשה.

<< דובר >> רם שפע (העבודה): << דובר >>

- - -

<< דובר >> יריב לוין (הליכוד): << דובר >>

המקרה שלנו איננו דומה בשום אופן לשני המקרים שבהם הוועדה החליטה לאשר
פרישה. המקרה הזה הוא חסר תקדים, גם בגלל ההיבטים האידיאולוגים שתיאר כאן
היטב חבר הכנסת שיקלי, גם בגלל ההבטחות שהופרו, הניסיון להובילו למקום שבו
הוא יצטרך ללכת יום-יום ברחוב ולמצוא אנשים שיגידו לו: "רימיתי אותי ושיקרת
לי". מה רוצים, לחייב אותו להיות שם? יש כאן עוד אלמנט שהוא אלמנט חשוב
מאוד. החוק נועד למנוע מצב של קבלת טובת הנאה על ידי חבר כנסת בודד שעושה
מהלך בניגוד לעמדות הבוחרים וכולי. אז דיברנו קודם על הצד של טובת ההנאה
שלא קיים, אבל יש גם צד נוסף – ההסתכלות היא על כך שכאשר המעשה נעשה על ידי
אדם אחד בודד, חזקה, כנראה, שמה שהוא טוען שהוא שינוי מוחלט בקו המפלגה או
של הסיעה איננו מדויק. לכן גם הוחלט שאם יש מספר יותר גדול של אנשים
שהולכים ביחד מאפשרים להם להתפלג בלא שום סנקציה, מתוך הנחה שכאשר מדובר
בקבוצה הרי שכאן באמת יש ראייה לכך שיש מחלוקת אמיתית ויש סיבה אמיתית
למהלך.

עכשיו, תראו, אם אנחנו מסתכלים על המועמדים ברשימת ימינה, מתוך 19 המועמדים
הראשונים ברשימת ימינה – ואני מבקש מהשר כהנא, כדי שלא אטעה אף אחד, אתה
בקיא ממני ברשימת ימינה, אם טעיתי במשהו תקן אותי. אקבל כל תיקון בכבוד
ובהבנה.

<< דובר >> יואב בן צור (ש"ס): << דובר >>

תגיד שהכול נכון לעכשיו.

<< דובר >> יריב לוין (הליכוד): << דובר >>

מספר שלוש ברשימה לא יכול היה לסבול את מה שהיה, התפטר, והדברים שאמר גם
צוטטו. מספר 8 ברשימה פרשה מהקואליציה. מספר 10 ויתר על מקומו ברשימה נוכח
כל מה שקרה. מספר 13, 15, 17,19 אמרו את דברם גם בכתב, גם בעל-פה, גם
בהודעות שחבר הכנסת שיקלי הביא כאן בפני הוועדה. ביחד עם חבר הכנסת שיקלי,
שמונה מתוך 19 – מספר מדהים – כבר אמרו את דברים עד עכשיו. הם סבורים שמה
שהוא עשה איננו מעשה יחיד, זו לא הפרשנות הסובייקטיבית שלו להתחייבויות או
לדברים, אלא זה מצב הדברים כפי שהם רואים אותו כקולקטיב – כמעט מחצית
המועמדים.

אומר יותר מזה, אדוני היושב-ראש, גם מספר שש ברשימה, חבר הכנסת אורבך –
שאני משתתף בצערו ובצער המשפחה כולה – עוד לפני הטרגדיה הזו שקרתה הוא לא
רצה לנהל את הדיון ולא במקרה. מה שעוד יותר מדהים הוא שמספרי 2,6,7 ברשימה
התכנסו רק לא מזמן ובאופן פומבי החליטו שמתכנסים ויעשו בלוק טכני על מנת
לנהל משא ומתן עם האופוזיציה.

<< דובר >> מיכאל מלכיאלי (ש"ס): << דובר >>

בנט נשאר לבד.

<< דובר >> יריב לוין (הליכוד): << דובר >>

אני שואל, אדוני היושב-ראש, תמורה וטובת הנאה אין, ואי-אפשר להסתכל עד
המהלך כמהלך יחידני, לכן אין שום דרך בעולם לטעון שאפשר להפעיל את הסעיף.
אני רוצה לפנות באופן אישי למספר חברי כנסת. חבר הכנסת בגין אינו כאן?

<< קריאה >> קריאות: << קריאה >>

הוא כאן.

<< דובר >> יריב לוין (הליכוד): << דובר >>

סליחה, לא ראיתי. אני שמח שאתה כאן.

<< דובר >> משה אבוטבול (ש"ס): << דובר >>

המצפן, המצפן.

<< דובר >> יריב לוין (הליכוד): << דובר >>

חבר הכנסת בגין, אני עושה זאת בלי ציניות וביראת כבוד: אני חושב שלאורך
שנים ארוכות הדגשת את החשיבות של הדמוקרטיה, את החשיבות של המילה של הנבחר
לבוחר, את החשיבות של חופש הביטוי. אף אחד מהדברים הללו לא מתחבר עם הצבעה
היום על מנת להכריז על אדם שפעל באופן ענייני ושלא על מנת לקבל משהו כפורש.
אני רוצה לפנות אליך, חבר הכנסת טור-פז, אתה איש חינוך בעל קריירה חינוכית
מפוארת. מה תאמר לתלמידים, איך תסביר את ההחלטה היום, באיזו זכות מוסרית
תבוא ותחנך תלמידים? למה תחנך אותם, שמי שנוהג בדך שבה נהג חבר הכנסת
שיקלי, גם אם הוא בצד פוליטי אחרי משלך, אז אנחנו נעניש אותו ונקצץ את
כנפיו?

הייתה כאן חברת כנסת מסיעתך, חברת הכנסת בן ארי, היא הייתה הגונה מספיק כדי
לומר שהיא לא יכולה וידה לא תהיה בדבר הזה, אז אתה התנדבת להחליף אותה?

<< דובר >> השר לשירותי דת מתן כהנא: << דובר >>

היא אמרה בפירוש שזה לא העניין.

<< דובר >> יצחק פינדרוס (יהדות התורה): << דובר >>

עוד שקר שלך.

<< דובר >> מיכאל מלכיאלי (ש"ס): << דובר >>

- - - שהבוס - - -

<< יור >> היו"ר איתן גינזבורג: << יור >>

חבר הכנסת מלכיאלי, אתה רוצה - - -

<< דובר >> אופיר כץ (הליכוד): << דובר >>

אבל למה אתה פונה למלכיאלי, הם הפריעו לו.

<< יור >> היו"ר איתן גינזבורג: << יור >>

- - - ביקשת לדבר, אני לא חושב שחבר הכנסת יריב לוין צריך עזרה ממי מחברי
הכנסת.

<< דובר >> יצחק פינדרוס (יהדות התורה): << דובר >>

אין לך אומץ להסתכל לאף אחד בעיניים - - -

<< דובר >> רם שפע (העבודה): << דובר >>

כל מילה שנאמרת כולכם צועקים.

<< יור >> היו"ר איתן גינזבורג: << יור >>

חבר הכנסת לוין, אני מבקש שתסיים.

<< דובר >> יריב לוין (הליכוד): << דובר >>

אני מאוד קרוב לסוף.

<< יור >> היו"ר איתן גינזבורג: << יור >>

בבקשה.

<< דובר >> יריב לוין (הליכוד): << דובר >>

אני רוצה לפנות לחבר הכנסת שפע: ידידי, אתה יודע שלא ממש הסכמתי עם הפעולות
שעשית בקדנציה הקודמת אבל תמיד כיבדתי אותן. אני חושב שזה לא מקרה שבקשות
הפרישה שהוגשו הן בקשות של מפלגות צעירות יחסית. גם מפלגת העבודה וגם
הליכוד, שסבלו לאורך שנים ארוכות מהרבה בעיות בניהול קואליציות ברשותן או
שהיו שותפות להן, ידעו תמיד לכבד את זה שיש קו אדום שלא חוצים. הרי צבר
המעשים שאתה באופן אישי עשית בקדנציה הקודמת, די היה בהם להכריז עליך כפורש
לו מישהו היה רוצה לעשות את זה, בטח ובטח לעומת חבר הכנסת שיקלי. אבל אני
יודע שאתה פעלת על פי צו מצפונך, אפילו יש בסיס לטענה שעשית דברים שזה מה
שהובטח לבוחרים כאשר יצאתם לדרך בבחירות הקודמות. איך היית מרגיש לו חבר
הכנסת שיקלי היה מרים יד כדי להפריש אותך. אני חושב שזה דבר לא ראוי. אני
רוצה להזכיר שמפלגת העבודה הייתה בכנסת ה-18 במצב ששורה של חברי כנסת
מהבכירים והמכובדים שלה הצביעו באופן שיטתי נגד הממשלה ועשו זאת כל הזמן,
ואף אחד לא חשב לעשות מהלך שכזה. הוזכר כאן קודם עניינה של חברת הכנסת מירב
מיכאלי שהכנסת אפילו העריכה את פועלה ובחרה בה לוועדה למינוי דיינים
בקדנציה הקודמת ואף אחד לא חשב שצריך למנוע ממנה ולהטיל עליה סנקציות.

אני אומר לך, אדוני, לפני שאתכנס לסעיף האחרון, העניין הזה נמצא בידיך. אני
חושב שטוב תעשה אם תסיים את הדיון, תשמע את כולם, לא תקיים הצבעה ונחשוב
כולנו אם אפשר למצוא דרך כדי לא לעשות מעשה שהוא לא הוגן ולא ראוי, שהוא
חסר תקדים, שיש סיכוי עצום שייפסל בסופו של דבר בבית המשפט וימיט חרפה
גדולה על הכנסת, שפוגע בכנסת כמוסד, פוגע בציבור, פוגע ביכולת שלנו ושל מי
שיבוא אחרינו לעשות כאן את תפקידנו ללא מורא, זה גם עושה עוול אישי ענק
לאדם שפעל ביושרה ובאומץ לב, בדיוק כמו שכל אחד מאיתנו היה רוצה לראות
נבחרי ציבור פועלים.

אסיים בדבר האחרון והמשמעותי ביותר: שאל כאן חבר הכנסת שיקלי בצדק מי פרש
ממי. פה לא צריך סקרים ולא צריך שום דבר כדי להבין מי נשאר במקומו ומי הלך
בדרך אחרת. אבל גם ברמה הטכנית, וצריך להזכיר את הדברים, בנוסף לשיהוי, חבר
הכנסת שיקלי לא הוזמן לישיבות סיעה באופן שיטתי, הוא לא קיבל מכסות להגיש
הצעות חוק מטעם סיעתו, הוא ביקש כל הזמן לעשות תיקון מבפנים בתוך ימינה
וידו המושטת נדחתה. אפילו, כמו שגילינו פה, השר כהנא נתן לו להבין, או
אחרים, שמבינים אותו ומשלימים עם כך שבכל זאת יש מישהו בימינה שנאמן לדרך
ופועל כפי שהוא פעל. לכן, הקביעה העובדתית הפשוטה היא שחבר הכנסת שיקלי לא
פרש ולא התכוון לפרוש, ולא רוצה לפרוש, ולא רצה לפרוש. מכל הסיבות הללו אני
מפציר בך, אדוני, אל תנצלו רוב אוטומטי, אל תעשו את זה. יש מאבק פוליטי ויש
חילוקי דעות, זה בסדר גמור. בואו ננהל את המאבק כמו שניהלו אותו כל השנים,
בצורה הוגנת לכבודו של בית זה, תודה.

<< יור >> היו"ר איתן גינזבורג: << יור >>

תודה, חבר הכנסת יריב לוין, על הדברים, וכן על הייצוג הראוי שהענקת לחבר
הכנסת שיקלי. חבר הכנסת פינדרוס, אתה חבר ועדה, אתה רוצה לומר משהו?

<< דובר >> יואב קיש (הליכוד): << דובר >>

אתה עוקף את התור?

<< יור >> היו"ר איתן גינזבורג: << יור >>

פשוט לא היית פה.

<< דובר >> יואב קיש (הליכוד): << דובר >>

אז חזרתי.

<< יור >> היו"ר איתן גינזבורג: << יור >>

בבקשה, חבר הכנסת קיש.

<< דובר >> יואב קיש (הליכוד): << דובר >>

אני רוצה להתייחס לשלושה דברים ואהיה ענייני. אני חושב שיש הסכמה מלאה של
כל חברי הוועדה לכך שאין תמורה, ואז יש שאלה מהותית לגבי הפרישה
האידיאולוגית. מדובר בשאלה פתוחה, השאלה מי פרש מעמדות ימינה. קיבלנו פה
תשובה מלאה גם לכל הטענות. לצערי לא שמנו את עורך הדין בוסי עד הסוף אבל
אני חושב שזו שאלה קריטית. אני רוצה לגעת בטענה המרכזית ופה אני פונה
אלייך, עורכת הדין ארבל אסטרחן. אתם מסתמכים על מילה אחת ומשבשים את מהות
החוק. המילה שאתם משתמשים בה, אקרא את הנוסח.

<< דובר >> ארבל אסטרחן: << דובר >>

"לרבות".

<< דובר >> יואב קיש (הליכוד): << דובר >>

אכן. מאיפה זה בא? "פרישה מסיעה לרבות הצבעה במליאת הכנסת שלא בהתאם לעמדות
הסיעה, ואולם, הצבעה כאמור לא תיחשב לפרישה אם חבר הכנסת לא קיבל תמורה בעד
הצבעתו". עכשיו, החוק מאוד ברור, תיארנו לכם שחוק זה הגיע למליאה בשתי
גרסאות שונות, הראשונה אומר שגם אם לא קיבל תמורה – שזו משמעות "לרבות" –
היא הגרסה שתחשב. הגרסה אמרה שאם לא קיבל תמורה אין מדובר בפרישה. הכנסת
הכריעה 80-4, השאלה היא לא שאלה של פרשנות משפטית. לקחתם את מהות החוק,
סירסתם אותה לחלוטין והפכתם את המטרה שלשמה חוקק החוק באמצעות פרשנות
משפטית מעוותת שאולי עשה אות אייל ינון או מי לפניו, אבל איך אמר בוסי? זה
לא יכול להיות שאם טעינו פעם אחת אנחנו ממשיכים לשכפל את הטעות. אנחנו
עכשיו שמנו לב לדבר. אני לא הייתי מודע לכך, אני חייב לומר.

הרי מה קרה פה, תבינו את האירוע, מה המשמעות של תמורה? אם אתה קואליציה
ואתה רוצה לקחת חבר כנסת מהאופוזיציה אליך, אתה נותן לו תמורה, מביא אותו
לקואליציה, אבל אתה רוב קואליציוני אז אתה דואג שלא תהיה לו פרישה. אם זה
ההיפך, היית חבר כנסת בקואליציה, לא קיבלת תמורה, החוק היה אמור להגן עליך.
בגלל שעזבת את הקואליציה אז אתה פה – בגלל הפרשנות שלכם – הופך להיות פורש.
מה קרה? נוצר מצב אבסורדי שלקחתם חוק מהותי ועקרוני והפכתם אותו לחוק
פוליטי בניגוד לכוונת המחוקק. אפשרתם לרוב לשחק בנושא התמורה כי "לרבות" זה
מעבר לתמורה. אבל היה דיון מלא במליאה, 80-4, נגמר, יש תמורה – פרישה, אין
תמורה – אין פרישה. המילה "לרבות" אינה משנה את מהות החלטת מליאת הכנסת,
אפילו לא הוועדה הזו.

מה עשיתם? בזה שהחלטתם כייעוץ משפטי סירסתם כנסת שלמה, סירסתם חוק. ייעוץ
משפטי קלוקל לוקח חוק שברור לכולם לפי קריאה ומחליט להפוך אותו. בעיני
מדובר בזוועה משפטית שלא ראיתי ואני קורא לך לחזור בך מהפרשנות השגויה הזו.
מהות העניין – ואני אומר בצורה הברורה ביותר, כולל כל הדיון שנעשה – מי שלא
קיבל תמורה ופורש בגלל עניין אידיאולוגי, אין הדבר מהווה פרישה לפי מהות
החוק ואני מבקש שתחזרו בכם מהדבר של "לרבות". זו מהות העניין, לא צריך
לחזור על העניין שהיה במליאה 80-4.

<< דובר >> רם שפע (העבודה): << דובר >>

אני רק רוצה להקריא - - -

<< דובר >> יואב קיש (הליכוד): << דובר >>

לא סיימתי את דבריי.

<< דובר >> רם שפע (העבודה): << דובר >>

פשוט בעבר אמרת שזו החלטה - - - אי-אפשר להתעלם מזכויות - - -

<< דובר >> יואב קיש (הליכוד): << דובר >>

אדוני, אני מבקש שתיתן לי את הזכות להשלים את דבריי. למה כשאנחנו מדברים אז
מפריעים.

<< דובר >> רם שפע (העבודה): << דובר >>

לא - - -

<< דובר >> יואב קיש (הליכוד): << דובר >>

אני לא רוצה שתפריע לי, דבר בזמן שיינתן לך.

<< דובר >> רם שפע (העבודה): << דובר >>

אני רוצה לשאול אותך שאלה.

<< דובר >> יואב קיש (הליכוד): << דובר >>

לא, אני לא רוצה לדבר איתך עכשיו. ישיבתי פה שמונה שעות בשביל שלוש דקות
דיבור והוא מפריע לי.

<< יור >> היו"ר איתן גינזבורג: << יור >>

חבר הכנסת קיש - - -

<< דובר >> רם שפע (העבודה): << דובר >>

- - -

<< דובר >> יואב קיש (הליכוד): << דובר >>

אני מדבר ענייני - - - אני רוצה לומר שני דברים קצרים. דיברתם מאיפה זה
הגיע, רק לפני שעה קלה חבר הכנסת טופורובסקי התראיין ברדיו ואמר שאם סילמן
תפעל נגד הקואליציה צריך להדיח גם אותה. זה היה במהלך הדיון, הוא יכול
להכחיש או לא, אני חושב שזה מה שאמרו לי.

<< דובר >> בועז טופורובסקי (יש עתיד): << דובר >>

אקבל זכות דיבור ואתייחס.

<< דובר >> יואב קיש (הליכוד): << דובר >>

שתבינו את המהות של הדבר הזה.

<< יור >> היו"ר איתן גינזבורג: << יור >>

נא לסיים.

<< דובר >> יואב קיש (הליכוד): << דובר >>

הכול ענייני, באמת ענייני.

<< יור >> היו"ר איתן גינזבורג: << יור >>

לא אמרתי שלא.

<< דובר >> יואב קיש (הליכוד): << דובר >>

היה ציטוט של סיעת ימינה לפיה הליכוד לא מינה חברים לוועדה כי זה אינטרס
שלנו. אני רוצה לומר בצורה הכי ברורה שגם אם היינו ממנים חברים, הוועדה
איננה מייצגת את הבחירה הדמוקרטית. אנחנו באירוע ארוך טווח בנושא הרכב
הוועדות. החלוקה בין אופוזיציה לקואליציה בוועדה עומדת על 9-6. זו חלוקה לא
הגיונית שאינה מייצגת. החלטנו לא למנות כי אם היינו ממנים זה לא היה משנה
כלום כי דאגתם לזה בגלל הרוב הזעום - - -

<< דובר >> יצחק פינדרוס (יהדות התורה): << דובר >>

אבל אין החלטה - - -

<< דובר >> יואב קיש (הליכוד): << דובר >>

אני מציע, אדוני, כמו שבהקמת החוק היה דיון שעלה למליאה, גם פה אני רוצה
לבקש שההחלטה על הנושא של הוועדה תעלה למליאת הכנסת שהיא היחידה שמייצגת את
הכנסת, ולא הוועדה הזו שבה גזר הדין הפוליטי מכור מראש.

<< יור >> היו"ר איתן גינזבורג: << יור >>

תודה רבה.

<< דובר >> יואב קיש (הליכוד): << דובר >>

תן לי עוד משפט, כמה דיברתי?

<< יור >> היו"ר איתן גינזבורג: << יור >>

חמש דקות.

<< דובר >> יואב קיש (הליכוד): << דובר >>

תן לי, איתן, אני מסיים, אני לא עושה לך פיליבסטר, באמת, ישבתי פה שמונה
שעות - - -

<< יור >> היו"ר איתן גינזבורג: << יור >>

גם אני.

<< דובר >> יואב קיש (הליכוד): << דובר >>

נכון, גם אתה.

<< יור >> היו"ר איתן גינזבורג: << יור >>

ביקשתי ממך פעמיים לסיים, משפט אחרון.

<< דובר >> רם שפע (העבודה): << דובר >>

מה הבעיה?

<< דובר >> אופיר כץ (הליכוד): << דובר >>

נראה לך שזה ככה פשוט להעיף חבר כנסת? איתן, אתה מגזים, אנשים פה - - -

<< יור >> היו"ר איתן גינזבורג: << יור >>

חבר הכנסת כץ, אל תיתן לי ציונים על האופן שבו אני מנהל את הוועדה ועל
האורך שבה היא מתנהלת.

<< דובר >> אופיר כץ (הליכוד): << דובר >>

- - - ולעשות את זה - - -

<< יור >> היו"ר איתן גינזבורג: << יור >>

מכיוון שלמדתי היטב את החומר וגם את הדיונים הקודמים שהיו, לרבות הזמנים,
ועשיתי כמעט דוקטורט על העניין הזה, אפשר לי בבקשה.

<< דובר >> אופיר כץ (הליכוד): << דובר >>

- - - מה אתה קוטע אותו - - -

<< יור >> היו"ר איתן גינזבורג: << יור >>

למה את מתערב בעניין שלי ושל קיש, לא הבנתי, אתה סניגור שלו?

<< דובר >> אופיר כץ (הליכוד): << דובר >>

כן.

<< יור >> היו"ר איתן גינזבורג: << יור >>

אתה לא, יש לי חדשות עבורך.

<< דובר >> אופיר כץ (הליכוד): << דובר >>

אתם גם סנגורים, כל אחד יש לו סנגור שלוחש לו מאחורה.

<< יור >> היו"ר איתן גינזבורג: << יור >>

יואב, משפט אחרון.

<< דובר >> יואב קיש (הליכוד): << דובר >>

אני רוצה לענות לשר כהנא, אנחנו כנראה בעולם של רקדני בלט על המאדים, אתה
יודע היטב למה אני אומר את זה. אני מתבייש באיך שדיברת פה, אתה איבדת כל
עמוד שדרה, אתה עושה דברו של בנט גם ברמות הכי נמוכות ואני חשבתי שיש לך
קצת יותר גב, תודה.

<< יור >> היו"ר איתן גינזבורג: << יור >>

תודה רבה לחבר הכנסת קיש, חבר הכנסת פינדרוס, בבקשה.

<< דובר >> רם שפע (העבודה): << דובר >>

אחרי זה תסביר לנו, יואב קיש, איך בפעם הקודמת שהיה פה דיון על אורלי לוי,
לא רק שהצבעת נגד אלא הסברת שלמרות שאין תמורה הצבעת נגד. חבר הכנסת קיש,
מה אתה אומר על זה? אה, בוסי לוחש לך לא להגיד כלום.

<< דובר >> מיכל וולדיגר (הציונות הדתית): << דובר >>

- - -

<< יור >> היו"ר איתן גינזבורג: << יור >>

חברים, חבר הכנסת פינדרוס בזכות דיבור.

<< דובר >> יואב קיש (הליכוד): << דובר >>

רם, בפעם הבאה אדבר עם עורך הדין של ימינה שאמר לך להגיד. אין צורך - - -

<< דובר >> רם שפע (העבודה): << דובר >>

מה התשובה שלך?

<< יור >> היו"ר איתן גינזבורג: << יור >>

חבר הכנסת פינדרוס, בבקשה.

<< דובר >> רם שפע (העבודה): << דובר >>

- - - להגיד לי - - -

<< דובר >> יואב קיש (הליכוד): << דובר >>

אני אדבר עם העורך דין של ימינה שלא היה צריך להיות פה בדיון מלכתחילה אבל
אני לא צריך לדבר איתך.

<< דובר >> רם שפע (העבודה): << דובר >>

הסברת שאתה רוצה להקשיב למה שהסיעה אומרת כי יש לה אג'נדה.

<< דובר >> יואב קיש (הליכוד): << דובר >>

אתה יכול גם לעבור - - -

<< דובר >> רם שפע (העבודה): << דובר >>

אין לך תשובה?

<< דובר >> יצחק פינדרוס (יהדות התורה): << דובר >>

- - -

<< דובר >> רם שפע (העבודה): << דובר >>

בוסי, אני מבין שאתה מנהל גם את קיש, לא רק את שיקלי. יפה, קיש, התקדמת.

<< דובר >> יואב קיש (הליכוד): << דובר >>

יושב מולך עורך דין שאומר לך מה להגיד ולא צריך להיות בדיון הזה, ואתה מצטט
אותו.

<< יור >> היו"ר איתן גינזבורג: << יור >>

אני רוצה לאפשר לחבר הכנסת פינדרוס.

<< דובר >> יואב קיש (הליכוד): << דובר >>

- - - ברוך הבא למפלגת העבודה.

<< דובר >> רם שפע (העבודה): << דובר >>

רק שיירשם, אין לך תשובה.

<< דובר >> יואב קיש (הליכוד): << דובר >>

אפילו לא שמעתי מה אמרת, עד כדי כך אתה לא חשוב.

<< דובר >> רם שפע (העבודה): << דובר >>

אמרתי שדעתך התהפכה.

<< דובר >> יואב קיש (הליכוד): << דובר >>

עד כדי כך המשחק מכור.

<< יור >> היו"ר איתן גינזבורג: << יור >>

בבקשה, חבר הכנסת פינדרוס.

<< דובר >> יצחק פינדרוס (יהדות התורה): << דובר >>

אדוני היושב-ראש, חבריי חברי הכנסת, הפסוק אומר "שקר שנאתי ואתעבה". אני לא
יודע אם לצחוק או לבכות. כולנו פה מעשר בבוקר, הקפדתי להיות פה, ודרך אגב,
שמתי לב שהרבה מחברי הקואליציה לא היו פה כל הדיון, אבל ממילא אין לזה
משמעות, כי מספיק שבני בגין ואתה נמצאים פה וכבר יש לכם רוב.

אנחנו פה בתיאטרון אבסורד מטורף. כשאני שאלתי את השאלה המקדמית שלי על
עניין השיהוי – ששאל אותה גם העורך דין וגם חבר הכנסת יריב לוין – ענה מתן
כהנא שהמקרה היה בחוק האזרחות. אני צובט את עצמי. חוק האזרחות היה לפני
שמונה או תשעה חודשים. אז זה המקרה שהוא הצביע בפועל ומאז חיכו? ניסיתי
להיזכר בשבועיים האחרונים של המליאה, שנגמרו ב-13 במרץ. שיקלי אפילו לא
הצביע איתנו בשבועיים האחרונים. זאת אומרת שבחודש וחצי האחרונים לא קרה
כלום. וכשאנחנו מדברים על תקופת זמן, מדובר על 30 יום. מתחילת הדיון אני
מחכה לטיעון אחד של משהו שקרה ב-30 הימים האחרונים. אז מה המקרה הנוראי
שקרה מ-7 במרץ?

אלא מה? אנחנו בתיאטרון. הצגה. מגיע נוכל שרימה את עם ישראל, רימה את
הבוחרים שלו בצורה הכי ברורה וכולם יודעים את זה... מי שרוצה, אני יכול
להביא לו את הספר, יש בו את 40 השקרים הראשונים שלו.

<< דובר >> אופיר כץ (הליכוד): << דובר >>

40?

<< דובר >> יצחק פינדרוס (יהדות התורה): << דובר >>

הראשונים.

<< דובר >> משה אבוטבול (ש"ס): << דובר >>

עכשיו יש מהדורה שנייה.

<< דובר >> יצחק פינדרוס (יהדות התורה): << דובר >>

40 הליבתיים. אז בא הנוכל הזה, שולח לפה עוד נוכל, ומבקש להכריז פורש על
מישהו שהיה צריך להיות מוכרז כגיבור ישראל. הוא צריך לקבל פרס ישראל. מי
ששמע אותו – זה החלק הרציני היחיד שהיה בכל הדיון הזה. אדם שעומד מאחורי
המצע וההצהרות של המפלגה – הוא זה שפורש? הוא הכלנתריזם? הוא זה שעשה עסקה
כמו מה שהיה עם אברשה, כל הסיפור שממנו נולד החוק ב-91', התרגיל המסריח?
והיטיבו להגדיר את זה עוד בדיון הקודם לגבי ארבעה פורשים שניסה אלקין
להעביר, מה שבסוף פוגע בהם. חשבו שיעזור לימין, בסוף זה עוזר לשמאל.

בא בן אדם, גנב את הבוחרים שלו, רימה את הבוחרים שלו – ודווקא על שיקלי אתם
הולכים להכריז כפורש? מירבית מיכאלי מהמזגניות שהסתובבה פה בכנסת הקודמת
כמו גיבורת ישראל והלכה נגד מפלגת העבודה – מישהו הגיש עליה בקשה לפרישה?
וכולם זוכרים מה היה פה עם מירב בן ארי. פתאום יש לה אירוע בצפון, אין לה
אומץ להגיע לדיון הזה. או יפעת שאשא ביטון. אני זוכר פה את גדעון סער מנהל
מלחמת עולם איך הולכים להשתמש על יפעת שאשא ביטון פה בוועדה. וכולנו ניסינו
אז להרגיע את הרוחות, גם מיקי זוהר, והגענו להסכמה והורדנו את ההצבעה.
איתן, אתה זוכר את זה, היית יושב-ראש הוועדה.

עשרה חודשים לאחר מכן, בגלל אירוע אחר... אנחנו בתיאטרון, זה הצגה. הוא
מנסה להחזיק את הממשלה כי 50% מהמפלגה שלו מנהלת משא ומתן בשביל לצאת
מהממשלה שלו – ממספר שתיים שלו ועד מספר שש, שבע ושמונה שלו. כולם שמה
מנהלים משא ומתן, כל אחד בדרכו הוא, כולם פורשים. ואין לכם בושה לשבת כאן
ולהגיד שמדובר על יושרה?

אני רוצה לומר עוד משהו אחד. למה באתם דווקא עכשיו לוועדה? מה בער לעשות את
זה לפני פתיחת המליאה? הפגרה הרי נגמרת בעוד שבועיים, אז מה בער לכם? אתם
מתכוונים לשיקלי? הוא לא ייפגע, תאמינו לי, גם אם תכריזו עליו כפורש הוא
גיבור, הוא עשה מעשה גבורה, הוא התאבד על האמת שלו, בניגוד לתיאטרון
האבסורד ולנוכלות הכי גדולה שהייתה פה אי-פעם. לדעתי לא היה בעולם כזאת
נוכלות. אבל לא הוא הבעיה, אתם בכלל מנסים לעשות משהו אחר. אתם משתמשים
בציניות באדם ישר כדי לתת לנוכל עוצמה, כדי שכשהמליאה תיפתח הוא יוכל
להראות שמפלגת ימינה לא התפרקה. מה שיקלי קשור בכלל לאירוע הזה? תתמודדו
מול סגן השר שלכם שמנהל כל היום משא ומתן או מול האחרים, מול שרת הפנים או
מול האחרים שרוצים שריון פה ושם. אבל מה אתם רוצים מגיבור ישראל? אתם
מנהלים פה תיאטרון אבסורד ואנחנו צריכים להיות חלק מהדבר הזה.

בנוסף, עשיתם את זה בפגרה כי ידעתם שאי אפשר יהיה למנות נציגים, אי אפשר
יהיה לנהל משא ומתן ואי אפשר יהיה לנהל דיון יום אחרי החג. והכול בשביל
משחק פוליטי ציני בחוק שבא להגן מהציניות הפוליטית. הרי זאת המטרה של החוק
הזה, גם אם היועצת המשפטית של הוועדה בסוף תמצא את המילה שאומרת למה זה לא
חייב להיות תמורה כספית ולמה לא צריך לראות את המזוודות מול העיניים, כי
הרי הלוליינות הזאת היא מצוינת תמיד.

<< דובר >> משה אבוטבול (ש"ס): << דובר >>

מוח להשכיר.

<< דובר >> יצחק פינדרוס (יהדות התורה): << דובר >>

מהות החוק היא להגן משחיתות, להגן על היושרה, ואתם פה משתמשים בו בשביל
נוכלות, בשביל משהו אחר.

<< יור >> היו"ר איתן גינזבורג: << יור >>

תודה, הדברים ברורים, חבר הכנסת פינדרוס.

<< דובר >> יצחק פינדרוס (יהדות התורה): << דובר >>

אני מצדיע לגיבור ישראל הזה, כולנו צריכים להצדיע לו, וכולנו יודעים את
השקר הגדול שאומר שאין החלטה קואליציונית. נראה את זה עוד שעה.

<< יור >> היו"ר איתן גינזבורג: << יור >>

תודה רבה, חבר הכנסת פינדרוס. חבר הכנסת - - -

<< דובר >> ארבל אסטרחן: << דובר >>

אני רק רוצה לומר מילה. אני אתייחס אחר כך לגופו של עניין, אבל הדברים
שנאמרו פה נאמרו בצורה ממש דומה בדיונים קודמים: בדיון שבו החליטה ועדת
הכנסת בראשות חבר הכנסת קיש - - -

<< דובר >> יואב קיש (הליכוד): << דובר >>

הטעיתם אותי אז. לא אמרתם אז את האמת, חד וחלק. אני חוזר ואומר, הייתה פה
פרשנות משפטית שגויה וכשאני ישבתי פה בכיסא אני האמנתי לכם, אפילו לא הכרתי
אז את שתי הגרסאות שהיו בהצבעה, גרסה א' וגרסה ב', 80 לעומת 4, לא הסברתם
על זה. אמרתם שמותר ואני האמנתי לכם. האמת, טעיתי. הטעיתם אותי אז. דבר כל
כך ברור בהצבעת מליאה זה לא משהו שאפשר להתעלם ממנו.

<< דובר >> ארבל אסטרחן: << דובר >>

אני יכולה בכל זאת להגיד מילה לגופו של עניין?

<< יור >> היו"ר איתן גינזבורג: << יור >>

אולי אחר כך.

<< דובר >> ארבל אסטרחן: << דובר >>

אבל רק צריך להגיד שזאת לא פעם ראשונה. נאמר פה כאילו... אין לנו כמובן
עניין בתוצאות ההצבעה הזאת - - -

<< קריאה >> קריאות: << קריאה >>

לא, בכלל לא...

<< דובר_המשך >> ארבל אסטרחן: << דובר_המשך >>

בוודאי שלא.

<< דובר >> שלמה קרעי (הליכוד): << דובר >>

טעות לעולם חוזרת, ארבל.

<< דובר >> ארבל אסטרחן: << דובר >>

אם דברים נאמרו בדיון שניהל חבר הכנסת - - -

<< דובר >> יואב קיש (הליכוד): << דובר >>

אם עשינו טעות פעם שעברה אז למה לחזור עליה?

<< דובר >> ארבל אסטרחן: << דובר >>

כי זאת העמדה המשפטית.

<< דובר >> דוד אמסלם (הליכוד): << דובר >>

שריינו אותה כבר ביש עתיד.

<< דובר >> ארבל אסטרחן: << דובר >>

איפה? ביש עתיד?

<< דובר >> יואב קיש (הליכוד): << דובר >>

מה זאת אומרת "זאת העמדה המשפטית"? יש פה טעות. זה נבחן בבית משפט? זה לא
נבחן בשום בית משפט - - -

<< יור >> היו"ר איתן גינזבורג: << יור >>

חבר הכנסת קיש, די.

<< דובר >> יואב קיש (הליכוד): << דובר >>

אבל היא מדברת בנוגע אליי.

<< יור >> היו"ר איתן גינזבורג: << יור >>

היא לא דיברה אליך, היא דיברה לוועדה.

<< דובר >> יואב קיש (הליכוד): << דובר >>

אני אומר בצורה הכי ברורה שהטעו אותי כיושב-ראש. עשיתם טעות, תודו בזה
ותתקנו את זה לפי הצבעת המליאה.

<< יור >> היו"ר איתן גינזבורג: << יור >>

חבר הכנסת קיש, די. חברת הכנסת גילה גמליאל, בבקשה.

<< דובר >> גילה גמליאל (הליכוד): << דובר >>

תודה רבה. כוותיקת חברות הכנסת אני חייבת לציין ששיח כזה מביך בוועדת
הכנסת... זה לא רק שיח מביך, אלא גם רואים כאן יועצים משפטיים שבאים על מנת
להדיח חבר כנסת מהיכולת העתידית שלו להתמודד בפרלמנט, כאשר כל העוול שלו
הוא שהוא מייצג את ציבור בוחריו נאמנה ועומד עקרונית על האידיאולוגיה שלו.

אני פונה פה לדור העתיד. רם, אתה יכולת להיות בדיוק באותה סיטואציה ולא
להיות חבר כנסת. איפה בועז טופורובסקי? אנחנו גדלנו יחד כולנו בהתאחדות
הסטודנטים. אתם דור העתיד. איתן גינזבורג. מה עובר לכם בראש? כמה אתם רוצים
לפגוע במעמד הכנסת? לאן אתם רוצים לדרדר אותנו? גם ככה יש פה שישה
יושבי-ראש שממנים פה את כל חברי הכנסת והם קובעים את כל מה שיהיה. יש כאן
את כל העניין שמפטרים שרים כך שיש כאן נבחרים שכל מהותם היא לחשוש
מהיושב-ראש. עד כדי כך שנמצא את עצמנו חדשות לבקרים בתקדים הזה שמדיחים
חברי כנסת ודואגים לפרישה שלהם. מי הבאה בתור? סילמן? מי אחריה? מה אתם
עושים פה? מה עובר עליכם? האם אתם עד כדי כך לא מבינים מה התפקיד שלכם
כחברי כנסת? יש פה דבר שמחייב לפקוח את העיניים. גם ככה יש היום מורכבות
להיכנס לכנסת. בתקופתי עוד היו מפלגות שיש בהן בחירות ואפשר והיה ניתן
להיבחר. היום כולם ממונים וממונות.

<< דובר >> יואב קיש (הליכוד): << דובר >>

ונורבגים.

<< דובר >> גילה גמליאל (הליכוד): << דובר >>

מילא שלא פעלתם יחד איתי אחרי שפניתי כמעט לכל חבר כנסת פה לשנות את שיטת
הממשל כדי לאפשר לכם את הדמוקרטיה הזו. אבל לפגוע בצורה כל כך בוטה בחברי
כנסת איכותיים שמגיעים לכאן? מה אתם רוצים שיגיעו לכאן, בובות על חוטים?
יסמנים? מה עוד אתם רוצים לעשות? איך אתם לא רואים את התמונה הגדולה? אתם
יוצרים תקדים לא של כלנתריזם – שעל בסיסו קם החוק הזה – אלא אתם לוקחים
אנשים ראויים, אנשים שמשרתים את המדינה ובאים לפה בכל רצונם ויהבם, בשליחות
אמיתית למען עם ישראל, וכל מה שיש לכם לומר להם זה "אנחנו נקבע לכם איפה
אתם תתמודדו אם וכאשר, אנחנו לא ניתן לכם את המנדט להתקדם".

איתן, אני מאמינה שהיית שמח מאוד שאחד כמו שיקלי יהיה במפלגה שלך, אז למה
אתה רוצה למנוע ממנו את האופציה הזאת בעתיד? מאיזו סיבה שהיא באמת עניינית,
מקצועית ולטובת הציבור אתם מונעים את זה ממנו? מה זה השיח הזה כאן? על מה
אתם מבססים אותו בכלל? אני שואלת באמת: על מה? מה העוול של מר שיקלי?

איפה השר הממונה מתן כהנא? אתם נותנים לשר בממשלה לבוא לכאן. איפה הוא?

<< דובר >> משה אבוטבול (ש"ס): << דובר >>

טייס קרב שברח.

<< יור >> היו"ר איתן גינזבורג: << יור >>

תודה.

<< דובר >> גילה גמליאל (הליכוד): << דובר >>

שנייה, משפט אחרון.

<< דובר >> משה אבוטבול (ש"ס): << דובר >>

הטייס ברח, עלה לשמיים.

<< יור >> היו"ר איתן גינזבורג: << יור >>

חבר הכנסת אבוטבול, אתה מוותר על זכות הדיבור שלך? אם לא אז תפסיק לדבר
עכשיו.

<< דובר >> משה אבוטבול (ש"ס): << דובר >>

הטייס עלה לשמיים.

<< יור >> היו"ר איתן גינזבורג: << יור >>

תפסיק לדבר עכשיו.

<< דובר >> גילה גמליאל (הליכוד): << דובר >>

במהלך כל השנה האחרונה מעמדה של הכנסת נשחק, זה הולך לאורך הרבה זמן. יש
הרגשה שהממשלה מנהלת את הכנסת. אני זוכרת תקופות אחרות, אני זוכרת אותי כאן
מרכזת את הקואליציה בוועדת הכספים ושר האוצר מבקש לפטר אותי מתפקידי, כי
התפקיד שלנו היה לפקח על הממשלה ולהגן על הריבון ולייצג את הכנסת, ולא לבוא
כיסמנים לכל מה שהממשלה אומרת.

יושב כאן שר בממשלה שלא טורח לכבד את המעמד הזה ועכשיו הוא אפילו לא נוכח
כאן. הוא אמר את דברו בשם ראש הממשלה – ונעלם.

<< יור >> היו"ר איתן גינזבורג: << יור >>

לדעתי הוא ישב פה כמעט כל הדיון.

<< דובר >> גילה גמליאל (הליכוד): << דובר >>

אני חושבת שזה מבייש שהפרדת הרשויות כל כך לא באה לידי ביטוי, עד כדי כך
ששר בא לפטר חבר כנסת, להדיח אותו מתפקידו.

<< דובר >> יואב קיש (הליכוד): << דובר >>

השר הזה אפילו לא חבר סיעה.

<< יור >> היו"ר איתן גינזבורג: << יור >>

חבר הכנסת קיש, די, קיבלת את מלוא הזמן שלך קודם.

<< דובר >> גילה גמליאל (הליכוד): << דובר >>

איתן, אני רוצה לומר לך משהו. מכיוון שהיו פה הרבה דיונים בוועדות הכנסת
ובסופו של דבר חברי הכנסת היו מספיק אחראיים על מנת לבוא לעשות את מה
שנכון... אין פה עניין של אופוזיציה וקואליציה, באמת.

<< יור >> היו"ר איתן גינזבורג: << יור >>

נכון.

<< דובר >> גילה גמליאל (הליכוד): << דובר >>

אתם נבחרי העם, אני סומכת עליכם. להבדיל מהקולגות שלי, שכבר הרימו ידיים,
אני בהחלט סומכת עליכם, כי אתם דור העתיד. יש לכם כאן את ההזדמנות להוכיח
את זה. תודה רבה.

<< יור >> היו"ר איתן גינזבורג: << יור >>

תודה רבה. אופיר כץ, בבקשה.

<< דובר >> אורית מלכה סטרוק (הציונות הדתית): << דובר >>

אפשר אולי להקריא את רשימת הדוברים?

<< יור >> היו"ר איתן גינזבורג: << יור >>

כל מי שפה רשום.

<< דובר >> יואב קיש (הליכוד): << דובר >>

אתה יכול להגיד מי השניים הבאים בתור?

<< יור >> היו"ר איתן גינזבורג: << יור >>

הבנתי, שמעתי את הבקשה. תנו לאופיר כץ לדבר ואני אסדר את הסדר. בבקשה,
אופיר.

<< דובר >> דוד אמסלם (הליכוד): << דובר >>

תהיו במתח, בהפתעה. אי אפשר לצאת לשירותים.

<< דובר >> אופיר כץ (הליכוד): << דובר >>

אנחנו יושבים פה הרבה שעות ואני מתקשה להבין איך, אחרי כל מה שאנחנו יודעים
ושומעים, הגענו למצב הזה שמי שעומד פה לפרישה זה שיקלי, היחיד בסיעת ימינה
– עכשיו הצטרפה אליו חברת הכנסת סילמן – שנאמן לבוחרים שלו.

אני רוצה להתייחס למספר דברים שאמרת, ארבל. אמרת שצריך לשקול לפי החוק
והתקדימים. אבל גם אמרת שזה הליך חצי שיפוטי. כך שהוועדה גם יכולה לסטות
מהתקדימים שהיו, כי צריך לשקול גם את הנסיבות שהביאו אותנו לכאן. דוגמה
לסטייה כזאת ראינו עכשיו, כשהגיע פעם ראשונה שר להציג את זה, שר שהוא אפילו
לא חבר כנסת ואפילו לא חבר סיעה. אז הינה, תוך כדי הדיון אנחנו כבר רואים
איך סוטים מהתקדימים שהיו עד עכשיו.

אני רוצה להתייחס למה שפינדרוס אמר לגבי הראיות כביכול. הם חיכו כל כך הרבה
זמן, אז מה קרה בחודש-חודשיים האחרונים? לא שמענו בזמן הזה עובדות חדשות
שמסבירות למה דווקא עכשיו הם הביאו את הפרישה הזאת ולא למשל אחרי התקציב.
אנחנו לא צריכים להתייחס למה שהיה לפני כל כך הרבה זמן. אם יש להם ראיות
חדשות, שיביאו אותן. אני לא שמעתי ראיות חדשות שהם הביאו, אלא רק דברים
ישנים.

במסמך שקיבלנו מארבל יש התייחסות של בית המשפט העליון לתכלית של החוק הזה,
התייחסות מ-2006. כך הוא אומר: "תכליתה המרכזית של הוראה זו הינה לצמצם את
האפשרות שחבר כנסת שנבחר במסגרת רשימת מועמדים מסוימת יפרוש מסיעתו יחד עם
המנדט שנתן ציבור הבוחרים לרשימה ממנה פרש ויפעל בכנסת באופן המנוגד למצעה
ולעמדותיה של הסיעה, תוך סיכול רצון הבוחר".

אנחנו שמענו פה את מה ששיקלי אמר וגם קיבלנו את החומרים לפני, ואנחנו רואים
פה בצורה ברורה שלא הוא זה שמסכל את רצון הבוחר ולא הוא זה שפועל בניגוד
לעמדות ועקרונות הסיעה. מה זה העקרונות האלה? ראיתי באינטרנט את העקרונות
של ימינה בבחירות האלה ובבחירות שהיו - - -

<< דובר >> יצחק פינדרוס (יהדות התורה): << דובר >>

היינו צריכים להכריז על בנט כפורש. כנראה התבלבלנו.

<< דובר >> אופיר כץ (הליכוד): << דובר >>

באתר של ימינה רשום ככה: "ישראל היא מדינת הלאום של העם היהודי, כפי שנקבע
בחוק יסוד: הלאום". לגבי עקרונות רשימת ימינה של הבחירות, אני לוקח שני
סעיפים: "יישום חוק יסוד: ישראל היא מדינת הלאום של העם היהודי, ומניעת כל
פגיעה בו, תוך המשך הבטחת זכויות הפרט והשוויון לכלל אזרחי ישראל". סעיף 5:
"מאבק נחוש בטרור, הכרעת הטרור בנחישות וללא פשרות, מגבול עזה ועד קצבאות
המחבלים".

אחרי ששמענו את העקרונות של המפלגה בואו נשמע איך את אותם עקרונות חיזקו
חברי ימינה לקראת הבחירות. אני אקח רק כמה דוגמאות כי אני לא רוצה לחזור על
מה שנאמר. בנט: "לממשלה שנקים נצטרך להביא את כל מי שבעד מדינה יהודית
ודמוקרטית, ומרצ לא בעד מדינה כזו". לאחר החלטה של בג"ץ לאפשר לאבתיסאם
מראענה כן להיות חברת כנסת מפלגת ימינה כתבה כך בטוויטר: "החלטת בג"ץ לבטל
את פסילתה של מראענה היא בושה וחרפה. בג"ץ מכשיר את מי ששוללת את ישראל
כמדינה יהודית, מבזה את זכר השואה ובזה לחיילי צה"ל הגיבורים". אילת שקד:
"מפלגת רע"ם אינה ציונית, עבאס הולך לבקר בכלא את המחבלים שרצחו בליל
הקלשונים". אילת שקד: "ממשלה שנשענת על קולות רע"ם והמשותפת אזוקה מבחינת
ביטחונית". אני מזכיר לכם את סעיף 5, שמדבר על מאבק נחוש בטרור. זה ציטוט
של כולם: "יאיר לפיד הוא איש שמאל, אנחנו אנשי ימין, לא תקום ממשלה כשיאיר
לפיד ראש ממשלה, הוא איש שמאל מובהק".

אז יש לנו מצע ויש לנו אמירות ברורות של אותם חברי כנסת מימינה, שאומרים
פעם אחר פעם ומבטיחים לבוחריהם פעם אחר פעם שאלה הם ההבטחות שלהם, העמדות
שלהם, המצע שלהם והעקרונות שלהם. זה מה שגרם לאותם בוחרים לשלשל את הפתק של
ימינה.

אז אומנם נפתלי מחזק בדוגמאות את המצע באין-ספור ראיונות – מרצ, אבתיסאם
מראענה, לפיד, מדינה ציונית-יהודית, מאבק בטרור ועבאס – אבל התוצאה היא
שמרצ בממשלה, מראענה יו"ר ועדה, לפיד ראש הממשלה, ווליד טאהא יו"ר ועדה
ומנסור מנהל את הקואליציה. כששיקלי הצטרף לימינה – כך אני מאמין – הוא
הצטרף להבטחות האלה, הוא הצטרף לעקרונות האלה, הוא הצטרף למצע שלהם והוא
הצטרף לאמירות האלו. וכשהוא רואה שחבריו רומסים את כל מה שכתוב פה, כל
העקרונות שלהם, כל המצע שלהם, כשכל אות שהם כתבו הם מחקו וכל אמירה שיצאה
להם מהפה היא שקר ולא אמת, מה אתם מצפים שהוא יעשה? שהוא ילך עם הזרם כי זה
נוח? שהוא יקבל תמורה כדי לא לעשות בעיות? הוא הלך עם המצפון שלו, הוא הלך
עם האמת שלו, הוא הלך עם האידיאולוגיה שלו.

<< יור >> היו"ר איתן גינזבורג: << יור >>

תודה.

<< דובר >> אופיר כץ (הליכוד): << דובר >>

לא סיימתי. משפט אחרון, אדוני היושב-ראש. אין פה ספק שהם הפרו כל הבטחה
אפשרית. זאת חבורה של שקרנים, חבורה של נוכלים. האם זה המסר שאנחנו רוצים
להעביר? שמי שהולך עם האמת והאידיאולוגיה נענש ואלה שמשקרים ומפירים הבטחות
זוכים בפרס הגדול?

<< יור >> היו"ר איתן גינזבורג: << יור >>

תודה.

<< דובר_המשך >> אופיר כץ (הליכוד): << דובר_המשך >>

אני רוצה להגיד שאותם צריך להפריש. שיקלי, אתה דוגמה ומופת לנבחר ציבור. כך
צריך להתנהל נבחר ציבור, אני מצדיע לך.

<< יור >> היו"ר איתן גינזבורג: << יור >>

תודה רבה, חבר הכנסת כץ. חברת הכנסת וולדיגר, בבקשה.

<< דובר >> שלמה קרעי (הליכוד): << דובר >>

איתן, מי אחר כך? תן רשימה.

<< יור >> היו"ר איתן גינזבורג: << יור >>

יש לך זמן. אבל לא הרבה.

<< דובר >> מיכל וולדיגר (הציונות הדתית): << דובר >>

רוב הדברים כבר נאמרו אז אני אדבר ממש בקצרה. אני רוצה להגיד שבעצם עומדים
פה על הפרק שני סעיפים רלוונטיים: סעיף 6א לחוק היסוד וסעיף 116 לתקנון
הכנסת. ונדמה שאנחנו שומעים פה דבר והיפוכו. הצוות המשפטי פה נתלה על המילה
"לרבות". הם אומרים שיש בתוך הסעיף את המילה "לרבות" ולכן מותר לעשות כל
מיני תעלולים כאלה ואחרים כדי להכניס את המקרה של שיקלי לתוך הסעיף הזה.
מצד שני מתעלמים לגמרי מסעיף 116, שמדבר בצורה נורא ברורה על כך שחבר הכנסת
שאותו רוצים להפריש זכאי – רק הוא – לדבר בשם עצמו או להביא ח"כ אחר או
עורך דין. מה שקורה בדיון הזה בפועל זה שהביאו את השר, שהוא אפילו לא ח"כ,
לדבר מטעם סיעת ימינה - - -

<< דובר >> יואב קיש (הליכוד): << דובר >>

הוא אפילו לא חבר סיעה.

<< דובר >> מיכל וולדיגר (הציונות הדתית): << דובר >>

הוא בכלל לא ח"כ. כלומר, נותנים פה לימינה זכות הרבה יותר ממה שנותנים
לשיקלי. זה פשוט לא ייאמן. להביא מישהו שהוא לא חבר כנסת ועוד עם עורכי דין
לצידו.

<< דובר >> יצחק פינדרוס (יהדות התורה): << דובר >>

עורכי דין.

<< דובר >> יואב קיש (הליכוד): << דובר >>

שניים.

<< דובר >> מיכל וולדיגר (הציונות הדתית): << דובר >>

אז אני לא מבינה איך אפשר מצד אחד להתפלפל על המילה "לרבות"... אגב, בעיניי
הפרשנות של זה היא לא נכונה. אני עורכת דין לא מעט שנים, ובעיניי תחילת
הסעיף מדברת על חבר כנסת פורש, כלומר הוא נתן איזושהי הצהרה פוזיטיבית שהוא
פורש, והמילה "לרבות" באה להגיד שגם אם הוא לא נתן הצהרה פוזיטיבית שהוא
פורש, עדיין נראה את ההצבעה שלו נגד הסיעה כמהלך של פרישה – אבל בתנאי
שניתנה לו תמורה. כלומר, המילה "תמורה" מעבה את העניין של "לרבות" בתוך
הדבר הזה. ואתם בעצם עושים פה איזה מין תעלול משפטי לא מובן בכלל ונתלים על
איזושהי מילה אחת שאי אפשר להסביר אותה.

בעניין המהותי, שיקלי הוא זה שלא חרג משום דבר במצע של ימינה ולא חרג משום
דבר בעמדות של ימינה, והציבור מאמין לו, כי הוא זה שהלך מההתחלה ועד הסוף
עם מה שימינה הצהירה. אני קיבלתי את האיגרת שבנט שלח לכל חברי הציונות – לא
חברי הסיעה אלא חברי התנועה – שבה הוא הבטיח הרים וגבעות. שום דבר מזה לא
קוים, אלא להפך. בעוד ששיקלי כן עשה את כל מה שצריך לעשות. ולכן לקרוא לו
פורש זה בוודאי ובוודאי לא רלוונטי מבחינה מהותית.

אז גם העניין המשפטי וגם העניין המהותי מנצחים פה, ושיקלי הוא הגיבור. ועוד
מילה אחת שאני חייבת להגיד לפני שאני מסיימת, וחבל שהשר לא נמצא פה. השר
אמר: שיקלי, אני לא פונה אליך באופן אישי, זה לא אישי. אבל רוב מה שהוא אמר
אחר כך כן היה אישי. התלמידים שלך התביישו, איך תסתכל להם בעיניים. אמירות
שבעיניי הן בושה וחרפה. הפוסל במומו פוסל, וכנראה שהוא הוציא על שיקלי את
כל מה שהוא מרגיש כלפי עצמו. אז אין לי אלא למחות על כך ואין לי אלא להצטרף
לכל מה שחבריי אמרו.

אני רוצה לקרוא גם לקואליציה: אין פה אופוזיציה-קואליציה, זה כנסת ישראל,
מה עם אמון הציבור? הציבור צריך לראות שאנחנו באמת ראויים לשליחות שקיבלנו.
ובן אדם כמו שיקלי, שלא קיבל כלום, לא קיבל שום אפשרות להגיש חוקים, לא
קיבל שום טובת הנאה ורק הלך עם האמת שלו – זאת בעיניי דוגמה ומופת לאיש
ציבור ולחבר כנסת. כולנו צריכים לרצות כמוהו בסיעה שלהם. תודה.

<< יור >> היו"ר איתן גינזבורג: << יור >>

תודה רבה, חברת הכנסת וולדיגר. חבר הכנסת מקלב, בבקשה.

<< דובר >> אורי מקלב (יהדות התורה): << דובר >>

אדוני היושב-ראש, אני רוצה להתייחס בתחילת דבריי למה שהיה בבוקר וצרם לנו
וקומם אותנו: הופעתו מטעם סיעת ימינה של השר מתן כהנא. זה דבר נדיר ששר, לא
חבר כנסת, הוא זה שמייצג את ימינה. אבל במחשבה שנייה, לאחר שנרגענו, חשבתי
שטוב שהוא זה שמייצג, כי זה בעצם מחזק את העמדה של חבר הכנסת שיקלי. היה
צריך ללכת עד השר מתן כהנא כדי למצוא מישהו שיבוא לפה, כי לא היה חבר כנסת
שיעשה את זה. זה מראה שאין פה מפלגה שיש בה סדר ואחידות, אלא זו מפלגה
מפורקת, מפלגה שכולה פורשת, כל אחד מנהל דיון על פרישה תוך כדי. יש כאן
שחיתות שלטונית שבה מבטיחים תפקידים כל הזמן, ובכלל, זה שלטון שקונה את
ההמשכיות שלו בתפקידים. וזה שהשר כהנא בא לייצג אותם פה זה סימן שמחזק את
השאלה מי פורש ממי.

אבל יש פה עוד דבר. מכל מפלגת ימינה השר מתן כהנא הוא הדמות שהכי משקפת
סטייה מן הדרך. השר כהנא הוא זה שמשקף סטייה אמיתית מהדרך. השר כהנא מגיע
מערכים אחרים, מחינוך אחר, מדרך ומקהילה אחרת. אבל כל כולו בגד בחלק הזה,
בערכיות, בדתיות, בשורשים, במסורת. לא מסורת חרדית, אלא מסורת של ציונות
דתית. הוא רומס את כל הדברים האלה בחוקים שהוא מקדם. וזאת הדמות שבאה הנה
להגיד מי סטה מן הדרך.

עוד שני משפטים לגבי השאלה הכי חזקה כאן בחדר, השאלה שאין עליה תשובה, שאלת
ה"מה נשתנה". מה נשתנה עכשיו שלא קרה במשך עשרת החודשים הקודמים? זה לא
שאלה סתם, זאת שאלה אמיתית ומהותית, משני היבטים. ההיבט הראשון: למה זה לא
קרה עד היום? מה, צריך להגיע ל-170 הצבעות? לא מספיקות 20 או 50 הצבעות נגד
הסיעה? למה היו צריכים להגיע למספרים כאלה גדולים, מה הסיבה? שהוא היה נכס
אלקטורלי. שיקלי היה נכס אלקטורלי למפלגת ימינה, הוא החזיק את הקשר בין
המצביעים הפוטנציאליים לאלה שהיו בעבר. כך שהוא באמת המשיך בדרך של המפלגה.
לכן השאירו אותו. אין הסבר אחר אם לא זה.

אבל יש כאן משהו מעבר לזה. היום אנחנו יודעים שמה שנשתנה זה שגם חברת הכנסת
עידית סילמן הגיעה למסקנה הזאת, גם היא באומץ רב. זה עשה שינוי וגרם לחשש
מפירוק הקואליציה, ולכן באים לעשות מסר של הפחדה, של איומים על אחרים. זה
כל המסר שיש פה, אין הסבר אחר, אין מי שיכול להסביר אחרת וגם לא ניתנו
הסברים אחרים. אבל האם זה שיקול להפריש? זה מה שהחוק אומר? שמפרישים כדי
לאיים שאחרים לא יעשו אותו דבר? כדי שלא תהיה הצטברות מקרים כאלה?

<< יור >> היו"ר איתן גינזבורג: << יור >>

תודה.

<< דובר >> אורי מקלב (יהדות התורה): << דובר >>

אני כבר מסיים. מעבר לזה, הרי כולנו יודעים שלא היה תקדים כמו זה. לא מדובר
על חבר כנסת שהבטיחו לו באופוזיציה תפקיד. להפך, הרי מה לא הבטיחו לו
מהקואליציה. כך שהוא לא עשה את זה בגלל איזשהו תפקיד שהוא לא היה מרוצה
בגללו. כבר כשהקואליציה התחילה להתרקם הוא בא ואמר שהוא לא הולך על המהלך
הזה. כבר אז הוא אמר שהוא לא הולך להיות עם רע"ם, כי לא זאת הדרך שלו. אז
על זה צריך להגיד עליו שהוא פורש?

אין לי ספק, ולכולנו אין ספק, שאם היו לנו כלי מדידה כאלה כשחוקקנו את
החוק, כלי מדידה שאומרים מה זה נקרא לפרוש, היינו אומרים על המקרה של שיקלי
שזה לא נקרא פורש. יש דבר אחד שבו הוא יצא נגד מה שראשי המפלגה אמרו במערכת
הבחירות? יש איזו הבטחה או אמירה כזאת? הוא עשה משהו שהוא נגד מה שהם אמרו
אז? הרי זה בדיוק מתאים לכל האידיאולוגיה ולכל ה - - -

<< יור >> היו"ר איתן גינזבורג: << יור >>

תודה רבה.

<< דובר_המשך >> אורי מקלב (יהדות התורה): << דובר_המשך >>

אני מסיים. המסר כאן הוא ברור. איפה הקו שעובר בין אדם שיש לו מצפון,
יושרה, הבטחה לבוחרים, דבר שאנחנו מצפים מכל אדם שנבחר? אם זה לא הקו, איפה
כן נמצא הקו? מה המסר שלנו?

זאת רודנות, זאת שתלטנות, זאת דרך של איומים. ואתם הולכים להצביע בעד הדרך
הזו.

<< יור >> היו"ר איתן גינזבורג: << יור >>

תודה רבה. חבר הכנסת בן גביר, בבקשה.

<< דובר >> איתמר בן גביר (הציונות הדתית): << דובר >>

תודה, אדוני היושב-ראש. אני מאוד מעריך - - -

<< דובר >> אורית מלכה סטרוק (הציונות הדתית): << דובר >>

רגע, למה - - -

<< דובר >> איתמר בן גביר (הציונות הדתית): << דובר >>

אני ביקשתי להקדים, אני יוצא להלוויה.

<< דובר >> אורית מלכה סטרוק (הציונות הדתית): << דובר >>

אז לפחות תודיע לנו מה הסדר.

<< יור >> היו"ר איתן גינזבורג: << יור >>

שלמה קרעי ויתר כדי שבן גביר ידבר.

<< דובר >> אורית מלכה סטרוק (הציונות הדתית): << דובר >>

אבל אתה צריך להודיע לנו מה הסדר - - -

<< יור >> היו"ר איתן גינזבורג: << יור >>

חברים, אני לא...

<< דובר >> אורית מלכה סטרוק (הציונות הדתית): << דובר >>

זה לא - - -

<< דובר >> משה אבוטבול (ש"ס): << דובר >>

לפחות תגיד מי השניים הבאים.

<< יור >> היו"ר איתן גינזבורג: << יור >>

חברים, אין עוד הרבה אנשים.

<< דובר >> יואב קיש (הליכוד): << דובר >>

אז מה הבעיה להגיד להם מי צריך לדבר? איתן, כל דבר צריך להיות קשה?

<< יור >> היו"ר איתן גינזבורג: << יור >>

כל דבר צריך להתחיל - - - ?

<< דובר >> יואב קיש (הליכוד): << דובר >>

ביקשו ממך את זה כבר קודם. אנשים רוצים לדעת אם הם יכולים לצאת רגע ואז
לחזור. מה הבעיה להגיד מה סדר הדוברים? כל דבר צריך להיות קשה?

<< דובר >> משה אבוטבול (ש"ס): << דובר >>

אנשים לא יוצאים אפילו לשירותים בגלל שאתה - - -

<< יור >> היו"ר איתן גינזבורג: << יור >>

אני לא מנעתי מאף אחד לדבר. גם כשמקלב יצא ואז נכנס - - -

<< קריאה >> קריאה: << קריאה >>

אני לא רוצה לפספס את התור שלי - - -

<< יור >> היו"ר איתן גינזבורג: << יור >>

חבר הכנסת בן גביר, בבקשה.

<< דובר >> איתמר בן גביר (הציונות הדתית): << דובר >>

אני קודם כול מתנצל בפני - - -

<< דובר >> אורית מלכה סטרוק (הציונות הדתית): << דובר >>

לא, אתה לא הבעיה שלי, הבעיה שלי זה איתן. אני נרשמתי אחרי מיכל, אז איך
פתאום הכול מסתובב?

<< דובר >> איתמר בן גביר (הציונות הדתית): << דובר >>

בכל מקרה, אני מתנצל בפני חבריי, אני פשוט צריך להיות בהלוויה בעוד 25
דקות. אני אקצר ואומר שלושה דברים. דבר ראשון, בפן הפרוצדורלי אני כמשפטן
מרגיש מאוד מאוד לא טוב עם הדיון הזה. לא יכול להיות שהעורך דין המלומד
בוסי טוען טענות ומפסיקים אותו בסעיף 16. רציתי לשמוע את כל הטענות שהיו
לו. יש לו הרבה טענות. ואני חושב שצריך להוסיף לזה את העובדה שמתן כהנא,
מגיש הבקשה, לא נמצא כאן. מי יודע, אולי הוא היה משתכנע.

<< דובר >> יואב קיש (הליכוד): << דובר >>

הוא לא מגיש הבקשה.

<< דובר >> איתמר בן גביר (הציונות הדתית): << דובר >>

כן, הוא אפילו לא מגיש הבקשה, הוא רק נציג של המגיש. אני לא מבין מה הולך
כאן, אני סבור שיש כאן בעיה משפטית, וכאשר לא נותנים לעורך הדין לפרוס את
מלוא היריעה אני מרגיש שיש כאן משהו חסר. נדמה לי שהיה נכון לתת לזה עוד
דיון. לא היה קורה כלום אם היו עושים עוד דיון, הרי אנחנו מתעסקים כאן
בזכויות יסוד, אנחנו מתעסקים בליבת עבודת חברי הכנסת, אנחנו מתעסקים בזכות
לבחור ולהיבחר. בית המשפט העליון שפך הררים של דיו על הזכות הזאת, ולכן
כאשר עוסקים בזכות כזאת הייתי מצפה שידונו בזה בחרדת קודש ולא יפסיקו עורך
דין באמצע שהוא טוען טענות שאני עוד לא שמעתי.

אני עובר לגופם של דברים. אני רוצה לצטט את בג"ץ 4031/94. שם זה היה בדיוק
מקרה הפוך: גולדפרב, גונן שגב, אנשים שלקחו את המנדט שלהם ופשוט פעלו
בניגוד למה שהובטח לבוחר.

<< דובר >> יואב קיש (הליכוד): << דובר >>

וגם קיבלו תמורה. זה ההבדל.

<< דובר >> איתמר בן גביר (הציונות הדתית): << דובר >>

ובית המשפט העליון, השופט המנוח חשין, כותב דברים שיפים מאוד לדיון היום:
"חבר כנסת הוא נבחר ציבור. עליו למלא את תפקידו בהתאם לחובת מצפונו במסגרת
תפקיד זה. הוא מהווה תא חשוב וחיוני לפעילותה של הכנסת ולמשטרנו
הדמוקרטי-פרלמנטרי. אין לשלול ממנו את זכותו וחובתו לפעול במסגרת החוק
באופן חופשי בהתאם למיטב הבנתו ומצפונו. בכך הוא ממלא את חובת הצהרתו כחבר
כנסת למלא באמונה את שליחותו בכנסת. שלילה של זכות אלמנטרית מובנת זו, מן
הראוי שתיעשה ברורות בחוק, ויש להעדיף פירוש שאינו מביא לתוצאה כזו". זו גם
הנחיה לחברי הוועדה: רבותיי, תחשבו מיליון פעם לפני שאתם פוגעים בזכות הכל
כך חשובה הזאת.

ודבר אחרון, מילים אישיות לחבר הכנסת שיקלי. אתה ריגשת את כולנו. אני חושב
שאתה מרגש את כל עם ישראל. ההיסטוריה שופטת ומתגמלת – למרות שאני יודע שאתה
לא עושה את זה בשביל שום תגמול – את מי שנלחם את העקרונות שלו. נכון,
לפעמים ברגע העכשווי זה נראה אולי לא משתלם, לא נכון, לא פוליטי. אבל בסופו
של דבר, אם עוקבים אחרי ההיסטוריה רואים שכל האנשים שפעלו בניגוד למצפונם,
בניגוד למצע שלהם, בניגוד למה שהם הולכים לעשות – אף אחד לא זוכר אותם.
איפה אלכס גולדפרב? איפה הוא נמצא היום? לעומת זאת, מי שנלחם על האמונה
שלו, מי שהולך עם האמת – סופו וסוף האמת לנצח.

<< יור >> היו"ר איתן גינזבורג: << יור >>

תודה. חבר הכנסת שלמה קרעי ואחריו חבר הכנסת דודי אמסלם.

<< קריאה >> קריאה: << קריאה >>

אני פשוט לא יכול לשבת בשקט, זאת לא האמת.

<< יור >> היו"ר איתן גינזבורג: << יור >>

אדוני, אני מבקש לא להפריע.

<< קריאה >> קריאה: << קריאה >>

אני מצביע ימינה, זאת האמת.

<< יור >> היו"ר איתן גינזבורג: << יור >>

אני מבקש לא להפריע.

<< קריאה >> קריאה: << קריאה >>

אני תושב אשקלון, לא ראיתי רקטה אחת בשנה האחרונה על הראש שלנו. לא רקטה
אחת.

<< יור >> היו"ר איתן גינזבורג: << יור >>

אני מבקש לא להפריע, אני מבקש לא להפריע, רק חברי הכנסת מדברים.

<< קריאה >> קריאה: << קריאה >>

הינה, אני יוצא. רק יודעים להגיד נוכל ונוכל ונוכל. או טייס שעלה לשמיים.
תתביישו.

<< יור >> היו"ר איתן גינזבורג: << יור >>

חבר הכנסת שלמה קרעי, בבקשה.

<< דובר >> שלמה קרעי (הליכוד): << דובר >>

אלה תומכי ימינה המועטים.

אדוני יושב הראש, מכובדיי חברי הכנסת, ידידי חבר הכנסת שיקלי, הדיון הזה
הרבה יותר מהותי מהשאלה מה יהיה גורלו של חבר הכנסת שיקלי. הסוגיה המהותית
כאן היא, חבריי, האם ניתן להגביל את זכותו של חבר כנסת לפעול על פי מצפונו;
האם חבר כנסת הוא מריונטה, מכונת הצבעה אוטומטית.

בשנת 91' התקיימו דיונים מעמיקים מאוד על כך. סוגיה ייחודית למדינת ישראל
שהתעוררה בעקבות התרגיל המסריח. אני רוצה להקריא כמה שורות מתוך הדיון
שהתקיים במליאת הכנסת. אוריאל לין, שהציג את החוק, אמר בצורה מפורשת:
"עומדות בפניכם בסוגיה זו בלבד שתי גרסאות. גרסה א' אומרת שדי בכך שהוא
הצביע בהצבעה אי-אמון, גרסה ב' אומרת שאם הוא הצביע בניגוד לעמדת סיעתו לא
ייחשב כמי שפרש מסיעה אם הוא לא קיבל תמורה. זוהי גרסה ב', אם הוא לא קיבל
תמורה עבור הצבעות אי-אמון לא מוטלת עליו שום סנקציה".

וחבר הכנסת בגין, שאני לא יודע לאן הוא נעלם – חבל שהוא נעלם, כי הוא אמר
בדיון הזה: "אני מציע להיזהר. אני אתמוך בגרסה ב'". כך אמר חבר הכנסת בגין,
שאני מתפלא על הפליק-פלאק לאחור שהוא עושה כאן היום בוועדה.

<< דובר >> משה אבוטבול (ש"ס): << דובר >>

כבר שנים.

<< דובר >> אורית מלכה סטרוק (הציונות הדתית): << דובר >>

מה יש להתפלא?

<< דובר >> שלמה קרעי (הליכוד): << דובר >>

חבר הכנסת הנגבי אמר שם: "כאן מבקשים לחייב את כולנו, ללא קשר להבדלי סיעות
והשקפות, להתייצב באולם המליאה כאיש אחד, כאילו אנחנו בעלי גוון אחד. אם
תאומץ גרסה א', איש מאיתנו לא יוכל לפעול גם בסוגיות שתיראנה בעיניו הרות
גורל על פי צו מצפונו. אנחנו לא רובוטים, אנחנו לא מכשירי הצבעה עם תוכנת
הפעלה אחידה".

ובאמת הכנסת הכריעה ברוב אדיר, 80 מול 4. הכנסת לא הסכימה לסמרטט את עצמה
לדעת, כמו שאתם הולכים לעשות כאן היום, חבריי. מצד אחד היא שמה מחסום כנגד
מקבלי אתנן נטולי ערכים, ומהצד השני הכנסת דחתה על הסף את הגישה שניתן
להגביל את עצמאותו של חבר הכנסת. הכנסת מצאה את האיזון העדין והחליטה בית
נבחרים ולא בית בובות. אגב, מי שכתב את המחזה "בית הבובות" הוא הנריק
איבסן, מחזאי נורבגי ידוע. זה די מתאים לחותמות הנורבגיות שיש לנו כאן.

אני, אגב, לא מבין איך מאפשרים בכלל, ארבל, לנורבגים לשבת כאן ולהצביע
כשברור שהם לא יכולים לסטות ימין ושמאל מההחלטות של הממשלה.

<< דובר >> משה אבוטבול (ש"ס): << דובר >>

ניגוד עניינים מובהק.

<< דובר >> שלמה קרעי (הליכוד): << דובר >>

קו הגבול, ארבל, הוא התמורה. מי שעושה מעשה זמרי ומבקש שכר כפנחס, נפסל.
דרישת השכר מוכיחה את חוסר האידיאולוגיה. כך קבעה הכנסת ברוב מוחץ בצורה
מאוד מאוד מפורשת, ותקדימים משפטיים מעוותים, אין להם שום משמעות כאן. חובת
הוועדה לדון ולקבל ראיות אם יש תמורה או לא. השר כהנא אפילו לא טען לתמורה,
אדוני, ולכן היית צריך בסיום דבריו לנעול כאן את הישיבה ולדחות את הטענה
ואת הבקשה הזו על הסף.

חברים, ההחלטה שאתם מבקשים להעביר כאן תיזכר לדיראון עולם. זאת החלטה
תקדימית. אתם פשוט לא מבינים מה זו דמוקרטיה.

אני רוצה להשלים את דברי העורך דין בוסי לגבי הפרשנות הנכונה למילה
"לרבות". זה מאוד פשוט, אם תסתכלו בחוק תראו שבהתחלה, סעיף (א), כותב ככה:
"חבר כנסת שפרש מסיעתו ולא התפטר לא ייכלל...". זאת אומרת, הפשט הודיע שהוא
פורש. סעיף (ב) אומר: "לעניין זה, פרישה מסיעה – לרבות הצבעת אי-אמון שלא
קיבל עליה תמורה". זאת אומרת, או שהוא מודיע שהוא פרש, שזה הבסיס, או שהוא
הצביע הצבעת אי-אמון שהוא קיבל עליה תמורה. אלה הדברים המפורשים בחוק יסוד:
הכנסת, שמתיישבים עם הפרשנות הפשוטה הזאת למי שמבין עברית. זה מתיישב עם
הדיונים שהיו במליאה ועם הרוב המוחץ שהצביע על גרסה ב'.

אני גם רוצה לציין שוועדת הכנסת מיוצגת בתקנים שלה לפי 60% לעומת 40%, בעוד
שאנחנו כאן בכנסת 61 לעומת 59. לכן אין שום סיבה שניתן יד לדורסנות שלכם
ונשבץ כאן חברים בקרקס הבזוי שאתם מנהלים כאן.

<< דובר >> יצחק פינדרוס (יהדות התורה): << דובר >>

גם לא עושים את זה בפגרה. הם הודיעו על זה באמצע הפסח. דרך אגב, מתי היה
בפעם האחרונה דיון כזה בפגרה? היה פעם בהיסטוריה דיון של ועדת הכנסת בפגרה
על פרישה?

<< יור >> היו"ר איתן גינזבורג: << יור >>

היה דיון על החסינות של חיים כץ.

<< דובר >> יצחק פינדרוס (יהדות התורה): << דובר >>

זה משהו אחר, מה זה קשור בכלל.

<< יור >> היו"ר איתן גינזבורג: << יור >>

ההחלטה על זה הייתה בזמן פגרת בחירות.

<< דובר >> רם שפע (העבודה): << דובר >>

באמת דיון על שיקלי בפגרה עוד לא היה...

<< דובר >> משה טור פז (יש עתיד): << דובר >>

אל תהרוס לו את התאוריה עם עובדות.

<< דובר >> דוד אמסלם (הליכוד): << דובר >>

מה הקשר בכלל, איתן? מה הקשר בין כתב אישום - - -

<< דובר >> שלמה קרעי (הליכוד): << דובר >>

למתן אני רוצה לומר – וחבל שרק הוא נמצא כאן ולא מי שהגיש את הבקשה – הרצחת
וגם ירשת? גם הפרתם ברגל גסה את כל ההבטחות שלכם ואת כל הערכים שלכם וגם
אתה בא כאן להשמיץ את האידיאולוג היחיד מתחילת הדרך ולהגיד לו שהוא ירק
בפרצוף של הבוחרים שלו? אין לך בושה? אתה מסתכל על עצמך במראה לפעמים? הרי
אתה ישבת מולי, מתן, באולפן 12, וכשאמרתי לו שהם יקימו ממשלת שמאל עם לפיד,
הוא אמר לי: שלמה, תנוח, תנוח, לא יקרה דבר כזה, תפסיק, אתה מגוחך. הוא ישב
מולי ואמר את זה. אגב, זה לא מופיע בצ"ח קללות שכתבת. אם לא מצאת את
הריאיון הזה אז כנראה שזה רק קצה הקרחון.

כמה סמלי שדווקא את מתן שלחו לכאן לייצג את הנוכלים הראשיים שהקימו את
ממשלת האחים המוסלמים - -

<< יור >> היו"ר איתן גינזבורג: << יור >>

נא לסכם, חבר הכנסת קרעי.

<< דובר >> שלמה קרעי (הליכוד): << דובר >>

- - ואת אלו שמובילים את ישראל לעברי פי פחת. אחרי שאותו מתן, שהתנהג כמו
שליחו הראשי של הנוכל – ויתרה מכך, שליחו של ליברמן, עוכר ישראל – אחרי
שפגע בכשרות, הפך את הרפורמים כאן לזרם מרכזי למרות שהם אפילו לא מיעוט
כאן, ביצע דה-לגיטימציה לגיור; אחרי שהכפשתם את גדולי ישראל ואת הרבנות
הראשית; אחרי שהפכתם את מועצת השורא לאורים ותומים ש ל הממשלה הזו – אחרי
כל זה אתה בא לכאן להגן על מעשה הנוכלות הגדול ביותר שהעולם המודרני זוכר?
עשרה חודשים כזרועם הארוכה של בנט וליברמן הפכו אותך, מתן, לקהה חושים,
ולכן שלחו אותך לכאן. ההופעה שלך כאן הייתה מתנשאת, מנותקת וחסרת בושה
אפילו בקנה המידה הנכלולי שהמציאו כן חבורת ימינה. תתביישו לכם.

ולך, חבר הכנסת שיקלי – יישר כוח. לך בכוחך זה והושעת את ישראל.

<< יור >> היו"ר איתן גינזבורג: << יור >>

תודה רבה, חבר הכנסת קרעי. חבר הכנסת אמסלם, בבקשה.

<< דובר >> דוד אמסלם (הליכוד): << דובר >>

האמת היא ששקלתי אם בכלל לדבר, כי בסך הכול לאחר הדברים ששמענו מחבר הכנסת
שיקלי... עמיחי, אני מאוד התרגשתי, באמת.

<< דובר >> עמיחי שיקלי (ימינה): << דובר >>

תודה.

<< דובר >> דוד אמסלם (הליכוד): << דובר >>

אני משוכנע שכל מי ששמע אותך בעם ישראל, ליבו התרחב והוא התרגש, גם אם הוא
לא מסכים עם הדעות שלנו. בגלל שהוא הבין שפה מדובר באיש אמת, איש ישר והגון
שמוכן לשלם מחירים אישיים מתחילת הדרך. לכן שאפו גדול. אני אוהב אותך.

לפני שאני אגיע לנקודה המרכזית אני רוצה להתייחס למספר נקודות. אחד, אני
רוצה להזכיר לנו שבחוק הדירה השלישית, מס הכנסה, שזה כמה לירות, בג"ץ פסל
לנו אותו, גברת ארבל, בגלל שלא הנחנו פה את החומרים מספיק בזמן ודנו בזה רק
לילה שלם. זה לא הספיק. וזה על מס הכנסה, לא על להרחיק חבר כנסת, נבחר
ציבור שבחרו בו 269,000. חברים, אתם הזויים. תחשבו מה אתם עושים.

אבל האמת היא שהחלטתי שאני לא אדבר אליכם, כי אני לא מאשים אתכם, אתם רק
קרטונים. הרי כל המפלגות שלכם זה מפלגה של איש אחד. אתם יודעים את האמת,
אבל אף אחד לא יצייץ, בגלל שגם הוא יהיה במצב הזה. ולכן אני לא רוצה לדבר
אליכם, כי אני בכלל לא מאשים אתכם. לא אותך, איתן, ולא את כל האחרים כאן.
רק תעיזו למצמץ ואתם לא תהיו בכנסת.

אני רוצה להתייחס ליועצת המשפטית של הוועדה. אני רוצה לומר לך, גברת ארבל,
שהמבחן כאן הוא האם בעצם חברי המפלגה או חברי הכנסת נאמנים ליושב-ראש
הרשימה שלהם או לציבור שבחר אותם. זאת שאלת המפתח. ואני קראתי את חוות הדעת
שאת כתבת. את מי את ציטטת? את הנשיא, האדמו"ר הגדול של השמאל. בג"ץ
1759/06. הוא אמר שהתכלית המרכזית של החוק היא האם חבר הכנסת פורש ולוקח את
המנדט הציבורי לעצמו תוך סיכול רצון הבוחר. זאת השאלה המרכזית שעומדת פה על
הפרק. ולכן אני רואה בך את הבעיה פה. הדיון הזה לא היה צריך להתקיים.

<< דובר >> ארבל אסטרחן: << דובר >>

אני הבאתי את הציטוט הזה.

<< דובר >> דוד אמסלם (הליכוד): << דובר >>

נכון, אבל את יודעת שכשהיינו בדירה השלישית קמה היועצת המשפטית של הוועדה
ואמרה: אתם לא יכולים להצביע. אבל את מועלת בתפקידך, לא בפעם הראשונה. הם
לא חשובים כרגע, בגלל שהם כבר שבויים, הם נמצאים בקונסטלציה שבה הם לא
יכולים לדבר. אין, הם לא יכולים. דרך אגב, אלה שיכולים לא יושבים פה.

<< דובר >> רם שפע (העבודה): << דובר >>

תטען מה שאתה רוצה אבל לפחות תכבד את אנשי המקצוע של הכנסת.

<< דובר >> דוד אמסלם (הליכוד): << דובר >>

אני הפרעתי לך?

<< דובר >> רם שפע (העבודה): << דובר >>

פעם אחר פעם אתה משתלח בהם.

<< דובר >> דוד אמסלם (הליכוד): << דובר >>

דרך אגב, אני רוצה לומר לך שמי שלא מכבד זה אתה ובני בגין ובעצם כולכם, בזה
שאתם קיבלתם תפקידים כאן. זה הסיפור שלכם כאן, זה התפקיד הפרטי שלך. אני
זוכר מה עשית רק לפני שנה, אני זוכר כמה הצבעות הצבעת נגד הממשלה. אני גם
זוכר מה עשה פה בני בגין כשהוא היה איתנו בקואליציה. אני זוכר. דרך אגב,
מעולם לא העלינו כאן להצבעה להדיח אחד מהם.

<< יור >> היו"ר איתן גינזבורג: << יור >>

אתה לא יכול.

<< דובר >> משה אבוטבול (ש"ס): << דובר >>

אולי זאת הטעות.

<< דובר >> דוד אמסלם (הליכוד): << דובר >>

ולכן אני רואה בייעוץ המשפטי, בגברת ארבל, כאבן הנגף של כל הדיון הזה. אני
חושב שאת הבעיה. דיון כזה לא יכול להתקיים בכנסת כשיש יועץ משפטי הגון. הוא
היה אומר, רבותיי, זה בניגוד לחוק ובניגוד לפסיקה. דרך אגב, החוק לא מעניין
אתכם, מעניינת אתכם הפסיקה, מעניין אתכם בג"ץ, האדמו"ר.

אבל כל זה לא מעניין אתכם, בגלל שהשמאל במדינת ישראל זה האנשים הכי אלימים,
הכי בריונים, הכי שקרנים, כולל לעצמם.

לכן אני גאה בך, חבר הכנסת שיקלי, אני מת עליך. עשית פה מעשה עצום. איך אמר
בן גביר, אותך יזכרו להרבה מאוד שנים, עוד ילמדו אותך בכל הפקולטות גם עוד
100 שנה, ואת הקרטונים האלה אף אחד לא יזכור, כולל את היועצת המשפטית.

<< יור >> היו"ר איתן גינזבורג: << יור >>

לדעתי חוות הדעת של היועצת המשפטית גובתה על ידי אותה יועצת משפטית שציינת
במס דירה שלישית, שאמרה לא להצביע אז. אני חושב שהיא גיבתה את חוות הדעת של
ארבל.

<< דובר >> דוד אמסלם (הליכוד): << דובר >>

דרך אגב, ברגע שהיא אומרת אתם לא יכולים להצביע. איך אתם אומרים לי - - -

<< יור >> היו"ר איתן גינזבורג: << יור >>

אני אומר ששגית, שאז אמרה לא להצביע, אישרה את חוות הדעת הזאת.

<< דובר >> דוד אמסלם (הליכוד): << דובר >>

אם היא הייתה נותנת חוות דעת שאתם לא יכולים להצביע – זה משהו אחר. אבל - -
-

<< יור >> היו"ר איתן גינזבורג: << יור >>

כנראה שאתה חשבת שהיועצת המשפטית שאמרה את זה - - -

<< דובר >> דוד אמסלם (הליכוד): << דובר >>

אתה מדבר איתי על הדירה השלישית?

<< יור >> היו"ר איתן גינזבורג: << יור >>

בוודאי.

<< דובר >> דוד אמסלם (הליכוד): << דובר >>

היועצת המשפטית שם נתנה חוות דעת שאומרת שאנחנו לא יכולים לקדם את החוק.

<< יור >> היו"ר איתן גינזבורג: << יור >>

אבל אותה יועצת משפטית אישרה את חוות הדעת הנוכחית. רק ציינתי את זה במאמר
מוסגר.

<< דובר >> דוד אמסלם (הליכוד): << דובר >>

לכן אני אומר שאני רואה כרגע את הבעיה בייעוץ המשפטי, לא בכם. אתה לא אשם.

<< יור >> היו"ר איתן גינזבורג: << יור >>

תודה, חבר הכנסת אמסלם. חברת הכנסת סטרוק.

<< דובר >> אורית מלכה סטרוק (הציונות הדתית): << דובר >>

תודה, אדוני היושב-ראש. אני לא משפטנית ולא עורכת דין, אבל אני רוצה להתחיל
במילים מפרשת השבוע: "לא תעשו עוול במשפט... בצדק תשפוט עמיתך". מה שאתם
עושים כאן זה ההפך הגמור של הציווי הזה מפרשת השבוע. ההפך הגמור. והבעיה
היא שכולכם יודעים את זה. כשאני מסתכלת על קינלי אני יודעת שהוא יודע את
זה. כשאני מסתכלת על בני בגין אני יודעת שהוא יודע את זה. וכשאני מסתכלת על
אלה שלא נמצאים פה ושברחו מפה, ראש וראשון להם ניר אורבך – שאני משתתפת
בצערו כמובן על הטרגדיה במשפחתו – אבל הוא עשה כאן פגע וברח. הדיון הזה
בכלל לא היה מתקיים בלעדיו. הוא ברח. מי בכלל מחברי ימינה נמצא פה חוץ
משירלי פינטו, שבכלל באה מהשמאל והיא בכלל נורבגית? מאיזו סיעה בכלל
מפרישים את שיקלי? מאיזו סיעה? אני שאלתי את זה את עידית סילמן, שאגב, אני
רוצה בהזדמנות הזאת לתת לה צל"ש על ההחלטה שלה. במקום שבעלי תשובה עומדים
אין צדיקים גמורים יכולים לעמוד. יישר כוח.

<< דובר >> משה אבוטבול (ש"ס): << דובר >>

כל הכבוד.

<< דובר >> אורית מלכה סטרוק (הציונות הדתית): << דובר >>

שאלתי אותה אם הייתה הצבעה בימינה על ההצטרפות לקואליציה. הייתה פעם הצבעה?
לא הייתה הצבעה, נכון, עידית? אז ממה בדיוק הוא פרש אם לא הייתה החלטת
סיעה?

<< דובר >> יואב קיש (הליכוד): << דובר >>

הייתה בכלל החלטת סיעה שהוא פורש? גם על זה לא הייתה החלטה.

<< דובר >> אורית מלכה סטרוק (הציונות הדתית): << דובר >>

שום דבר. זאת המפלגה הכי לא דמוקרטית בכנסת - - -

<< דובר >> משה אבוטבול (ש"ס): << דובר >>

אביר בכלל קרא להם מפלגה של טיפשים.

<< דובר >> אורית מלכה סטרוק (הציונות הדתית): << דובר >>

ואז שולחים לפה חברי כנסת שכולם יודעים שהם... רואים לכם, חברים, רואים את
הידיים הקשורות שלכם. רואים לכם את חוסר היכולת שלכם לקבל החלטה כי אתם
נורבגים. רואים לכם את זה. וכולם בורחים. ומכנסים את זה בפגרה. אני הצצתי
בפרוטוקול שיריב קרא ממנו, הפרוטוקול מ-2012, יריב. מי הייתה היועצת
המשפטית של ועדת הכנסת שישבה לצידך? אותה יועצת משפטית שיש עכשיו. ואתה
אומר שם בפרוטוקול שאי אפשר יהיה לקיים את הדיון הזה בפגרה ולכן אתה עושה
את זה עכשיו, לקראת סוף מושב, והיא לא אומרת לך, יריב, שאתה לא צודק, נכון?
אותה ארבל.

אז תגידו, על מי אתם עובדים ולאיזה שפל אתם רוצים לדרדר את הדמוקרטיה
הישראלית ואת המעמד של הכנסת בעיני הציבור? עזבו שאתם לא תומכים בדעה של
שיקלי, אבל האם אתם תומכים בזה שחבר כנסת ייצג את הבוחרים שלו? כשאני אמרתי
לנפתלי בנט שהוא יושב על הפתקים של ההתיישבות הצעירה... אדוני העורך דין,
שתופס פה מקום של חברי כנסת שעמדו קודם, כי אתה יושב פה כשאין לך שום רשות
לשבת פה – על הכיסא של השר שלידך נמצאים גם הפתקים של ההתיישבות הצעירה וגם
הפתקים של המשפחות נפגעות הטרור, שהתגייסו למאמץ למען ימינה בבחירות.
התגייסו. אני הייתי עדה להתגייסות שלהם. אז לכו תבקשו מהם סליחה, מהרצל
וממירב חג'אג' ומבועז קוקיא, שהוצאתם אותו מפה. איך אתם לא מתביישים?

אני באמת אומרת, איתן, שרף המינימום זה שההצבעה תתקיים במליאת הכנסת,
ושנראה אותם. שנראה את נפתלי בנט בא להצביע, שנראה את יום טוב כלפון בא
להצביע, שנראה אותם, שלא יברחו. ולא רק הם, גם אחרים.

<< יור >> היו"ר איתן גינזבורג: << יור >>

תודה.

<< דובר >> אורית מלכה סטרוק (הציונות הדתית): << דובר >>

שיראו שיש להם איזשהו מינימום של מעמד ציבורי ואכפתיות מהפרצוף של הכנסת
בפני הציבור.

דבר אחרון, בתור יושבת-ראש סיעה אני רוצה להגיד שזה בושה וחרפה שחבר הסיעה
שלי, חבר הכנסת שמחה רוטמן, ביקש להופיע פה בזום – אתה יודע היטב שיש לו מה
להגיד – ואתה אומר לו שרק בקורונה - - -

<< יור >> היו"ר איתן גינזבורג: << יור >>

תודה.

<< דובר >> אורית מלכה סטרוק (הציונות הדתית): << דובר >>

סליחה, הטענה "רק קורונה" זה במושב, לא בפגרה. הוא יצא לנופש עם משפחתו
וזכותו לדבר כאן בזום. אני מבקשת שתיתן לו לדבר.

<< יור >> היו"ר איתן גינזבורג: << יור >>

תודה.

<< דובר >> שלמה קרעי (הליכוד): << דובר >>

אין פה אף חבר כנסת מימינה? מישהו שנבחר באמת, לא נורבגי? מישהו שיכול לבוא
כל יום - - -

<< דובר >> עמיחי שיקלי (ימינה): << דובר >>

למה ששמחה לא יעלה בזום?

<< דובר >> גיא בוסי: << דובר >>

זה גם חשוב לבירור העניין העובדתי. סעיף 61.

<< יור >> היו"ר איתן גינזבורג: << יור >>

חבר הכנסת אבי מעוז, בבקשה.

<< דובר >> אבי מעוז (הציונות הדתית): << דובר >>

תודה רבה, אדוני היושב-ראש. ראשית, אני מצטרף לתנחומים ליושב-ראש הוועדה
חבר הכנסת ניר אורבך - -

<< דובר >> יצחק פינדרוס (יהדות התורה): << דובר >>

שכבר לפני כן הודיע שלא יגיע לדיון.

<< דובר >> אבי מעוז (הציונות הדתית): << דובר >>

- - גם על האימא שלו וגם על חמותו, עליהן השלום. שנית, אני רוצה לברך את
חברת הכנסת עידית סילמן על המעשה הטבעי שהיא עשתה. באמת יישר כוח. שלישית,
אני כמובן רוצה לברך את חבר הכנסת עמיחי שיקלי על העמידה האיתנה על
העקרונות של מפלגתו, שבשמם הוא נבחר לכנסת.

אני רוצה, אדוני היושב-ראש, לומר את התחושות שלי. עולם הפוך ראיתי, עליונים
למטה ותחתונים למטה. יש פה הנדסת תודעה מהסוג היותר מזוקק. אני רוצה לקחת
את גוף האדם כדוגמה. כידוע, בגוף האדם יש הפרשות. גוף האדם, באופן טבעי,
מפריש הפרשות. כל החומרים, כל האוכל, כל השתייה שנכנסים לגוף האדם – מה שלא
נצרך או מה שלא עומד בעקרונות של תפקוד הגוף, מופרש החוצה מהגוף. ואני רוצה
לדבר על הפורשים, על ההפרשות, על הפֶרֶש הזה – מי ראוי שייקרא פרש ומי ראוי
שייקרא האדם שעומד על העקרונות.

אז ניקח את ימינה, שהיא הגוף שנדון פה היום. מה הם עקרונות ימינה, מה הם
עקרונות הגוף שנקרא ימינה. ימינה פרסמה את עקרונותיה כשהיא פנתה לציבור
בבקשה לקבל את אמונו על מנת שיוכלו להיות בקואליציה, להרכיב ממשלה, לעמוד
בראשות הממשלה, לא פחות מעשרה מנדטים... אני לא נכנס לזה כרגע. אבל היו
לימינה עקרונות, היו לגוף הזה עקרונות. ואת העקרונות האלה הם פרסמו בריש
גלי וכולם יודעים אותם. היחידי בתקופה הזאת שעמד בעקרונות האלה הוא חבר
הכנסת עמיחי שיקלי. כל העקרונות שפרסמו ימינה – עם מי הם כן ילכו, את מי הם
כן ימליכו, את מי הם לא ימליכו, מה הם כן יעשו, באיזה ממשלה הם יהיו –
עמיחי שיקלי הוא התוצר של העקרונות האלה. היום גם עידית סילמן. הוא היה
היחידי שעמד על העקרונות האלה. כל היתר, אלה שפעלו בניגוד לעקרונות האלה,
הם הפרש. הם אלו שפרשו מימינה, הם ההפרשות שיצאו מהגוף הזה של ימינה,
באנלוגיה לגוף האדם.

ולכן אני חושב שמה שראינו היום, את הדברים האומללים, השר כהנא, שאתה נאלצת
לקרוא מתוך הכתב, הדברים שכל כך לא מתאימים לכבודך – אלה דברים שמנותקים
מהמציאות, וזה עוד במקרה שאני רוצה ללמד על זה סנגוריה. זה בדיוק העולם
ההפוך שראינו פה.

<< יור >> היו"ר איתן גינזבורג: << יור >>

תודה.

<< דובר >> אבי מעוז (הציונות הדתית): << דובר >>

אני רק מסיים, אדוני. אדוני היושב-ראש, אני מבין שהדיון הזה צריך להתקיים
וכולנו יודעים שההצבעה היא הצבעה קואליציונית, אבל אני חושב שצריך לקחת את
הדיון הזה כדי לכבד את הכנסת. כרגע זה לא מכבד את הכנסת וזה לא מכבד את
המעמד של הכנסת בעיני הציבור. תודה רבה.

<< יור >> היו"ר איתן גינזבורג: << יור >>

תודה רבה, חבר הכנסת מעוז. חבר הכנסת טור פז, בבקשה.

<< דובר >> משה טור פז (יש עתיד): << דובר >>

הוזכרו כאן הרבה ציטוטים, אז אני גם אזכיר כמה. "אני קורא מכאן לאנשים
שמצביעים לליכוד ואומר להם, אתם רוצים מפלגה ימנית? אתם רוצים מפלגה שהיא
לא מפלגה קיצונית? נגיד נעם ועוצמה יהודית, שמרכיבים את הציונות הדתית –
עבורי זה פחות תופס. אני מחפש חיבור לכל עם ישראל". זה נאמר לעוזי ברוך
בערוץ 7. ועוד דוגמה אחת מתוך הרבה: - - -

<< דובר >> שלמה קרעי (הליכוד): << דובר >>

מה באת להגיד פה?

<< יור >> היו"ר איתן גינזבורג: << יור >>

לא, חברי הכנסת, אני מבקש, אני הקפדתי על כבודם של כל הדוברים ואני אעמוד
על זכותו של כל אחד אחר, גם אם דעתו לא נוחה לכם.

<< דובר >> שלמה קרעי (הליכוד): << דובר >>

זה לא עניין של דעתו, זה - - -

<< יור >> היו"ר איתן גינזבורג: << יור >>

תן לו להגיד מה שהוא רוצה.

<< דובר >> משה טור פז (יש עתיד): << דובר >>

"מיליציות חמושות בנגב עם עשרות ומאות רובים. נתניהו למעלה מעשור ראש
ממשלה. הנגב לא נמצא בשליטת מדינת ישראל, משתולל שם - -

<< דובר >> אופיר כץ (הליכוד): << דובר >>

ראית מה היה אתמול ברהט?

<< דובר >> משה טור פז (יש עתיד): << דובר >>

לא הפרעתי לך. " - - משתולל שם כאוס מוחלט, וגם בגליל המצב לא מזהיר". זה
ב"מהצד השני עם גיא זהר", ויש עוד הרבה.

יריב לוין, שאלתי אותי, אז אני אענה לך. נכון, שיקלי ואני כמעט מאותו הכפר.
אנשי חינוך, אפילו יצא לנו לשרת ביחד במילואים. יש לי הערכה רבה אליו כראש
מכינה. אבל למה שבחרת לעשות, שיקלי – לזה קוראים לפרוש. כן, קיבלתי ממך עוד
מראש את רשימת 98 הסעיפים, ולצד שמחת הפגישה שלנו בכנסת, אני חייב לומר לך
כגבר אל גבר, כחבר כנסת אל חבר כנסת: אנחנו פוליטיקאים. וכשהצטרפנו לכאן,
גם אתה וגם אני, הגענו לרשימה. לא נבחרנו לבד. במקרה גם לא נבחרנו
בפריימריז, לא אתה ולא אני. הגענו למקום הזה. וראשי המפלגות שלנו אמרו כל
מיני דברים. למשל, ראש המפלגה שלך אמר שהוא לא ישב עם לפיד, זה נכון. אבל
הוא גם אמר שלא יהיו בחירות חמישיות, גם זה נכון. ואתה אחר כך, כחלק
מהנבחרת הזאת, החלטת שהחלטה אחת יותר חשובה לך מהחלטה אחרת, ופרשת.

<< דובר >> עמיחי שיקלי (ימינה): << דובר >>

רק אחת?

<< דובר >> משה טור פז (יש עתיד): << דובר >>

פרשת. עכשיו, אני אומר לך את האמת, אני מעריך את הפרישה שלך, אבל בוא ותגיד
את זה כמו בן אדם, תגיד "פרשתי".

אני אגיד לך עוד משהו. היית בן אדם של חיבורים, זה היה חלק מהסיפור שלך,
בדיוק כמו שזה הסיפור שלי. אבל אתה הצטרפת למפלגת הקיצוניות הדתית, כמו
שאתה קראת לה קודם. והרי אידיאולוגיה נמדדת במעשים. את הכרעת נגד חוקים
אידיאולוגיים שאתה מאמין בהם, למשל חוק האזרחות, שהצבעת נגדו. פינדרוס שאל
פה קודם על חוקים מהזמן האחרון. הצבעת נגד חוק שאני העליתי שאתה היית בעדו,
דיברנו על זה. אלא מה? לחצו עליך מתוך האופוזיציה, אז הצבעת אתם.

<< דובר >> יואב קיש (הליכוד): << דובר >>

בזכותו חוק האזרחות הוא כמו שהוא, אחרת זה היה חוק נוראי.

<< יור >> היו"ר איתן גינזבורג: << יור >>

חבר הכנסת קיש, חבר הכנסת קיש, אני קורא אותך לסדר פעם ראשונה.

<< דובר >> משה טור פז (יש עתיד): << דובר >>

לא שאלתי אותך בוועדה שעמדת בראשה - - -

<< דובר >> אופיר כץ (הליכוד): << דובר >>

- - -

<< יור >> היו"ר איתן גינזבורג: << יור >>

לא, די, אני לא אתן לזה לקרות.

<< דובר >> שלמה קרעי (הליכוד): << דובר >>

זה מה שנקרא "טענות - - -

<< דובר >> משה טור פז (יש עתיד): << דובר >>

לא הפרעתי גם לך, שלמה קרעי. לפני הבחירות הרי לא הייתה לך בעיה עם רע"ם,
אמרת: "מאוד התרשמתי מהקו המאוד מתון שהציג מנסור עבאס לכל אורך תקופת
הבחירות וגם בזמן האלימות האיומה במבצע שומר החומות. הוא איבד המון כוח
פוליטי כיוון שסירב לשפוך שמן למדורה". גם אמרת: "הייתי שמח לראות אותו כשר
לשיתוף פעולה אזורי", בריאיון עם מורן אזולאי בכנסת.

אז תראה, החברים שלך מהליכוד באו לפה לצעוק, אבל בינינו, זה מצב מאוד נוח
להם. כי הרי עכשיו אתה לא מאיים עליהם, אתה לא תשוריין אצלם - - -

<< דובר >> יואב קיש (הליכוד): << דובר >>

אוי, נו, באמת. בוא תביא את ההצבעה למליאה. תפסיק את הפרודיה פה בוועדת
הכנסת, שבה אין לנו יכולת להשפיע, ותביא את זה למליאה.

<< יור >> היו"ר איתן גינזבורג: << יור >>

חבר הכנסת קיש, אני קורא אותך לסדר פעם שנייה.

<< דובר >> רם שפע (העבודה): << דובר >>

אתה טענת את זה גם בפעם הקודמת - - -

<< יור >> היו"ר איתן גינזבורג: << יור >>

חבר הכנסת שפע, לא להפריע.

<< דובר >> משה טור פז (יש עתיד): << דובר >>

- - - חזרת מדבריך בוועדת הכנסת, תעשה לי טובה.

<< דובר >> יואב קיש (הליכוד): << דובר >>

תביא את זה למליאה.

<< יור >> היו"ר איתן גינזבורג: << יור >>

חבר הכנסת קיש, די.

<< דובר >> משה טור פז (יש עתיד): << דובר >>

יכולתם להיות חלק מהוועדה הזו, חברי הליכוד, אבל בחרתם להחרים אותה.

<< דובר >> שלמה קרעי (הליכוד): << דובר >>

חותמת גומי.

<< דובר >> יואב קיש (הליכוד): << דובר >>

6-9.

<< דובר >> משה טור פז (יש עתיד): << דובר >>

דרך אגב, אם הייתם פה, יכול להיות שסילמן הייתה עוזרת לכם באיזו הצבעה, אבל
אולי פחדתם ששיקלי ייקח לכם מקום.

<< דובר >> שלמה קרעי (הליכוד): << דובר >>

זה עדיין 7-8.

<< דובר >> אופיר כץ (הליכוד): << דובר >>

גנבתם לנו מקומות בוועדות.

<< דובר >> משה טור פז (יש עתיד): << דובר >>

אופיר, גם לך לא הפרעתי.

<< יור >> היו"ר איתן גינזבורג: << יור >>

חבר הכנסת אופיר כץ, איש לא הפריע לך. איש לא הפריע לך.

<< דובר >> משה אבוטבול (ש"ס): << דובר >>

חילקתם את זה בחזירות.

<< יור >> היו"ר איתן גינזבורג: << יור >>

חבר הכנסת אבוטבול.

<< דובר >> משה אבוטבול (ש"ס): << דובר >>

מה, כולם דיברו ורק לי אתה - - -

<< יור >> היו"ר איתן גינזבורג: << יור >>

אני מעיר לכל אחד שמפריע, וגם לך. אתה זה שמפריע הכי הרבה מכולם.

<< דובר >> משה טור פז (יש עתיד): << דובר >>

ואני אסיים, עמיחי שיקלי, עם עוד ציטוט אחרון שלך למרות שיש לי עוד הרבה:
אני בעד שערבים יהיו חלק מהממשלה. אני מאוד מתנגד לקו שאומר שכל המפלגות
הערביות הן אותו דבר. ולכן בחרת ב-754 הצבעות להיות נגד הקואליציה, ואמרתי
לך – אחת נגעה לי גם אישית, על הקול שלך, ממש לפני שיצאנו לפגרה נפלה לי
הצבעה, שהייתה לעמיחי שיקלי חשובה מאוד פעם, עמיחי שיקלי של פעם, של חנתון,
של תבור, כן, הוא היה מצביע בעדה.

אז אני מאוד מעריך אותך ואני חושב שנשארת בן אדם ערכי ונאמן לערכים שלך.
אני חושב, או שתתפטר או שתפרוש.

<< יור >> היו"ר איתן גינזבורג: << יור >>

תודה רבה. חברת הכנסת סילמן, בבקשה.

<< דובר >> עידית סילמן (ימינה): << דובר >>

תודה רבה. אני רוצה בפתח דבריי להשתתף בצערו של יושב-ראש הוועדה שלא נמצא
איתנו כאן, חבר הכנסת ניר אורבך, שהוא גם חברי, ואימא שלו יעל זיכרונה
לברכה הייתה חברה מאוד קרובה שלי ואני משתתפת בצערו במות אימו וחמותו, לכל
משפחת אורבך מכאן.

אז אני שמחה, מתן, שנכנסת חזרה, ושאת שירלי נמצאת כאן כי הדיון הזה בעיניי
הוא הזדמנות, הזדמנות לדבר מולכם ואיתכם, מתן ושירלי, כי אתם יודעים את
האמת וגם יש לנו הזדמנות להגיד פה מעל השולחן הזה, מעל הוועדה החשובה הזו,
את האמת.

בואו נתחיל מהדברים הפשוטים, מה שקראו רבותינו דרך ארץ שקדמה לתורה כי כבר
אמרו לנו חכמינו וסיפרו לנו על העיר סדום שבה נענשו אנשים שדווקא עשו דברים
טובים.

שירלי ומתן, אתם באמת מוכנים לחיות בעולם פוליטי שכזה שבו ההגון עומד על
דוכן הנאשמים. אני מכירה אתכם ואני מכירה אתכם טוב כי שעות ארוכות אנחנו
ישבנו ביחד וקשה לי להאמין שאתם עושים מעשה כזה, שהוא לא רק לא מוסרי אלא
גם לא חברי, ואנחנו מכירים את כל ההתכתבויות הפנימיות.

לפני הבחירות ישבנו ביחד כל חברי רשימת ימינה, דנו, גם התווכחנו, ליבנו
ותהינו מהם אותם ערכים ומהי הדרך שאותה נייצג בין כותלי הבית הזה. מאז
עברנו הרבה מהמורות, גם עליות וגם מורדות, אבל על דבר אחד אי אפשר להתווכח
– עמיחי, עמיחי שיקלי, נשאר נאמן לערכים שבהם בחרנו ללכת כולנו. וגם אם אתם
מאמינים והאמנתם ועודכם מאמינים בכל ויתור, בכל מהלך פוליטי, בכל שינוי
בעמדות שלנו, בכל שותפות קואליציונית, בדבר אחד אני בטוחה שאתם לא מאמינים,
במה שאתם עושים כאן עכשיו.

מתן, האם זה הערך של הרעות והחברות שעליו אתה חינכת את החיילים בטייסת שלך?
שירלי, האם זה הערך של החברות שישבנו כאן שעות ארוכות בלילה ודנו על הרבה
דברים, גם שקשורים לעמיחי לאורך הזמן? אתם יודעים כי אני הייתי איתכם שם
והלכתי איתכם עם כל החששות.

קיבלתי ביד את אחד התפקידים הכי חזקים ומשמעותיים במדינת ישראל, אבל לא
יכולתי לעשות עוד שקר בנפשי ואני ויתרתי על הכול אבל אני גם קיבלתי הכול,
כי אני היום יכולה לעמוד ולחזור ולהסתכל לעם בעיניים, לבוחרים שלנו שבחרו
בנו, בשם שבו אנחנו נקראים ימינה, בעיניים. קיבלתי מחדש את התחושה שבה אני
נאמנה לערכיי אבל בעיקר לבוחריי ולאלה שהאמינו בנו.

הדיון הזה הוא חלק ממהלך נקמני וקטן, שנועד לשרת צרכים פוליטיים, בואו נודה
על האמת, תוך התעלמות מוחלטת מאותם ערכים שאליהם אנחנו כולנו, כולל עמיחי
שיקלי, כימינה מחויבים.

ימים יגידו. אנחנו בימינה, אנחנו ממש לא פורשים ולא הפורשים. אנחנו הולכים
עם ההבטחות, האמירה והמצע והערכים, ועדיף מאוחר מאשר אף פעם. תודה רבה.

<< יור >> היו"ר איתן גינזבורג: << יור >>

תודה.

(מחיאות כפיים).

<< יור >> היו"ר איתן גינזבורג: << יור >>

אני מבקש מכם, חברי הכנסת, גם הציבור בקהל. באמת, יש גבול.

<< דובר >> השר לשירותי דת מתן כהנא: << דובר >>

פשוט לא יאומן. עידית, אני משתתף בצערך על זה שנשברת אחרי שלחצו עלייך - -
-

<< דובר >> יואב קיש (הליכוד): << דובר >>

כמה שקרים אתה יכול לעמוד ולהגיד?

<< דובר >> עידית סילמן (ימינה): << דובר >>

מתן, תפסיק להקטין. ההקטנות האלה אולי מתאימות ב - - - שלך, הן לא מתאימות
בשולחן הזה.

<< דובר >> שלמה קרעי (הליכוד): << דובר >>

איך אין לך בושה? תאמין לי, איך אתה לא מתבייש.

<< דובר >> יואב קיש (הליכוד): << דובר >>

בושה, בושה. אין לך אפילו זכות להיות פה בדיון הזה. אתה אפילו לא צריך
להיות בדיון הזה.

<< דובר >> עידית סילמן (ימינה): << דובר >>

אני ניהלתי את הקואליציה הזו עשרה חודשים, והכול בסדר. אין צורך להקטין.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

תודה רבה.

<< דובר >> עידית סילמן (ימינה): << דובר >>

אתה לא היית כאן כשניהלתי את הקואליציה עשרה חודשים ביד רמה. הכול בסדר,
אנחנו לא נשברים, אנחנו באים ממקומות של חוזק ושל אנשים.

<< דובר >> אופיר כץ (הליכוד): << דובר >>

- - -

<< יור >> היו"ר איתן גינזבורג: << יור >>

חברת הכנסת סילמן, תודה רבה. חבר הכנסת אבוטבול, בבקשה.

<< דובר >> שלמה קרעי (הליכוד): << דובר >>

איך הפכת להיות כזה קהה חושים, מתן, איך? חסר רגש.

<< דובר >> עידית סילמן (ימינה): << דובר >>

אל תקטין. לא צריך להקטין.

<< דובר >> שלמה קרעי (הליכוד): << דובר >>

איך אין לך בושה, אתה משמיץ את האידיאולוגים היחידים שנשארו בימינה.

<< יור >> היו"ר איתן גינזבורג: << יור >>

תודה, קרעי.

<< קריאה >> קריאה: << קריאה >>

מרגיש בארץ נהדרת.

<< קריאה >> קריאות: << קריאה >>

- - -

<< דובר >> שלמה קרעי (הליכוד): << דובר >>

השר. אני מדבר לשר.

<< דובר >> יואב קיש (הליכוד): << דובר >>

השר שלא צריך להיות כאן כי אפילו הוא לא חבר סיעה.

<< יור >> היו"ר איתן גינזבורג: << יור >>

חבר הכנסת קיש, תודה. בבקשה, אבוטבול.

<< דובר >> משה אבוטבול (ש"ס): << דובר >>

כבוד היושב-ראש, אני רוצה באמת לומר, כולנו נמצאים פה - - -

<< דובר >> אופיר כץ (הליכוד): << דובר >>

אני אקריא ציטוט מה כהנא אמר על ליברמן? שכחתם את זה כבר, אה?

<< דובר >> בועז טופורובסקי (יש עתיד): << דובר >>

- - - כל מה שאמרתם על עידית.

<< דובר >> עידית סילמן (ימינה): << דובר >>

אנחנו לא פרשנו, אנחנו בימינה. לא להתבלבל. לא להתבלבל.

<< יור >> היו"ר איתן גינזבורג: << יור >>

חברת הכנסת סילמן, את סיימת את דברייך. נכון?

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת טופורובסקי, תודה רבה.

<< דובר >> עידית סילמן (ימינה): << דובר >>

אנחנו לא מסתכלים על מה אחרים אמרו ולא על מה שעכשיו אומרים.

<< יור >> היו"ר איתן גינזבורג: << יור >>

חברת הכנסת סילמן, תודה רבה, סיימת את דברייך.

<< דובר >> יואב קיש (הליכוד): << דובר >>

אני מציע לטופורובסקי שיקרא לנו לדיון ויבוא להצביע לבד.

<< יור >> היו"ר איתן גינזבורג: << יור >>

חבר הכנסת קיש, די. משה אבוטבול.

<< קריאה >> קריאות: << קריאה >>

- - -

<< דובר >> אורית מלכה סטרוק (הציונות הדתית): << דובר >>

- - - נפתלי - - -

<< יור >> היו"ר איתן גינזבורג: << יור >>

חברת הכנסת סטרוק, די. משה אבוטבול. חברת הכנסת סטרוק, אני קורא אותך לסדר
פעם ראשונה.

<< דובר >> אורית מלכה סטרוק (הציונות הדתית): << דובר >>

תודה.

<< דובר >> משה אבוטבול (ש"ס): << דובר >>

כבוד היושב-ראש, היום זה יום של בושה לכל מערכת החינוך שלנו במדינת ישראל,
שצריכה לראות דבר כזה מוזר, מחזה מזעזע לראות איך בעצם הפוליטיקאים או
עסקני הציבור שלנו יורדים לשפל כזה נמוך. כל פעם מראים בסקרים מה מצב ומדד
הפוליטיקה הישראלית ומה האמון בה. תמיד אנחנו רואים שזה נמצא בשפל. אני
מציע לא להביט בסקר הבא כי שם אנחנו נמצאים בתחתית, אפילו יותר מימינה שלא
עוברת את אחוז החסימה.

רואים בדיוק שבעצם הרמאות משתלמת, ראש ממשלה שכל דקה מוציא מהארכיב,
מהארכיון, סרטון אחר שלו של שקרים שהוא אמר לפני והבטיח דברים לפני, הוא
בעצם בא ותובע את זה שאדם שהלך לפי הדרך, הלך בצורה שקולה, הוא אותו אחד
שבעצם נענש פה או צריך לעבור לוועדה ולהגיע למצב כזה שיופרש.

אני חושב שפה כל החברים נגועים, אחד אחד הם נגועים בנושא הזה והתחושה שלהם,
רואים את זה גם כן בדיבור שלהם, הדיבור שלהם הוא דיבור שכולו מורגש במבוכה,
הם מבינים, קשה להם להסתכל לשיקלי בעיניים. אתם יודעים למה? חז"ל אומרים
שעדים זוממים, גם על אלה ששכרו אותם הם זולים, גם עליהם הם זולים.

אתם אותם אלה שעכשיו נשכרתם על ידי אותה קואליציה לבוא כי חברים אחרים שלכם
לא רצו בכלל לבוא להצביע, הם הבינו שיש פה פרדוכס, יש פה מצעד של איוולת
שבעצם כל עם ישראל רואה אותו וכולם המומים מהדברים האלה.

אני רוצה להגיד לכם שפה פורסם, וחברי שיקלי בא ודיבר על אותו פוסט שהייתה
התכתבות בין יותם לבין ראש הממשלה, אני סך הכול רוצה לקרוא מה שיותם כתב
לאחר מכן, דברים כדורבנות: האמת, לא תכננתי להוציא את אותה התכתבות שלי
החוצה, ככה הוא אומר, עם בנט. לא מוציא בדרך כלל התכתבויות פרטיות, אבל אז
הבנתי שזה לא התכתבות פרטית, זו הדרך בה האיש הזה שיקר לאלפי אנשים. תשימו
לב מה הוא אומר, זו הדרך שבה האיש שיקר לאלפי אנשים. אגב, שנייה אחרי
ההתכתבות הוא התקשר אליי. למה? כדי להגיד לי בקולו את המשפט: אתה יודע מה
ההבדל ביני לבין שרון. לי יש אלוקים. תתבייש לך.

אני חושב שההתכתבות הזאת מסבירה יותר מכול מה קורה כאן בתוך המפלגה, שזכתה
אפילו לכינוי מאחד מהאנשים שלה, מפלגה של מטומטמים או מפגרים או כל דבר אחר
שהוא בא וקרא להם, כנראה הוא יודע בדיוק מה קורה שם.

אבל פה אנחנו רואים סמל ודוגמה של אדם שלא חוצה בשביל מיצובישי או לקבל
תפקיד אלא בגלל דרך אידיאולוגית שנפסלה. ואני שואל אותך, איתן, אני שואל
אותך, אבל תסתכל לי בעיניים, שאלה אמיתית, היושב-ראש.

<< יור >> היו"ר איתן גינזבורג: << יור >>

כן.

<< דובר >> משה אבוטבול (ש"ס): << דובר >>

תאר לעצמך עכשיו, חס וחלילה חס ושלום, חבר במפלגה חרדית יחליט שהוא מגלח את
הזקן, את הפאות, מוריד את הכיפה, והוא בא ואומר, אני עכשיו רוצה לפרוש כי
זה לא הדרך שלי. אני שואל אותך שאלה: האם אתה היית בא ומצביע או היית מבין
את זה שבאים ורוצים להפריש אותו? זה בדיוק פה המקרה. הוא בעצם הולך עם הדרך
שלו, הוא לא עושה הפוך מהדרך. הם בעצם ביזו את אותו מצע שלהם והפכו אותו
לצחוק שכל הציבור רואה את זה.

<< יור >> היו"ר איתן גינזבורג: << יור >>

תודה. משפט אחרון.

<< דובר >> משה אבוטבול (ש"ס): << דובר >>

משפט אחרון, משפט שמאוד כואב להגיד אותו, אבל שימו לב. אם היום היו מחברים
את ראש הממשלה מר בנט למכונת האמת, מכונת האמת הייתה מתפוצצת מרוב השקרים
שלו. מדבר בנט תרחק.

<< יור >> היו"ר איתן גינזבורג: << יור >>

תודה רבה.

<< דובר >> משה אבוטבול (ש"ס): << דובר >>

שיקלי, תהיה חזק, העם איתך וזה מה שחשוב. כל השאר יימחקו מההיסטוריה עם
ההצבעה ההזויה שלהם.

<< יור >> היו"ר איתן גינזבורג: << יור >>

תודה רבה. חבר הכנסת בני בגין, בבקשה.

<< דובר >> זאב בנימין בגין (תקווה חדשה): << דובר >>

אדוני היושב-ראש, חבריי חברי הכנסת, אני שמעתי בקשב רב, אני חושב שישבתי
כאן הרוב הגדול של הדיון, שמעתי את החברים ושמעתי בקשב רב את דבריו של חבר
הכנסת שיקלי, ואין לי ספק, על יסוד הדברים שהוא אמר, שמה שאנחנו רואים לנגד
עינינו זו מחלוקת אידיאולוגית עמוקה בינו לבין סיעתו. אז על כך אני מבין
שאין חולק, והשאלה היא רק מהי המסקנה מתוך המחלוקת הזאת.

חברים פה במהלך הדיון הואילו להזכיר את שמי פעם, פעמיים, שלוש, לא ספרתי.
בהתחלה חשבתי שאני צריך לראות את זה כמחמאה, עכשיו אני לא בטוח, וניסו
לגזור גזרה שווה בין הדיון הזה לבין הצבעותיי בכנסת בין השנים 2015 ל-2019,
שנים שאכן בהן ניסיתי, ולעיתים גם הצלחתי, לשפר הצעות חוק שהתנגדתי לנוסחן
הראשון, ואכן פעמים אחדות, לא רבות, שלא הצלחתי בכך, הצבעתי נגד הצעות חוק
אחדות במליאה.

נכון. אבל בכל ארבע שנות קיומה של הממשלה, בין השנים 2015 ל-2019, תמכתי
בקיומה, הצבעתי בעדה בהצבעות אמון, פעמיים החליטו ראשי הקואליציה חבריי
להשעות אותי מחברותי בוועדות הכנסת – פעם בוועדת הפנים, פעם בוועדת החוקה –
קיבלתי את הצעדים האלה ברצון, וכאשר התראיינתי, ראיינו אותי בעניינים אלה,
תחזרו ותיווכחו, גם בעל פה וגם בכתב, גם ברדיו ואמצעים אחרים, אמרתי: משמעת
קואליציונית הוא כלי חשוב מאוד למשילות, ואם יש לעיתים שחבר הכנסת לא יכול
לעמוד במשמעת הזאת והוא נענש, אז אני מקבל עליי.

<< דובר >> שלמה קרעי (הליכוד): << דובר >>

גם את שיקלי הענישו.

<< דובר >> זאב בנימין בגין (תקווה חדשה): << דובר >>

וחברי דודי אמסלם גם זוכר איך קיבלתי ברצון ובחיוך, ואפילו נפגשנו כחברים
לפני ואחרי, אין לי שום בעיה, אבל מה המקרה שלפנינו?

<< דובר >> דוד אמסלם (הליכוד): << דובר >>

אחרי חודש.

<< דובר >> זאב בנימין בגין (תקווה חדשה): << דובר >>

הצבעה שיטתית - -

<< דובר >> דוד אמסלם (הליכוד): << דובר >>

החזרנו אותך אחרי חודש לוועדה.

<< דובר >> זאב בנימין בגין (תקווה חדשה): << דובר >>

- - בכל האורך עם האופוזיציה. אני יושב בספסלים, הם לא הקדמיים. אני מסתכל
לעיתים על לוח ההצבעות, בספסלים שאני יושב עליהם אדום, ריבוע אחד ירוק;
בספסלים שאני יושב עליהם ריבוע ירוק, אחד אדום. פעם, פעמיים, שלוש, עשר.
אני חושב שתגובה טבעית צריכה להיות, אדם אומר, בסדר, אני לא - - -

<< דובר >> שלמה קרעי (הליכוד): << דובר >>

אבל אתה תמכת בגרסה ב' בשנת 91', יש פה ציטוט שלך: אני מציע להיזהר, אני
אתמוך בגרסה ב', שאומרת פרישה אידיאולוגית בלי קבלת תמורה לא תיחשב כפרישה.

<< דובר >> יואב קיש (הליכוד): << דובר >>

הוא לא קיבל תמורה, בני.

<< דובר >> שלמה קרעי (הליכוד): << דובר >>

אתה הצבעת. זה החוק שעבר בשנת 91'.

<< דובר >> יואב קיש (הליכוד): << דובר >>

ברור שיש פה מחלוקת אידיאולוגית. אתה הצבעת. יש פה מחלוקת אידיאולוגית, אתה
צודק, אבל הוא לא קיבל תמורה, ואתה הצבעת שאם אין תמורה זו לא פרישה.

<< יור >> היו"ר איתן גינזבורג: << יור >>

תודה. חבר הכנסת קיש, תודה.

<< דובר >> זאב בנימין בגין (תקווה חדשה): << דובר >>

חבריי, אתם שמים את הדגש - -

<< דובר >> דוד אמסלם (הליכוד): << דובר >>

דרך אגב, יש פה מחלוקת בין אידיאולוגיה לאופורטוניזם.

<< יור >> היו"ר איתן גינזבורג: << יור >>

חבר הכנסת אמסלם.

<< דובר >> זאב בנימין בגין (תקווה חדשה): << דובר >>

- - על מילה אחת חשובה. אם מדובר בהצבעה, שתי הצבעות, שלוש הצבעות, אבל
כשמדובר - - -

<< דובר >> יואב קיש (הליכוד): << דובר >>

יש פה פרישה אידיאולוגית, אין בעיה, לא אומרים שלא.

<< דובר >> משה טור פז (יש עתיד): << דובר >>

אתה הצבעת בעד.

<< יור >> היו"ר איתן גינזבורג: << יור >>

חבר הכנסת קיש.

<< דובר >> יואב קיש (הליכוד): << דובר >>

פרישה אידיאולוגית של השר מתן כהנא.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת קיש.

<< דובר >> שלמה קרעי (הליכוד): << דובר >>

אבל זה לא מופיע בחוק. אין מספר בחוק.

<< יור >> היו"ר איתן גינזבורג: << יור >>

חבר הכנסת קרעי.

<< דובר >> שלמה קרעי (הליכוד): << דובר >>

כתוב במפורש, רק אם קיבל תמורה.

<< יור >> היו"ר איתן גינזבורג: << יור >>

חבר הכנסת קרעי, אני קורא אותך לסדר פעם שנייה.

<< דובר >> יריב לוין (הליכוד): << דובר >>

הצעה של איל ינון פה בוועדה, לא קיים דבר כזה בכלל.

<< דובר >> זאב בנימין בגין (תקווה חדשה): << דובר >>

אתם פה מנסים ללמד אידיאולוגיה.

<< קריאה >> קריאה: << קריאה >>

לא.

<< דובר >> זאב בנימין בגין (תקווה חדשה): << דובר >>

כאשר מפלגתי הליכוד - - -

<< קריאה >> קריאות: << קריאה >>

- - -

<< דובר >> אורית מלכה סטרוק (הציונות הדתית): << דובר >>

לא, מנסים - - -

<< יור >> היו"ר איתן גינזבורג: << יור >>

חברת הכנסת סטרוק, אל תפריעי לו.

<< דובר >> אורית מלכה סטרוק (הציונות הדתית): << דובר >>

אני עוזרת לו.

<< יור >> היו"ר איתן גינזבורג: << יור >>

את מפריעה לו.

<< דובר >> זאב בנימין בגין (תקווה חדשה): << דובר >>

כאשר חבריי בממשלה תמכו במסירת חברון ברובה לידי צר ואויב, קמתי ופרשתי מן
הממשלה. כעבור כשנה, כאשר חבריי בליכוד החליטו למסור לערפאת – אחרי משא
ומתן איתו, מצאו שם חבר כפי שאמרו – למסור יישובים בצפון שומרון, קמתי
ועזבתי את הליכוד.

<< דובר >> שלמה קרעי (הליכוד): << דובר >>

והיום מכרת את המדינה למועצת השורא.

<< יור >> היו"ר איתן גינזבורג: << יור >>

חבר הכנסת קרעי, מספיק.

<< דובר >> רם שפע (העבודה): << דובר >>

לזה תמחא כפיים, לא למה שאמרת מקודם.

<< דובר >> זאב בנימין בגין (תקווה חדשה): << דובר >>

אבל השיטתיות - - -

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חברי הכנסת.

<< דובר >> זאב בנימין בגין (תקווה חדשה): << דובר >>

אני חושב שזה לא טבעי, לפחות לי, חבריי - - -

<< דובר >> אופיר כץ (הליכוד): << דובר >>

בגלל זה - - -

<< דובר >> זאב בנימין בגין (תקווה חדשה): << דובר >>

אני ממש לא משפטן - - -

<< דובר >> יואב קיש (הליכוד): << דובר >>

אבל לא הפרישו אותך, בני, זו בדיוק הנקודה.

<< יור >> היו"ר איתן גינזבורג: << יור >>

חבר הכנסת קיש.

<< דובר >> יואב קיש (הליכוד): << דובר >>

גם במקרים האלה לא היה דיון בוועדת הכנסת ולא דיברו על - - -

<< יור >> היו"ר איתן גינזבורג: << יור >>

חבר הכנסת קיש, למה להפריע לו כל הזמן?

<< דובר >> יבגני סובה (ישראל ביתנו): << דובר >>

- - - שהוא התפטר.

<< יור >> היו"ר איתן גינזבורג: << יור >>

חבר הכנסת סובה, אל תפריעו.

<< דובר >> שלמה קרעי (הליכוד): << דובר >>

מהממשלה, לא מהכנסת.

<< קריאה >> קריאות: << קריאה >>

- - -

<< דובר >> יואב קיש (הליכוד): << דובר >>

ב-2019 - - - מהממשלה, לא מהכנסת.

<< יור >> היו"ר איתן גינזבורג: << יור >>

חבר הכנסת קיש, אל תפריע לבגין.

<< דובר >> זאב בנימין בגין (תקווה חדשה): << דובר >>

לכן אני במידה רבה מתפלא על הדיון כי אני מתפלא על ההתעקשות של חבר כנסת,
שמודיע אכן מן היום הראשון ועד היום שהוא מייחל להפלתה של הממשלה - -

<< דובר >> דוד אמסלם (הליכוד): << דובר >>

אני לא מאמין - - - אומר דברים כאלה.

<< דובר >> זאב בנימין בגין (תקווה חדשה): << דובר >>

- - שהוא מתעקש להיות חבר הקואליציה בה.

<< דובר >> דוד אמסלם (הליכוד): << דובר >>

תראה מה קרה לך, בני בגין, תראה לאן הגעת.

<< יור >> היו"ר איתן גינזבורג: << יור >>

חבר הכנסת אמסלם, תן לו לומר את מה שהוא רוצה לומר. אתה יכול להעלות על
דעתך שאנשים חושבים אחרת ממך?

<< דובר >> דוד אמסלם (הליכוד): << דובר >>

תראה איזה - - -

<< יור >> היו"ר איתן גינזבורג: << יור >>

יכול להיות שמישהו חושב אחרת ממך ותהיה סבלני כדי לשמוע דעה אחרת?

<< דובר >> דוד אמסלם (הליכוד): << דובר >>

- - -

<< יור >> היו"ר איתן גינזבורג: << יור >>

או שאתה חייב להפסיק אותו באמצע?

<< דובר >> משה אבוטבול (ש"ס): << דובר >>

בני, מה אביך המנוח היה מצביע כאן?

<< יור >> היו"ר איתן גינזבורג: << יור >>

חבר הכנסת אבוטבול, די.

<< דובר >> משה אבוטבול (ש"ס): << דובר >>

מה אביך המנוח היה מצביע כאן, בני?

<< יור >> היו"ר איתן גינזבורג: << יור >>

חבר הכנסת אבוטבול, אני קורא אותך לסדר פעם ראשונה.

<< דובר >> משה אבוטבול (ש"ס): << דובר >>

שאלתי שאלה.

<< יור >> היו"ר איתן גינזבורג: << יור >>

למעשה זו פעם שנייה.

<< דובר >> משה אבוטבול (ש"ס): << דובר >>

מה אביך המנוח היה מצביע כאן?

<< יור >> היו"ר איתן גינזבורג: << יור >>

חבר הכנסת אבוטבול, אני קורא לך לסדר פעם שנייה.

<< דובר >> זאב בנימין בגין (תקווה חדשה): << דובר >>

אני אומר לך: אני לא יודע, וגם אתה לא יודע.

<< דובר >> משה אבוטבול (ש"ס): << דובר >>

אתה לא יודע, אני אומר לך שהוא היה מצביע נגד.

<< דובר >> זאב בנימין בגין (תקווה חדשה): << דובר >>

אני לא יודע - - -

<< דובר >> משה אבוטבול (ש"ס): << דובר >>

הוא היה איש ארץ ישראל, הוא דאג לערכים שלו.

<< יור >> היו"ר איתן גינזבורג: << יור >>

חבר הכנסת אבוטבול, אני קורא לך לסדר פעם שלישית.

<< דובר >> משה אבוטבול (ש"ס): << דובר >>

הוא לא היה כמוך ש - - -

<< יור >> היו"ר איתן גינזבורג: << יור >>

חבר הכנסת אבוטבול, נא לצאת מהאולם.

<< דובר >> משה אבוטבול (ש"ס): << דובר >>

עכשיו אני יוצא. זה בסדר, מסתדר לי עם הלו"ז, איתן.

<< יור >> היו"ר איתן גינזבורג: << יור >>

מאה אחוז. אני שמח שעזרתי. שמחתי לעזור. שמחתי לעזור.

<< דובר >> משה אבוטבול (ש"ס): << דובר >>

מסתדר עם הלו"ז.

<< יור >> היו"ר איתן גינזבורג: << יור >>

שמחתי לעזור. תמיד תקרא לי.

(חבר הכנסת משה אבוטבול יוצא מאולם הוועדה).

<< דובר >> זאב בנימין בגין (תקווה חדשה): << דובר >>

אדוני היושב-ראש, אחרי הצהרתי על אי ידיעתי המובהקת בשאלה מה היה אומר היום
אדם שנפטר לפני 30 שנה, אני מחזיר לך את רשות הדיבור.

<< יור >> היו"ר איתן גינזבורג: << יור >>

תודה רבה.

<< דובר >> שלמה קרעי (הליכוד): << דובר >>

רק לא ענית לגבי החוק.

<< דובר >> יואב קיש (הליכוד): << דובר >>

בני, אבל לא ענית בלי תמורה. בחוק כתוב בפירוש. אתה הצבעת על נוסח ב'.

<< יור >> היו"ר איתן גינזבורג: << יור >>

חבר הכנסת קיש, די, מספיק.

<< דובר >> רם שפע (העבודה): << דובר >>

אתה, יש לך זכות לדבר על לא ענית? כל הציטוטים שלך הפוכים אחד לאחד ממה
שאתה אומר פה היום. אחד לאחד, אחד לאחד.

<< דובר >> זאב בנימין בגין (תקווה חדשה): << דובר >>

- - -

<< דובר >> יואב קיש (הליכוד): << דובר >>

אני אומר לך במפורש, חוות דעת משפטית - - - הוא הצביע לאופציה ב'.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת יואב קיש, אני קורא לך לסדר פעם שנייה.

<< דובר >> רם שפע (העבודה): << דובר >>

עשית הפוך מכל מה שטענת.

<< דובר >> יואב קיש (הליכוד): << דובר >>

למה אתה לא קורא לו?

<< יור >> היו"ר איתן גינזבורג: << יור >>

כי אתה מפריע לי. אתה מפריע לי. הוא מגיב לך - - -

<< דובר >> רם שפע (העבודה): << דובר >>

אגב, אתה לא יחיד. גם בצלאל סמוטריץ', שלא נמצא פה היום, החליף את שולי
מועלם, בא להסביר למה צריך להצביע נגד אורלי לוי.

<< יור >> היו"ר איתן גינזבורג: << יור >>

אתה בלי הפסקה. חבר הכנסת יוסי טייב, בבקשה.

<< דובר >> יוסף טייב (ש"ס): << דובר >>

אדוני היושב-ראש, האמת שהקשבתי בקשב רב וניסיתי ככה להישאר מתורבת, אבל - -
-

<< דובר >> יבגני סובה (ישראל ביתנו): << דובר >>

לא הפרעת לאיש - - -

<< דובר >> יוסף טייב (ש"ס): << דובר >>

השתדלתי לא להפריע לאיש. באמת אני תוהה כי אני עמדתי בפאנלים רבים מול
אנשים של ימינה במערכת הבחירות, בפרט מול הקהילה הצרפתית, ואני שמעתי ואחד
הטיעונים העיקריים של מפלגת ימינה היו, אנחנו מפלגה אידיאולוגית, אנחנו
אנשי ארץ ישראל, למפלגה שאתה מייצג אין אידיאולוגיה ומה פתאום אתה מגיע
לציבור למרות שאתה בא ממנו, ואתה בא לרמות את הציבור ופעם אחר פעם, פאנל
אחר פאנל, חבר הכנסת כלפון עמד מולי והייתה מלחמה, מלחמה אמיתית על הבוחר
כדי לבוא ולשכנע אותו מה באמת ומי הנציג שיבוא ויוביל את האג'נדה שלו.

זה לא סוד שהקהילה הצרפתית היא קהילה ציונית מאוד, אוהבת ארץ ישראל, אוהבת
את שלושת הדגלים של ארץ ישראל, תורת ישראל ועם ישראל, ואני חושב שהמציאות
בשטח מוכיחה שלא חבר כנסת שיקלי הוא הפורש אלא ההיפך כי כשאני מגיע לקהילה
ולקהילות, לצערי אני לא רואה אף אחד מהנציגים של ימינה שחרשו את השטח
במערכת הבחירות ומאז נעלמו עקבותיהם. צר לי שחבר הכנסת כלפון לא מצא לנכון
לבוא ולהגיע לפה ולומר את דברו כי אני חושב שהיה לו הרבה מה לומר כאיש ארץ
ישראל, כאיש ימין, ולצערי אני מופתע מכמה דברים. אחד, איך אפשר כסיעה שלמה
לבוא ולהכריז על חבר כנסת אידיאולוגי, שבא ושומר על הערכים שלו – זה מה
שהובטח לבוחר, איתן; כפי שאתה הבטחת לבוחר, אתה והמפלגה שלך בכנסת ה-23,
וכשראיתם שזה לא מתאים למה שהבוחרים שלכם רצו, החלטתם לקום וללכת ולפרק את
הממשלה. באותו ליל חניונים, וחבל שרם שפע יצא כי באמת רציתי לפנות אליו
באופן ישיר. למרות שלא הסכמתי וחלקתי על המהלך שהוא עשה עם מספר חברי כנסת,
אומנם גם מהליכוד, פניתי אליו ואמרתי לו: רם, אני אומנם לא מסכים עם מה
שעשית אבל מצדיע לך על זה ששמרת על העקרונות שלך. אפשר לשאול אותו, אלה
דברים שנאמרו מייד לאחר ההצבעה.

אני חושב שזה הזמן לבוא ולומר לחבר הכנסת שיקלי – בשונה ממתן כהנא, השר
לשירותי דת, חבר הכנסת כלפון, שקד, חברת הכנסת פינטו, אתם הולכתם שולל את
המצביעים שלכם. אתם במשך מערכת בחירות שלמה, ואני כאחד שעמדתי מולכם
בפאנלים, עמדתי מולכם מול הציבור ואני עד היום פוגש את הציבור הזה, אתם
רימיתם אותו ואני שומע היום איך הציבור מקבל באהדה את המהלך הזה של חבר
הכנסת שיקלי, שבא ושומר סך הכול על מה שהם הבטיחו. לבוא ולומר היום שחבר
כנסת אידיאולוגי יופרש, אני קצת בהלם.

אדוני היושב-ראש, ברשותך, אני רוצה לקרוא לך נוסח שעוד מהדהד באוזניי, ביום
כניסתי לכנסת, הכנסת ה-23, נוסח שקרא בזמנו יושב-ראש הכנסת, חבר הכנסת יריב
לוין: אני מתחייב לשמור אמונים למדינת ישראל ולמלא באמונה את שליחותי
בכנסת. על הנוסח הזה כל אחד מאיתנו כאן התחייב, אמר במילים שלו "מתחייב
אני". הלוואי, והלוואי אני אומר, שכל אחד פה מאיתנו, בפרט אלה שהולכים
להצביע בעד אותה פרישה, יהיו גברים כמו חבר הכנסת שיקלי ויעמדו איתן על
אותה התחייבות כי זה מה שהובטח לבוחר, זה מה שהתחייבתם בכניסה שלכם לכנסת.
יש לכם עוד מספר דקות, מספר שעות, אני לא יודע, עד שתגיעו לאותה החלטה האם
להצביע בעד או נגד.

אדוני היושב-ראש, יש לי איתך שיחות ארוכות. אני מכיר בך כאדם הגון וישר. לא
רק אתה, אני חושב שכל מי שיושב פה, בסופו של דבר אם הוא ישב סביב עצמו
וישים קצת בצד את הפוליטיקה – נכון, אנחנו פה במגרש פוליטי, אבל בסוף יש פה
מהלך שייזכר לדורות, ואל תשכחו שהעולם הוא עגול. מה שאתם הולכים לעשות פה
לחבר כנסת אידיאולוגי, הגון, שסך הכול בא לשמור על העקרונות של המפלגה שלו,
של הסיעה שלו, שהחליפה את עורה, והחליפה את עורה ברגע האחרון, אני חושב שזה
דבר שלא ייעשה. אני באמת קורא לכם שוב לבוא ולחשוב על מה שאתם הולכים
לעשות.

<< יור >> היו"ר איתן גינזבורג: << יור >>

תודה רבה, חבר הכנסת טייב. רק אומר במאמר מוסגר. כשאמרת תהיו גברים, יש פה
גם נשים, אפשר גם להיות נשים.

<< קריאה >> קריאה: << קריאה >>

וזה מדינת ישראל וחוקיה.

<< דובר >> יוסף טייב (ש"ס): << דובר >>

בשפה העברית אני חושב שזה כולל גם.

<< דובר >> אופיר כץ (הליכוד): << דובר >>

גם חבר הכנסת קינלי אמר "כגבר אל גבר" ולא הערת לו.

<< יור >> היו"ר איתן גינזבורג: << יור >>

גבר אל גבר אני מבין. תהיו גברים זה משהו אחר.

<< דובר >> משה טור פז (יש עתיד): << דובר >>

אופיר, אני נורא מתחבר למקום הנשי שלי אבל זה גבר לגבר.

<< דובר >> יואב בן צור (ש"ס): << דובר >>

גם הוא דיבר על העובדות. האישה היחידה שהייתה עברה.

<< יור >> היו"ר איתן גינזבורג: << יור >>

מה אכפת לך שגם אני אעיר פעם הערת ביניים?

<< דובר >> יוסף טייב (ש"ס): << דובר >>

איתן, אני שמח שהערת אבל הייתי מצפה שבאמת תתייחס למהותם של דברים ופחות
לצורה.

<< יור >> היו"ר איתן גינזבורג: << יור >>

לא, אני לא אתייחס. רק אמרתי אמירה כי אתה יושב ליד חברת כנסת שגם אמורה
להצביע, ואתה יודע, מפאת כבודה - -

<< דובר >> יוסף טייב (ש"ס): << דובר >>

צודק.

<< יור >> היו"ר איתן גינזבורג: << יור >>

- - אז מפאת כבודה גם ניתן לה לדבר. חברת הכנסת פינטו, בבקשה.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: ראשית, אני מבקשת להביע את
תנחומיי לידיד אמת, חברי חבר הכנסת ניר אורבך, על פטירת אימו וכן על פטירת
חמותו. כממלאת מקום יושב-ראש הסיעה, אני רוצה בשם כל סיעת ימינה לנחם את
חבר הכנסת ניר אורבך ולאחל לכולנו שלא נדע צער.)

<< יור >> היו"ר איתן גינזבורג: << יור >>

אמן.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: באופן אישי, הדיון היום הוא דיון
לא קל. את עמיחי שיקלי הכרתי בבחירות ב-2019, מה שמכונה מועד א'. ראיתי בו
שותף לדרך, רצנו יחד ואף התיידדנו והתחברנו. כינוס הוועדה לדיון על הכרזתו
של חבר הכנסת עמיחי שיקלי, חבר סיעתי, סיעת ימינה, כפורש הוא דבר שאני לא
שמחה בו ולא ששה לקראתו.)

<< דובר >> שלמה קרעי (הליכוד): << דובר >>

הווירוס שיקלי.

<< יור >> היו"ר איתן גינזבורג: << יור >>

אני מבקש לא להפריע.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: חבר הכנסת שיקלי הוא נבחר ציבור).

<< דובר >> שלמה קרעי (הליכוד): << דובר >>

כמה אפשר לשקר?

<< יור >> היו"ר איתן גינזבורג: << יור >>

הקריאה הבאה, אתה בחוץ.

<< דובר >> שלמה קרעי (הליכוד): << דובר >>

כמה אפשר לשקר?

<< יור >> היו"ר איתן גינזבורג: << יור >>

הקריאה הבאה, אתה בחוץ.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: חבר הכנסת שיקלי הוא נבחר ציבור
ועלינו לגשת למלאכת השימוע הזו בענווה. הפרשת חבר כנסת מכהן היא נושא מורכב
וכבד-משקל.

<< דובר >> אורית מלכה סטרוק (הציונות הדתית): << דובר >>

- - - למה את משקרת - - -

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: ועלינו לגשת אליו בשום שכל
וברגישות, מתוך מחשבה, תבונה ובהיגיון המתבקשים.

הבקשה שהונחה על ידי ראש הממשלה וכפי שהוצגה על ידי חברי השר כהנא, מסכמת
תקופה ארוכה שבה חבר הכנסת שיקלי נקט בפעולות ובמדיניות שלא מותירה ברירה
אלא לתהות על מחויבותו למשמעת הקואליציונית בכלל, ולסיעה בפרט.

<< דובר >> אורית מלכה סטרוק (הציונות הדתית): << דובר >>

את אמרת את זה לפני חודשים - - -

<< יור >> היו"ר איתן גינזבורג: << יור >>

חברת הכנסת סטרוק.

<< דובר >> אורית מלכה סטרוק (הציונות הדתית): << דובר >>

למה היא משקרת?

<< יור >> היו"ר איתן גינזבורג: << יור >>

חברת הכנסת סטרוק, היא תגיד את כל מה שיש לה לומר ואת לא תפריעי לה. את לא
תפריעי לה.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: החל מהימנעות בהצבעות ועד הצבעות
שיטתיות ועקביות נגד הצעות חוק מהותיות של הקואליציה.

מדינת ישראל, אחרי שנתיים ומעלה של שיתוק רוחבי בכל משרדי הממשלה ובכל
הפעילות הממסדית מול הציבור, עמדה בפני בחירות חמישיות הרסניות. העם
מפולג - - -

<< דובר >> אורית מלכה סטרוק (הציונות הדתית): << דובר >>

ליאת, תסבירי לה שהיא משקרת - - -

<< יור >> היו"ר איתן גינזבורג: << יור >>

חברת הכנסת סטרוק, את לא מבינה – שירלי, שנייה – את לא מבינה שאת מפריעה,
בעיקר ראוי להקשיב לה כי היא לא שומעת אותך.

<< דובר >> אורית מלכה סטרוק (הציונות הדתית): << דובר >>

- - - מה שהיא אומרת.

<< יור >> היו"ר איתן גינזבורג: << יור >>

אני מבקש ממך להפסיק להפריע לנו, להפסיק להפריע לנו.

<< דובר >> אורית מלכה סטרוק (הציונות הדתית): << דובר >>

היא משקרת. היא משקרת.

<< יור >> היו"ר איתן גינזבורג: << יור >>

והיא תאמר את כל מה שהיא רוצה. את לא הצנזורית שלה.

<< דובר >> אורית מלכה סטרוק (הציונות הדתית): << דובר >>

שתגיד מה שהיא רוצה.

<< יור >> היו"ר איתן גינזבורג: << יור >>

את לא הצנזורית שלה ואת לא ברומטר היושר שלה.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: חברת הכנסת אורית סטרוק, גם כשאת
שיקרת לגביי אני לא הפרעתי לך.)

<< יור >> היו"ר איתן גינזבורג: << יור >>

היא תאמר את מה שהיא רוצה ואת לא תפריעי לה. אם את תמשיכי להפריע לה, את
תמצאי את עצמך מחוץ לאולם הזה, זה הכול.

<< דובר >> אורית מלכה סטרוק (הציונות הדתית): << דובר >>

לא אפריע לה - - -

<< יור >> היו"ר איתן גינזבורג: << יור >>

אז אל תדברי. הדרך שבה את מפריעה היא בדרך הדיבורים. אל תדברי.

<< דובר >> אורית מלכה סטרוק (הציונות הדתית): << דובר >>

ביקשתי שליאת תסביר לה שאני אומרת שהיא משקרת.

<< יור >> היו"ר איתן גינזבורג: << יור >>

תודה. בבקשה, חברת הכנסת פינטו.

<< דובר >> אורית מלכה סטרוק (הציונות הדתית): << דובר >>

היא משקרת.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: מדינת ישראל אחרי שנתיים ומעלה של
שיתוק רוחבי בכל משרדי הממשלה ובכל הפעילות הממסדית מול הציבור, עמדה בפני
בחירות חמישיות הרסניות. העם מפולג, מחלת הקורונה והסגרים הורסים את הכלכלה
ואת החוסן החברתי של העם. ראש הממשלה נפתלי בנט התייצב עם הרבה אומץ,
כשטובת המדינה לנגד עיניו, ומקים את ממשלת האחדות.)

<< דובר >> מיכל וולדיגר (הציונות הדתית): << דובר >>

איזה אחדות?

<< דובר >> יואב קיש (הליכוד): << דובר >>

מכר את כל עקרונותיו.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: הקמת הממשלה מנעה את המשך השיתוק,
ייצבה את הכלכלה, עצרה את הכאוס, והוזרמה תקווה חדשה לעם בציון.)

<< דובר >> יואב קיש (הליכוד): << דובר >>

שישה מנדטים.

<< דובר >> שלמה קרעי (הליכוד): << דובר >>

מה, אתם רצים עם תקווה חדשה בבחירות הבאות?

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: כאשת ימין, הישיבה בקואליציה
מורכבת זו אינה הדבר הכי נוח אבל הוא הדבר הנכון למדינת ישראל לאור המצב
שמדינת ישראל הייתה שרויה בו, ועודנה. כינון הממשלה מאפשר לאזרחי ישראל
לקבל שירותים ממשלתיים ראויים, נותן ודאות למשק ומאפשר למדינה להתנהל
כסדרה.

בבואי לקבל החלטה בעניין זה ולהצביע, ללא שום משמעת סיעתית או קואליציונית,
השיקול שיעמוד לנגד עיניי הוא טובת מדינת ישראל ואזרחיה. רק לפי זה אפעל.)

<< דובר >> שלמה קרעי (הליכוד): << דובר >>

משמעת נורבגית.

<< קריאה >> קריאות: << קריאה >>

- - -

<< דובר >> אורית מלכה סטרוק (הציונות הדתית): << דובר >>

- - -

<< דובר >> יריב לוין (הליכוד): << דובר >>

עם כל הכבוד, אני רוצה רק להעיר לפרוטוקול - - -

<< יור >> היו"ר איתן גינזבורג: << יור >>

לא, חבר הכנסת לוין, אני מבקש ממך.

<< דובר >> יריב לוין (הליכוד): << דובר >>

לא, אני רוצה להעיר לפרוטוקול - - -

<< יור >> היו"ר איתן גינזבורג: << יור >>

לא, אי אפשר ככה להתייחס לדיון בצורה כזאת.

<< קריאה >> קריאה: << קריאה >>

אז אין משמעת סיעתית?

<< דובר >> אורית מלכה סטרוק (הציונות הדתית): << דובר >>

- - - חודשים אומרת - - -

<< קריאה >> קריאות: << קריאה >>

- - -

<< דובר >> יריב לוין (הליכוד): << דובר >>

אני רוצה להעיר לפרוטוקול - -

<< יור >> היו"ר איתן גינזבורג: << יור >>

חברי הכנסת, אני מבקש.

<< דובר >> יריב לוין (הליכוד): << דובר >>

- - שהשיקול של טובת המדינה ואזרחיה הוא לא שיקול רלוונטי לעניין שבפנינו.

<< יור >> היו"ר איתן גינזבורג: << יור >>

זו עמדתה, זו עמדתה לאופן שבו היא תצביע - -

<< דובר >> יריב לוין (הליכוד): << דובר >>

פה צריך להצביע על פי העובדות.

<< יור >> היו"ר איתן גינזבורג: << יור >>

- - ובו היא תצביע על פי עמדתה ולא על פי מה שאתה אומר לה להצביע.

<< דובר >> יריב לוין (הליכוד): << דובר >>

לא, אני לא אומר לה מה להצביע. אני אומר שהשיקול הזה הוא לא רלוונטי
לעניין.

<< אורח >> גיא בוסי: << אורח >>

משפטית, אדוני.

<< קריאה >> קריאה: << קריאה >>

תקשיב ליריב רגע.

<< יור >> היו"ר איתן גינזבורג: << יור >>

חבר הכנסת יבגני סובה, בבקשה.

<< דובר >> יריב לוין (הליכוד): << דובר >>

זה אומר בעצם שהיא אומרת לנו, אני מתעלמת מהוראות החוק - - -

<< דובר >> רם שפע (העבודה): << דובר >>

לא, היא לא אמרה את זה.

<< יור >> היו"ר איתן גינזבורג: << יור >>

חבר הכנסת לוין, תודה רבה.

<< קריאה >> קריאות: << קריאה >>

- - -

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: זה לא מה שאמרתי. יש הבדל. אני
רואה את טובת המדינה לנגד עיניי, וזה - - -)

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת לוין, תודה רבה.

<< דובר >> שלמה קרעי (הליכוד): << דובר >>

אולי שהיועצת המשפטית תבהיר לפי איזה שיקולים הם צריכים להצביע.

<< יור >> היו"ר איתן גינזבורג: << יור >>

היא אמרה אין משמעת סיעתית, אין משמעת קואליציונית, היא תצביע על פי צו
מצפונה. בבקשה.

<< דובר >> אורית מלכה סטרוק (הציונות הדתית): << דובר >>

שלא תשקר - - -

<< יור >> היו"ר איתן גינזבורג: << יור >>

חבר הכנסת יבגני סובה.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: אורית, את פשוט חוצפנית. את פשוט
אישה חוצפנית. את חוזרת על אותו שקר עוד פעם ועוד פעם וזה לא הופך את זה
לאמת. פשוט נמאס לי ממך. נמאס לי ממך.)

<< דובר >> אורית מלכה סטרוק (הציונות הדתית): << דובר >>

את אומרת כל הזמן - - - שיקלי ואת משקרת פה.

<< יור >> היו"ר איתן גינזבורג: << יור >>

חבר הכנסת סובה, בבקשה.

<< דובר >> יבגני סובה (ישראל ביתנו): << דובר >>

אדוני היושב-ראש, קודם כול תודה.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: מי את שתגידי לי מי אני? מי את?
מי את? - -)

<< דובר >> אורית מלכה סטרוק (הציונות הדתית): << דובר >>

את אומרת - - -

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: הדבר האחרון שאת צריכה להגיד לי
זה מי אני.)

<< דובר >> אורית מלכה סטרוק (הציונות הדתית): << דובר >>

את אומרת שצריכים להפריש את שיקלי. אני רק מצטטת אותך.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: את חצופה ומשקרת.)

<< דובר >> אורית מלכה סטרוק (הציונות הדתית): << דובר >>

אל תגידי לי שאני חוצפנית - - -

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: פשוט חצופה ומשקרת. את לא תגידי
לי מי אני ומאיפה באתי, את לא תגידי לי מי אני.)

<< דובר >> אורית מלכה סטרוק (הציונות הדתית): << דובר >>

- - -

<< יור >> היו"ר איתן גינזבורג: << יור >>

חברת הכנסת סטרוק, תודה. חברת הכנסת שירלי פינטו, תודה. בבקשה, חבר הכנסת
סובה.

<< דובר >> אופיר כץ (הליכוד): << דובר >>

סובה, רק לפני שאתה מתחיל, ציטוט - - - מתן כהנא - -

<< יור >> היו"ר איתן גינזבורג: << יור >>

לא, לא, בשום פנים ואופן לא. חבר הכנסת כץ, אני קורא לך לסדר פעם ראשונה.

<< דובר >> אופיר כץ (הליכוד): << דובר >>

- - הדרך של ליברמן היא דרך רעה, דרך משסה - -

<< יור >> היו"ר איתן גינזבורג: << יור >>

חבר הכנסת כץ, אני קורא לך לסדר פעם שנייה.

<< דובר >> אופיר כץ (הליכוד): << דובר >>

- - ממש לא נשב איתו - - -

<< יור >> היו"ר איתן גינזבורג: << יור >>

חבר הכנסת כץ, אני קורא לך לסדר פעם שנייה. אתה נוהג כבר פעם שלישית לעשות
את הדברים האלה וזה ממש לא מקובל.

<< דובר >> אופיר כץ (הליכוד): << דובר >>

רק להזכיר לו שנייה לפני.

<< יור >> היו"ר איתן גינזבורג: << יור >>

והחיוך הזה - -

<< קריאה >> קריאה: << קריאה >>

תן לנו קצת הערות ביניים.

<< יור >> היו"ר איתן גינזבורג: << יור >>

- - הכובש, לא יעזור לך הפעם.

<< דובר >> יבגני סובה (ישראל ביתנו): << דובר >>

הוא גם שחקן טוב, שחקן קט-רגל מצוין. קשה לי גם לעמוד מול היכולות שלו גם
במגרש.

<< קריאה >> קריאות: << קריאה >>

- - -

<< דובר >> רם שפע (העבודה): << דובר >>

אופיר, זו המחמאה היחידה שמגיעה לך היום.

<< דובר >> יבגני סובה (ישראל ביתנו): << דובר >>

אדוני היושב-ראש, קודם כול, לפני שאני אתייחס ואדבר באמת לחבר הכנסת
שיקלי - - -

<< דובר >> אורית מלכה סטרוק (הציונות הדתית): << דובר >>

גם לקרוא לו וירוס וגם להגיד - - -

<< יור >> היו"ר איתן גינזבורג: << יור >>

חברת הכנסת סטרוק, אני קורא אותך לסדר פעם שלישית.

<< דובר >> שלמה קרעי (הליכוד): << דובר >>

הוא לא אמר לך לצאת. שלישית זה לא לצאת, אורית.

<< יור >> היו"ר איתן גינזבורג: << יור >>

אני מבקש לא להפריע ליבגני סובה.

<< דובר >> אורית מלכה סטרוק (הציונות הדתית): << דובר >>

מה זה שלישית, אני לא יודעת.

<< דובר >> יבגני סובה (ישראל ביתנו): << דובר >>

קודם כול, אדוני היושב-ראש, אני מצטרף לתנחומים למשפחת אורבך, חברי ניר
אורבך. זו באמת טרגדיה ואני מכאן שולח לו חיבוק מכולנו, בלי קשר
לקואליציה-אופוזיציה, ימין-שמאל. אז תרשה לי להצטרף לניחומים.

דבר שני, באמת אני לא ראיתי דבר מחפיר מזה. חברת הכנסת שירלי פינטו לא
שומעת בגלל שהמתורגמנית שלה ליאת מתרגמת את מה שהיא אומרת.

<< דובר >> אורית מלכה סטרוק (הציונות הדתית): << דובר >>

אז ש - - -

<< דובר >> יבגני סובה (ישראל ביתנו): << דובר >>

ואת פונה אליה. חברים, זה כבר רמה הכי ירודה שיכולה להיות. זה גם לי מותר
להגיד.

<< קריאה >> קריאות: << קריאה >>

- - -

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: תחכי שאני אסיים לדבר - - -)

<< דובר >> שלמה קרעי (הליכוד): << דובר >>

אתה עכשיו מזלזל בה.

<< דובר >> יבגני סובה (ישראל ביתנו): << דובר >>

לא מזלזל, זה בדיוק מה שאני חושב - - -

<< דובר >> שלמה קרעי (הליכוד): << דובר >>

אתה עכשיו אומר שהיא לא יכולה לנהל פה ויכוח - - -

<< קריאה >> קריאות: << קריאה >>

- - -

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: אז שתגיד לי את זה בצורה נגישה
בסוף דבריי ולא לחתוך לי את התרגום. אני רוצה קצת רגישות להנגשה.)

<< דובר >> אורית מלכה סטרוק (הציונות הדתית): << דובר >>

- - - אז גם לך - - - מה קרה?

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: אין בעיה, המתורגמנית לא יכולה
לתרגם לי פעמיים.)

<< יור >> היו"ר איתן גינזבורג: << יור >>

חברי הכנסת. חבר הכנסת סובה, אנא תתייחס לדיון ולא לחברי כנסת אחרים.

<< דובר >> יבגני סובה (ישראל ביתנו): << דובר >>

אני בסבלנות ממתין לשלוש דקות שלי בשביל להגיד את דבריי. אני רוצה להגיד
שהיא לא תפריע.

<< דובר >> אורית מלכה סטרוק (הציונות הדתית): << דובר >>

- - -

<< יור >> היו"ר איתן גינזבורג: << יור >>

חברת הכנסת סטרוק, נא לצאת מהאולם. עכשיו לצאת מהאולם.

(חברת הכנסת אורית מלכה סטרוק יוצאת מאולם הוועדה).

<< יור >> היו"ר איתן גינזבורג: << יור >>

חבר הכנסת סובה, אנא תתייחס לדיון ולא לחברי כנסת אחרים.

<< דובר >> יבגני סובה (ישראל ביתנו): << דובר >>

אני חושב שעצם ההתייחסות לדיון זה התייחסות לכל מה שאנחנו רואים בכנסת ב-11
החודשים האחרונים. אני רוצה גם להגיד ולציין שמי שראה היום את השידור מעשר
בבוקר, ורובנו נמצאים כאן מהבוקר, אז א', הוא זכה פה לשיעור היסטורי
פוליטי, הייתי אומר ככה, גם לשמוע פה דברים שהיו לפני 30 שנה ולצערי גם
לראות כיצד הכנסת השתנתה בשנים האחרונות, ואני אומר את זה בצער. אני אומר
את זה בצער כי אני לא משתמש במילה "נוכל". אתם הפכתם את זה לכלי שלכם. אני
לא משתמש.

<< דובר >> יצחק פינדרוס (יהדות התורה): << דובר >>

זאת המציאות.

<< דובר >> דוד אמסלם (הליכוד): << דובר >>

אז איך אתה קורא - - - לא הבנתי, סובה.

<< קריאה >> קריאות: << קריאה >>

- - -

<< דובר >> יבגני סובה (ישראל ביתנו): << דובר >>

אני חושב שגם כשאנשים מסתכלים עלינו ואחר כך מקללים - -

<< דובר >> דוד אמסלם (הליכוד): << דובר >>

איזה מילה בעברית יש לנוכל, ספר לנו.

<< קריאה >> קריאות: << קריאה >>

- - -

<< דובר >> יבגני סובה (ישראל ביתנו): << דובר >>

- - ואחר כך משתמשים במילים האלה, אז אני חושב שאת השיעור הזה לא צריך
לקחת.

<< יור >> היו"ר איתן גינזבורג: << יור >>

חברי הכנסת. חבר הכנסת פינדרוס.

<< דובר >> דוד אמסלם (הליכוד): << דובר >>

איך אתה קורא נגיד לבן אדם שקרן?

<< יור >> היו"ר איתן גינזבורג: << יור >>

חבר הכנסת אמסלם.

<< דובר >> דוד אמסלם (הליכוד): << דובר >>

לא, איך הוא קורא בעברית? איך קוראים בעברית לבן אדם שקרן?

<< יור >> היו"ר איתן גינזבורג: << יור >>

אני מבקש ממך לא להפריע.

<< דובר >> דוד אמסלם (הליכוד): << דובר >>

איך קוראים בעברית לבן אדם נוכל?

<< קריאה >> קריאה: << קריאה >>

פורש. פורש.

<< דובר >> דוד אמסלם (הליכוד): << דובר >>

צדיק?

<< קריאה >> קריאות: << קריאה >>

בנט. בנט.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת מעוז, די.

<< דובר >> יבגני סובה (ישראל ביתנו): << דובר >>

חבר הכנסת שיקלי, אני מדבר אליך.

<< דובר >> יואב קיש (הליכוד): << דובר >>

דודי. בנט.

<< דובר >> יבגני סובה (ישראל ביתנו): << דובר >>

אני, אפשר להגיד שאני מכיר אותך רק מהאולם וקצת פה ושם, אתה יודע, לא היו
לנו שיחות, אני לא חבר סיעה שלך. אני מכיר את קורות החיים שלך, אני חושב
שאתה בן אדם אמיץ, אתה נלחם עבור המדינה, סיכנת אני מניח לא פעם את החיים
שלך עבור המדינה, יש הרבה אנשים חוץ ממך שגם סיכנו את החיים, אנשים גם
שתרמו למדינה, לא רק אתה תרמת למדינה. אני גם חושב שאתה צריך קצת לבחור - -

<< דובר >> יואב בן צור (ש"ס): << דובר >>

גם השר כהנא.

<< דובר >> יבגני סובה (ישראל ביתנו): << דובר >>

- - את הביטויים שאתה משתמש נגד ראש ממשלה מכהן, נגד הממשלה, גם כשאתה לא
מסכים. אז תרשה לי לתת לך שיעור קטן גם בעניין הזה.

אני לא אשכח שאני התיישבתי איתך לפני הבחירות האחרונות כי אתה נכנסת למערכת
הפוליטית רק בבחירות האחרונות. וישבנו איתך בשידור של ערוץ הכנסת, ודיברת
דברים שמעולם לא היו אבל דיברת על זה בביטחון כזה, אמרתי: חכה, אתה עד לא
נבחרת לחבר כנסת, אתה כבר ממציא פה שטויות ואפילו משקר. זה מה שאמרתי לך –
בצחוק אמרתי כמובן.

ואני רוצה להחזיר אותך שנה לסיטואציה שהייתה במערכת הפוליטית, כשאתה נכנסת
פעם ראשונה אנחנו כבר היינו אחרי שלושה סבבים של בחירות. אני שמעתי בקשב רב
מה אתה אמרת ושמעתי בקשב רב את הדברים האידיאולוגיים שלך, וזה בסדר גמור.
ומה הלאה? מה הפתרון שלך? מה הפתרון? לו הקול שלך היה מכריע והיית בא
ואומר, תשמע, אני החלטתי לעבור לצד השני, לממשלה – שאני לא יודע מהי ממשלה
בדמיון שלך - - -

<< דובר >> יואב קיש (הליכוד): << דובר >>

- - -

<< דובר >> יבגני סובה (ישראל ביתנו): << דובר >>

לא ביקשתי, יואב, שתעזור לי. תן לי בבקשה.

<< דובר >> יואב קיש (הליכוד): << דובר >>

אבל הוא לא עבר לצד השני.

<< דובר >> יבגני סובה (ישראל ביתנו): << דובר >>

תן לי, אני פונה אליו.

<< דובר >> יואב קיש (הליכוד): << דובר >>

בנט עבר לצד השני.

<< דובר >> יבגני סובה (ישראל ביתנו): << דובר >>

יואב, תן לי.

<< יור >> היו"ר איתן גינזבורג: << יור >>

חבר הכנסת יואב קיש, אתה בקריאה שלישית כבר.

<< דובר >> יבגני סובה (ישראל ביתנו): << דובר >>

כלומר, כל הטיעונים שלך שאתה הצגת, ואתה כבר אמרת את זה מעל הדוכן בכנסת,
אני הרבה זמן כמו רובנו מבלה במליאה, שומע אותך. אז מה הפתרון? מה ההצעה
שלך? אין.

<< דובר >> דוד אמסלם (הליכוד): << דובר >>

הצעה לגבי מה?

<< דובר >> יבגני סובה (ישראל ביתנו): << דובר >>

כלומר, ההצעה שלך והפתרון שלך זה בחירות חמישיות.

<< קריאה >> קריאות: << קריאה >>

- - -

<< קריאה >> יריב לוין (הליכוד): << קריאה >>

זה רק עוזר להכריז עליו כפורש.

<< קריאה >> דוד אמסלם (הליכוד): << קריאה >>

- - -

<< דובר >> יבגני סובה (ישראל ביתנו): << דובר >>

אני לא ביקשתי שתעזור לי. לא ביקשתי. אני מדבר אליו.

<< קריאה >> קריאות: << קריאה >>

- - -

<< דובר >> שלמה קרעי (הליכוד): << דובר >>

אם הבוס שלך לא היה קורא אותנו לסבבי בחירות, הכול היה טוב פה.

<< יור >> היו"ר איתן גינזבורג: << יור >>

חבר הכנסת קרעי, פעם שלישית. אתה בקריאה שלישית, חבר הכנסת קרעי.

<< דובר >> יבגני סובה (ישראל ביתנו): << דובר >>

זה סבב נוסף של בחירות, זה סבב נוסף של כאוס פוליטי, ועכשיו לשאלה הפרקטית.

<< דובר >> יצחק פינדרוס (יהדות התורה): << דובר >>

עוד פעם, מי שעשה את זה, אומר יושב-ראש ישראל ביתנו.

<< דובר >> יבגני סובה (ישראל ביתנו): << דובר >>

חבר'ה, אתם רציתם לנהל פה שאלות, נכון? רציתם שחבר הכנסת שיקלי גם יענה מן
הסתם על השאלות, אז אני שואל שאלה. אני לא שמעתי ממך את הפתרון, איך אתה
רואה את זה, כי גם אם כל ימינה הייתה עוברת לצד - - -

<< קריאה >> קריאות: << קריאה >>

- - -

<< דובר >> יריב לוין (הליכוד): << דובר >>

- - -

<< יור >> היו"ר איתן גינזבורג: << יור >>

חבר הכנסת לוין.

<< דובר >> יריב לוין (הליכוד): << דובר >>

איזה מין נימוק זה.

<< דובר >> יבגני סובה (ישראל ביתנו): << דובר >>

זה לא נימוק, זאת שאלה.

<< דובר >> יריב לוין (הליכוד): << דובר >>

מה זה?

<< דובר >> יבגני סובה (ישראל ביתנו): << דובר >>

זאת שאלה לחבר הכנסת שיקלי.

<< דובר >> רם שפע (העבודה): << דובר >>

אתה אחראי פה על הנימוקים?

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת לוין.

<< דובר >> יבגני סובה (ישראל ביתנו): << דובר >>

זאת שאלה לחבר הכנסת שהיא לגיטימית.

<< יור >> היו"ר איתן גינזבורג: << יור >>

חבר הכנסת סובה, תודה.

<< דובר >> יריב לוין (הליכוד): << דובר >>

אתה שומע מה אתה אומר?

<< דובר >> רם שפע (העבודה): << דובר >>

לא הבנתי. כל נימוק שלא - - -

<< יור >> היו"ר איתן גינזבורג: << יור >>

חבר הכנסת רם שפע.

<< דובר >> יבגני סובה (ישראל ביתנו): << דובר >>

לא, אני עוד לא סיימתי.

<< דובר >> דוד אמסלם (הליכוד): << דובר >>

אנחנו במשחק טאקי? - - -

<< יור >> היו"ר איתן גינזבורג: << יור >>

חבר הכנסת אמסלם, די.

<< דובר >> יבגני סובה (ישראל ביתנו): << דובר >>

תן לי עוד חצי דקה. ועכשיו אני רוצה לשאול אותך, ההצבעה על התקציב. הרי אתה
יודע שתקציב היה כלי ניגוח של הממשלה הקודמת בשביל ללכת לבחירות פעם אחר
פעם אחר פעם, בשביל להכניס את המדינה לכאוס, ואתה יודע בדיוק מה זה הדבר
הזה של תקציב. למה אתה הצבעת נגד התקציב? למה? לא שמעתי ממך אף טיעון
מקצועי נגד התקציב, אתה פשוט באת ולחצת אוטומטית, אוטומטית, אוטומטית, כי
קיבלת מה שנקרא עצות מהחבר'ה.

ועכשיו אני שואל אותך שאלה אחרונה ובזה אני מסיים, אדוני היושב-ראש.

<< דובר >> דוד אמסלם (הליכוד): << דובר >>

ה-52 מיליארד שקל למנסור עבאס - - -

<< יור >> היו"ר איתן גינזבורג: << יור >>

חבר הכנסת אמסלם, אני קורא לך לסדר פעם ראשונה.

<< קריאה >> קריאות: << קריאה >>

- - -

<< דובר >> דוד אמסלם (הליכוד): << דובר >>

לא, לא, הוא שאל.

<< יור >> היו"ר איתן גינזבורג: << יור >>

אתה מפריע לו.

<< דובר >> דוד אמסלם (הליכוד): << דובר >>

52 מיליארד שקל לא חוקיים - - -

<< יור >> היו"ר איתן גינזבורג: << יור >>

אתה מפריע לו. אני קורא לך לסדר פעם שנייה.

<< דובר >> יבגני סובה (ישראל ביתנו): << דובר >>

ממה אתה מפחד? אתה אמרת שאתה מקים מפלגה חדשה. קודם כול, שיהיה לך בהצלחה,
באמת. בהצלחה. אני חושב שהפתק שהציבור מצביע הוא פתק אחד. כמו שמצביעים
ליכוד עם נתניהו פתק אחד, כמו שמצביעים ימינה פתק אחד - - -

<< דובר >> עמיחי שיקלי (ימינה): << דובר >>

אני רק פה אחדד. אני לא אמרתי את זה, אמרתי שזה אופציה. לא הצהרתי דבר כזה.

<< דובר >> יבגני סובה (ישראל ביתנו): << דובר >>

בסדר, אמרת שזה אופציה. אז אני מתקן את עצמי. אמרת שאופציה זה להקים מפלגה
חדשה.

<< דובר >> דוד אמסלם (הליכוד): << דובר >>

בלי נאמנות אין אזרחות. אתה זוכר?

<< קריאה >> קריאות: << קריאה >>

- - -

<< דובר >> יבגני סובה (ישראל ביתנו): << דובר >>

אז פתק אחד, כמו שמצביעים פתק אחד ליכוד עם נתניהו, כמו שמצביעים פתק אחד
ימינה עם נפתלי בנט, אז אל תבוא ואל תגיד שאתה כאילו לקחת חצי מהפתק ויש לך
את המונופול על חצי מהפתק. זו השאלה - -

<< דובר >> דוד אמסלם (הליכוד): << דובר >>

- - - בוחרים - - -

<< דובר >> יבגני סובה (ישראל ביתנו): << דובר >>

- - וזה בעצם מהות העניין, ממה אתה מפחד.

<< יור >> היו"ר איתן גינזבורג: << יור >>

חבר הכנסת אמסלם, די.

<< דובר >> יבגני סובה (ישראל ביתנו): << דובר >>

ברגע שמפרישים אותך, אתה ממשיך לכהן כחבר כנסת. תבוא לציבור חזרה - -

<< דובר >> דוד אמסלם (הליכוד): << דובר >>

- - -

<< יור >> היו"ר איתן גינזבורג: << יור >>

חבר הכנסת אמסלם, אתה בקריאה שנייה. די.

<< דובר >> יבגני סובה (ישראל ביתנו): << דובר >>

- - ואז הציבור ישפוט, זה הכול.

<< דובר >> שלמה קרעי (הליכוד): << דובר >>

יבגני, כל זה זה הררים שתלויים בשערה.

<< קריאה >> קריאות: << קריאה >>

- - -

<< דובר >> דוד אמסלם (הליכוד): << דובר >>

- - - אז למה בנט - - -

<< יור >> היו"ר איתן גינזבורג: << יור >>

חבר הכנסת אמסלם, אני קורא אותך לסדר בפעם השלישית.

<< דובר >> עידית סילמן (ימינה): << דובר >>

יבגני, אין חצאי פתקים, אנחנו פתק אחד.

<< דובר >> יבגני סובה (ישראל ביתנו): << דובר >>

העניין הזה שאתם לוקחים מונופול על הכול – על היהדות, על הזכות להגיד, על
המוסר – - -

<< יור >> היו"ר איתן גינזבורג: << יור >>

חבר הכנסת סובה, נא לסיים.

<< דובר >> יבגני סובה (ישראל ביתנו): << דובר >>

מספיק, מספיק עם זה. מספיק עם זה.

<< דובר >> דוד אמסלם (הליכוד): << דובר >>

לא הבנתי - - -

<< יור >> היו"ר איתן גינזבורג: << יור >>

תודה רבה. חבר הכנסת יואב בן צור, בבקשה.

<< דובר >> יואב בן צור (ש"ס): << דובר >>

תודה, אדוני היושב-ראש, בפתח דבריי כמו כולם אני רוצה לשלוח תנחומים
ליושב-ראש הוועדה, חבר הכנסת ניר אורבך, לפטירת אימו ולפטירת חמותו. שלא
ידעו עוד צער ומהשמיים ינוחמו.

<< קריאה >> קריאות: << קריאה >>

אמן.

<< דובר >> יואב בן צור (ש"ס): << דובר >>

אני רוצה לברך את חברת הכנסת עידית סילמן. אני חושב שהדברים שדיברת היום
היו דברים מרגשים, העמדת מראה מול האנשים, החברים שלך לשעבר.

<< דובר >> עידית סילמן (ימינה): << דובר >>

למה לשעבר? הם גם עכשיו עדיין חברים שלי.

<< יור >> היו"ר איתן גינזבורג: << יור >>

חברת הכנסת סילמן, לא להפריע בבקשה.

<< דובר >> עידית סילמן (ימינה): << דובר >>

הם איתי באותה סיעה. צריכים להתעשת פה.

<< יור >> היו"ר איתן גינזבורג: << יור >>

אני מבקש לא להפריע.

<< דובר >> יואב בן צור (ש"ס): << דובר >>

אני מקווה שגם הם יפסיקו לעשות שקר בנפשם וידעו לחזור למקורות, למקורות
שמהם הם חוצבו.

אני רוצה לספר, לפני כשבועיים התארחתי אצל אימי בעיר פתח תקווה, התפללתי
בבית הכנסת, 80% ממתפללי בית הכנסת זה אנשים שבוודאות הצביעו עבור מפלגת
ימינה. רב בית הכנסת הזמין אותי לדבר בליל שבת לפני הציבור וכמובן שלא
דיברתי פוליטיקה, דיברתי רק דברי תורה, אבל לאחר שסיימתי, קבוצה מאוד גדולה
של אנשים שזיהו אותי – אני בדרך כלל לא מזדהה, אבל זיהו אותי – ביקשו לדבר
איתי. הם באו ואמרו שהם מלאי אכזבה מההצבעה שהם הצביעו. יהודי אחד שהיה בעל
תפקיד ציבורי מאוד בכיר, מאוד בכיר, סיפר לי שבנו, שהוא אברך בכרם דיבנה,
כל כך האמין לפני הבחירות במפלגת ימינה והצביע, והיום הוא יושב אבל וחפוי
ראש על מה שהמפלגה הזאת עושה.

וכולם, אבל כולם, ידידי חבר הכנסת שיקלי, העריכו ואמרו שהיחיד שהיה נאמן
לדרך זה היה חבר הכנסת שיקלי, ואולי ההצבעה שלהם, הם עדיין קצת קצת שמחים
בה שלפחות אחד, ועכשיו גם שניים, פרשו והולכים בדרך האמיתית שבה הייתה
צריכה ללכת המפלגה.

<< דובר >> אבי מעוז (הציונות הדתית): << דובר >>

לא פרשו.

<< דובר >> יואב בן צור (ש"ס): << דובר >>

לא פרשו אלא חזרו למקור מחצבתם. אני רוצה לומר שאחד הדברים המרכזיים שהם
דיברו וחרה להם זה הנושא של מה שקורה במשרד הדתות, כל הרפורמות, שבעצם
בסופו של דבר מחריבים את היהדות, מחריבים את כל מה שבנינו פה במשך 73 שנה,
בדרך ישראל, בדרך תורת ישראל. ואני אומר לכם שוב, היהודים האלה לא הצביעו
למפלגה שלי, אני גם לא בטוח שהם יצביעו למפלגה שלי, אני כמעט בטוח שלא
יצביעו למפלגה שלי, יחפשו את דרכם למחוזות אחרים, אבל הם אמרו לי דבר אחר:
אם היינו יודעים שזה הכיוון, היינו יודעים שזו הדרך, אז היינו מצביעים לאחת
ממפלגות הימין האחרות, לא היו לנו ציפיות, בטח לא מבחינה דתית. לא היו לנו
ציפיות לשום דבר. ואנחנו כל כך מאוכזבים על ההתנהלות, ואנחנו מבינים דבר
אחד, שבנט הבין שכבר אין לו בייס בציבור שלנו ואז הוא מנסה ללכת על כל
הקופה למקום אחר, וגם הוא, אחרי מות קדושים אמור, כשאני אסיים אז אין שום
בעיה, מה אכפת לי, אחריי המבול, העיקר שאני יכול לרשום ברזומה שהייתי ראש
ממשלה, יש לי תמונות עם מנהיגי עולם, ובזה אני ממשיך.

אני רוצה לומר שהדיון היום זה דיון שמבחינתי הוא היה פשוט מבזה. לשמוע את
הדברים, א', אין פה כמעט נציגים לימינה, וזה גם אומר דרשני; דבר שני, אני
חושב שהדברים שגם השר כהנא אמר וגם דוברים אחרים שדיברו, ההשמצות שהם
משמיצים את מי שהיה נאמן לדרך שבה צריך ללכת, אני חושב שירדנו לאיזושהי
דיוטה תחתונה. אני לא יודע איפה קו פרשת המים שלכם, אני לא יודע לאן זה כבר
יגיע. מה עוד תמכרו במדינה הזאת כדי להיאחז בכיסא, כדי להיאחז בשלטון?

אנחנו יודעים בדיוק מי שולט היום במדינה, אנחנו יודעים בדיוק מי מנהיג את
הדרך. רוצים שיפסיקו להיכנס לתוך המסגדים ושייתנו להם להתפרע שם כאוות
נפשם, רוצים שתהיה אפשרות להכשיר את כל המבנים הלא חוקיים והשתלטות השטחים
שנמצאת בנגב, הכול, כל מה שיבקשו, רע"מ, היום הם יבקשו, העיקר העיקר שיוכלו
להמשיך הלאה.

לא לחינם בוטלה מחר ישיבת סיעת ימינה. אין לי ספק שגם בתוך הסיעה עצמה יש
כאוס מוחלט. אנחנו יודעים על כל אחד מצדו שמנהל משא ומתן כדי להגיע למחוזות
אחרים ולהבטיח את עתידו הפוליטי כי מבינים שעתידם הפוליטי לוט בערפל. ולכן,
אני חושב שאם מישהו מכם, מתוך הקואליציה ישנם אנשים שאני מכיר אותם ברמה
האישית, ענייניים, טובים, שאפשר לדבר איתם, אבל לדעתי יש מיעוט שבעצם משליט
את שלטונו וכוחו על השאר, במיוחד משליט את כוחו על חברי הכנסת הנורבגים שלא
יכולים לזוז ימינה או שמאלה, אבל לולא זה היה כך והיו נותנים חופש הצבעה או
היו עושים הצבעה חשאית, או היו מביאים את זה למליאה כמובן, אין לי ספק
שהתוצאות היו שונות. תודה.

<< יור >> היו"ר איתן גינזבורג: << יור >>

תודה רבה, חבר הכנסת בן צור. חבר הכנסת שפע, בבקשה.

<< דובר >> רם שפע (העבודה): << דובר >>

תודה רבה, אדוני היושב-ראש, רשמתי לעצמי כמה נקודות, אני אשתדל שכל נקודה
תהיה קצרה, אבל לא מבטיח שזה יהיה קצרצר.

ראשית, בלי קשר לזה שאתה חברי, נראה לי שמגיע מכולנו יישר כוח גם לניהול
הוועדה, הרבה מאוד שעות ברצף, וגם לכל הצוות פה. אנחנו קצת שוכחים מזה שיש
פה הרבה עובדי כנסת שבזמן שאנחנו סובלים ולא אוכלים, אז גם הם והן עושים את
זה.

ובהקשר הזה, ידידי דודי אמסלם, באמת, אני משתדל לא להעיר על הרבה מהדברים
שאתה אומר, ואני חושב שבאופן עקרוני, השיח המזלזל – והוא חוזר על עצמו הרבה
מאוד פעמים – כלפי הצוותים המקצועיים והבכירים בכנסת הוא פשוט דבר לא ראוי,
הוא פסול וצריך להוקיע את זה מהאופן שבו אתה מתנהל בדיונים.

אני אומר את זה לא בכעס אלא באמת בכנות רבה. לא יכול להיות שהייעוץ המשפטי
בכנסת יחטוף ממך. האמירות על שריונים במפלגות, זה פשוט צריך להיפסק.

<< דובר >> אופיר כץ (הליכוד): << דובר >>

רם, אתה זוכר מה הם חטפו כשהוקמה הממשלה - - -

<< יור >> היו"ר איתן גינזבורג: << יור >>

חבר הכנסת כץ.

<< דובר >> אופיר כץ (הליכוד): << דובר >>

לא, אבל אי אפשר עם הצביעות הזאת.

<< יור >> היו"ר איתן גינזבורג: << יור >>

אני מבקש ממך.

<< דובר >> דוד אמסלם (הליכוד): << דובר >>

דרך אגב, מתי - - -

<< דובר >> אופיר כץ (הליכוד): << דובר >>

מה הייעוץ המשפטי חטף כשהקמנו את הממשלה, איך דיברו אליהם - - -

<< יור >> היו"ר איתן גינזבורג: << יור >>

חבר הכנסת כץ. הוא פנה אליך?

<< דובר >> דוד אמסלם (הליכוד): << דובר >>

לא, לא. הוא פנה אליי. דרך אגב, אני הערתי - - -

<< דובר >> אופיר כץ (הליכוד): << דובר >>

בצורה שדודי אמסלם לא היה חושב לדבר.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת כץ.

<< דובר >> אופיר כץ (הליכוד): << דובר >>

אבל איך הם דיברו?

<< יור >> היו"ר איתן גינזבורג: << יור >>

חבר הכנסת כץ, די.

<< דובר >> אופיר כץ (הליכוד): << דובר >>

איך הם דיברו לאיתן כשהיה יו"ר ועדה? באיזה מילים הם השתמשו?

<< יור >> היו"ר איתן גינזבורג: << יור >>

מספיק.

<< דובר >> רם שפע (העבודה): << דובר >>

אני לא הגנתי עליהם, אני הייתי עם איתן. מה אתה רוצה, אני לא הייתי איתם.
תיכף נגיע גם לזה.

<< דובר >> דוד אמסלם (הליכוד): << דובר >>

דרך אגב, זו ההערה היחידה שאני נתתי אי פעם לאיזה מישהו מקצועי בכנסת. אם
כבר אתה מדבר, אבל היות ואתה גם פה משקר - -

<< דובר >> רם שפע (העבודה): << דובר >>

אוקיי.

<< דובר >> דוד אמסלם (הליכוד): << דובר >>

- - אז מה זה חשוב. אני הערתי רק לארבל, תמיד רק לארבל.

<< יור >> היו"ר איתן גינזבורג: << יור >>

תודה, חבר הכנסת אמסלם.

<< דובר >> רם שפע (העבודה): << דובר >>

עכשיו, אני חייב להגיד שיש פה משהו מאוד יסודי שאני באמת לא מצליח להבין,
לאורך כל הדיון ובכלל כל הסוגיה. ידידי חבר הכנסת שיקלי, כל הדיון הזה, כל
ההתרחשות שלך בשבועות האלה, בעצם מה שאתה טוען זה שאתה רוצה להמשיך להיות
חלק מסיעת ימינה. שכרת עורכי דין, הבאת לפה עשרות חברי כנסת - -

<< קריאה >> קריאה: << קריאה >>

- - - שצריכה להיות.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חברי הכנסת, לא, אני לא אתן לזה.

<< דובר >> רם שפע (העבודה): << דובר >>

- - כדי להסביר שאתה רוצה להיות חלק מסיעת ימינה.

<< דובר >> עמיחי שיקלי (ימינה): << דובר >>

אני הבאתי אותם? אני הבאתי אותם? אנשים הגיעו מיוזמתם.

<< דובר >> רם שפע (העבודה): << דובר >>

זה מה שאתה טוען.

<< דובר >> אופיר כץ (הליכוד): << דובר >>

- - -

<< יור >> היו"ר איתן גינזבורג: << יור >>

אני לא אתן לזה. אתה לא תפריע לו.

<< דובר >> יואב בן צור (ש"ס): << דובר >>

הוא סיעת ימינה, הוא לא צריך להיות חלק. הוא סיעת ימינה.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חבר הכנסת בן צור, אתה מדבר עם מי?

<< דובר >> שלמה קרעי (הליכוד): << דובר >>

מה רצית, שהוא לא ישכור עורך דין? לא הבנתי את העניין.

<< דובר >> רם שפע (העבודה): << דובר >>

לא, אין לי טענה על שכירת העורך דין המכובד, זה בסדר גמור.

<< דובר >> שלמה קרעי (הליכוד): << דובר >>

מה הסיפור, רם?

<< דובר >> דוד אמסלם (הליכוד): << דובר >>

הוא רצה שהוא לא יבוא לפה גם.

<< דובר >> רם שפע (העבודה): << דובר >>

מה שהייתי שמח זה שתיתנו לי להשלים שני משפטים. אני יודע שהאמת קשה, אבל
בואו תיתנו לי להשלים שני משפטים.

<< דובר >> דוד אמסלם (הליכוד): << דובר >>

איש החניונים רצה שלא יבוא.

<< יור >> היו"ר איתן גינזבורג: << יור >>

חבר הכנסת אמסלם, אתה בקריאה שלישית תיכף.

<< דובר >> רם שפע (העבודה): << דובר >>

ידידי שיקלי, העניין הוא לא עורך דין, כמובן זכותך, עורך דין ראוי ומכובד
שעוסק הרבה שנים בתחום, אבל הסיפור הוא שאת כל הטיעונים שלך הבאת כדי
להסביר למה אתה עדיין חלק מסיעת ימינה. זה דבר מדהים. לאורך כל היום כולם
מסבירים כמה הם לא בסדר, אבל אתה בעצם טוען שאתה רוצה להיות חלק מהם, אז רק
צריך להגיד את זה.

<< קריאה >> קריאה: << קריאה >>

הוא ימינה.

<< דובר >> מיכל וולדיגר (הציונות הדתית): << דובר >>

לא, אתה התבלבלת.

<< דובר >> יואב קיש (הליכוד): << דובר >>

הוא ימינה. הם פרשו.

<< קריאה >> קריאות: << קריאה >>

- - -

<< דובר >> מיכל וולדיגר (הציונות הדתית): << דובר >>

רם שפע, זה מה שהוא טען. הוא טען שכל הפורשים הם אלה שנשארו - - -

<< יור >> היו"ר איתן גינזבורג: << יור >>

חבר הכנסת פינדרוס, חברת הכנסת וולדיגר, אני קורא אותך לסדר פעם ראשונה.

<< דובר >> מיכל וולדיגר (הציונות הדתית): << דובר >>

פשוט טועה, לא הבנת נכון. אני יכולה להסביר לך.

<< יור >> היו"ר איתן גינזבורג: << יור >>

קריאה שנייה.

<< דובר >> מיכל וולדיגר (הציונות הדתית): << דובר >>

אני מציעה - - -

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

קריאה שנייה. חבר הכנסת פינדרוס, אני מבקש לא להפריע. תתאפקו קצת, מה קרה
לכם.

<< דובר >> מיכל וולדיגר (הציונות הדתית): << דובר >>

הוא פשוט לא הבין. לא הבין.

<< יור >> היו"ר איתן גינזבורג: << יור >>

אז את תיתני לו להיות קשה הבנה.

<< דובר >> מיכל וולדיגר (הציונות הדתית): << דובר >>

אבל אני רוצה - - -

<< דובר >> יצחק פינדרוס (יהדות התורה): << דובר >>

הוא מדבר על האמת.

<< יור >> היו"ר איתן גינזבורג: << יור >>

תני לו להיות קשה הבנה. הוא לא צריך את עזרתך.

<< דובר >> מיכל וולדיגר (הציונות הדתית): << דובר >>

לא נעים, כל עם ישראל רואה, לא נעים.

<< יור >> היו"ר איתן גינזבורג: << יור >>

הוא לא צריך את עזרתך.

<< דובר >> רם שפע (העבודה): << דובר >>

אוקיי. עד כה לא נתתם לי להשלים יותר ממשפט אחד ברצף, אני אשתדל להמשיך
להקשות עליכם.

<< דובר >> אופיר כץ (הליכוד): << דובר >>

רם, זה המצע שלהם. תקרא את זה ותגיד לי מי ימינה, שיקלי או הם.

<< יור >> היו"ר איתן גינזבורג: << יור >>

חבר הכנסת כץ, אתה רוצה לנסוע לעפולה?

<< דובר >> אופיר כץ (הליכוד): << דובר >>

כן.

<< יור >> היו"ר איתן גינזבורג: << יור >>

צא. אתה יכול לצאת.

<< דובר >> רם שפע (העבודה): << דובר >>

ידידי חבר הכנסת קיש, אמרתי לך את זה גם קודם, אני אומר את זה גם עכשיו.

<< דובר >> יואב קיש (הליכוד): << דובר >>

כמו שהטעו אותי אז, אני עכשיו אומר, שלא תעשה אתה את מה - - -

<< יור >> היו"ר איתן גינזבורג: << יור >>

חבר הכנסת קיש, די. כבר אמרת את זה. די.

<< דובר >> רם שפע (העבודה): << דובר >>

הבוקר פרסם הכתב יניר קוזין בגלי צה"ל ציטוטים מאוד מרהיבים שלך, של חבר
הכנסת סמוטריץ', מסבירים באמת במלוא התשוקה למה זה נכון להפריש את חברת
הכנסת אורלי לוי.

<< דובר >> שלמה קרעי (הליכוד): << דובר >>

כי לא היה לה עורך דין טוב כמו בוסי, שהביא - - -

<< יור >> היו"ר איתן גינזבורג: << יור >>

חבר הכנסת קרעי, אני קורא לך לסדר פעם שלישית.

<< דובר >> רם שפע (העבודה): << דובר >>

צריך להגיד את זה. דבר נוסף, ועכשיו בעצם לליבה של העניין, מעבר למה שאמרתי
על שיקלי ועל – לא יודע, דיברו פה קולות שלא הצלחתי להבין - - -

<< דובר >> יואב קיש (הליכוד): << דובר >>

לא אמרת כלום.

<< דובר >> רם שפע (העבודה): << דובר >>

גם עורך דין בוסי אמר כמה דברים משמעותיים, ויריב לוין, גם אתה, אני אומר
בשיא הרצינות, אמרת דברים שאני לא מקל בהם ראש, וגם חברת הכנסת גמליאל.
ההצבעה פה משמעותית, והכנסת לא יכולה להרשות לעצמה - - -

<< דובר >> דוד אמסלם (הליכוד): << דובר >>

אלא מאי?

<< דובר >> רם שפע (העבודה): << דובר >>

לא יכולה להרשות לעצמה להקל ראש בעובדה שהיא שוקלת להפריש חבר כנסת מסיעה.
וכן, גם העובדה שיותר ויותר מפלגות בכנסת הזאת נבחרות לפה בלי פריימריז
לרשימה, ובעצם היושב-ראש בוחר את האנשים, היא גם משהו בדמוקרטיה שלנו
שאנחנו חייבים להבין שהוא משליך גם על ההמשך. אני לא מקל בזה ראש בכלל, רק
שאני חושב שכשבוחרים בקפידה - - -

<< דובר >> דוד אמסלם (הליכוד): << דובר >>

אבל?

<< דובר >> רם שפע (העבודה): << דובר >>

אני מסתדר, תאמין לי, מדהים בלעדיך.

<< דובר >> דוד אמסלם (הליכוד): << דובר >>

תגיד לנו את האבל.

<< יור >> היו"ר איתן גינזבורג: << יור >>

אי אפשר ככה. אז תן לו לדבר, נו מה יש לך.

<< דובר >> רם שפע (העבודה): << דובר >>

ולכן, כל סיטואציה כזאת צריכה להיבחן בקפידה ולא באופן - - -

<< דובר >> יצחק פינדרוס (יהדות התורה): << דובר >>

האמת כואבת.

<< דובר >> דוד אמסלם (הליכוד): << דובר >>

שמת לב שלנו אחרי שלוש דקות אמרת תודה רבה, תודה רבה?

<< יור >> היו"ר איתן גינזבורג: << יור >>

אתה רוצה שאני אגיד לך כמה זמן דיברת?

<< דובר >> דוד אמסלם (הליכוד): << דובר >>

כמה?

<< יור >> היו"ר איתן גינזבורג: << יור >>

כי ספרתי. לכל אחד ספור בדיוק כמה זמן הוא דיבר.

<< דובר >> דוד אמסלם (הליכוד): << דובר >>

בבקשה. תגיד לנו בסוף.

<< דובר >> שלמה קרעי (הליכוד): << דובר >>

ברוטו או נטו?

<< דובר >> רם שפע (העבודה): << דובר >>

זה לא משהו שאפשר להקל בו ראש, ולכן תהיו ציניים כמה שאתם רוצים, כולנו
ישבנו פה הרבה מאוד שעות והקשבנו לכל מה שכולם אמרו.

עכשיו לגבי דבריו של חבר הכנסת לוין, שאני גם מכבד באופן כללי וגם מכבד את
הדברים שאמרת, והשווית את ההתנהלות שלי בכנסת ה-20 להתנהלותו של חבר הכנסת
שיקלי. אני רוצה להגיד על זה כמה דברים משמעותיים.

ביום שדאז סיעת כחול לבן החליטה להיכנס לממשלה, בניגוד למה שאני חשבתי וזה
היה אחד הימים הקשים בחיי ושל עוד כמה מחבריי, הבנו שיש לנו אנשים שנכנסנו
איתם לפה והם חברים שלנו – חלקם יושבים פה ומנהלים את הדיון, הם חבריי עד
היום – וכיבדנו, למרות שהיינו שבורים, את הסיטואציה המפלגתית ואת המורכבות
מול הבוחר, וזה קרה לאורך חודשים שלמים.

הדבר שעשה חבר הכנסת שיקלי זה ברגע שהוא רצה, פרסם מכתב בלי שאף אחד ידע,
בשביל לייקים, ומאז הדבר הזה חוזר כל הזמן. אני, במשך חודשים, ביחד עם חברת
הכנסת חיימוביץ' וזמיר ועוד הרבה אחרים, התאפקנו במשך חודשים, למרות
שמבפנים נקרענו והיה לנו קשה - -

<< דובר >> אופיר כץ (הליכוד): << דובר >>

אבל גם אתה - - -

<< יור >> היו"ר איתן גינזבורג: << יור >>

חבר הכנסת כץ, אני אוציא אותך החוצה.

<< דובר >> רם שפע (העבודה): << דובר >>

- - והלכנו נגד דברים שאמרנו. כן, הלכנו נגד דברים שאמרנו, אבל אנחנו
התנהלנו בדיוק הפוך מאיך שהתנהל חבר הכנסת שיקלי - -

<< דובר >> יריב לוין (הליכוד): << דובר >>

איפה התאפקתם, אתם שיתקתם - - - בוא נגיד את האמת - - -

<< דובר >> רם שפע (העבודה): << דובר >>

- - ונשארנו קרובים לחברים שלנו, ולא כל היום לכלכנו עליהם בפייסבוק, וגם
לפני כל פעם – והיו פעמים אגב מעטות כאלה מאוד – כל פעם - - -

<< דובר >> דוד אמסלם (הליכוד): << דובר >>

אתה זוכר עם תשלומי הורים מה עשית לגלנט?

<< יור >> היו"ר איתן גינזבורג: << יור >>

חבר הכנסת אמסלם.

<< דובר >> דוד אמסלם (הליכוד): << דובר >>

אתה זוכר מה עשית?

<< יור >> היו"ר איתן גינזבורג: << יור >>

חבר הכנסת אמסלם.

<< דובר >> דוד אמסלם (הליכוד): << דובר >>

לא, הוא זוכר.

<< דובר >> רם שפע (העבודה): << דובר >>

כל פעם שהצבענו - - -

<< יור >> היו"ר איתן גינזבורג: << יור >>

כולנו זוכרים הרבה דברים שרבים עשו.

<< דובר >> רם שפע (העבודה): << דובר >>

קטונתי - - -

<< יור >> היו"ר איתן גינזבורג: << יור >>

כמו שאתה שיתקת את ועדת הפנים של הכנסת בזמנו - -

<< דובר >> מיכל וולדיגר (הציונות הדתית): << דובר >>

- - -

<< יור >> היו"ר איתן גינזבורג: << יור >>

- - הוא עשה דברים אחרים.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

אבל אתה, גם אתה, אני מבקש ממך. אני מבקש ממך.

<< דובר >> מיכל וולדיגר (הציונות הדתית): << דובר >>

רגע, אז גם הוא פורש?

<< דובר >> שלמה קרעי (הליכוד): << דובר >>

אבל לא הפרישו אותו וגם לא הפרישו את רם שפע. נכון?

<< יור >> היו"ר איתן גינזבורג: << יור >>

גם אותו לא.

<< דובר >> יריב לוין (הליכוד): << דובר >>

אף אחד לא ביקש להפריש, לא אותו, לא את רם שפע ולא את מרב מיכאלי - - -

<< דובר >> רם שפע (העבודה): << דובר >>

אוקיי. תיכף נגיע לנקודה.

<< דובר >> דוד אמסלם (הליכוד): << דובר >>

והענישו אותי אז, אני רוצה להזכיר לך.

<< דובר >> יריב לוין (הליכוד): << דובר >>

זה בדיוק העניין.

<< דובר >> יואב קיש (הליכוד): << דובר >>

אבל זה לא הגיע לפרישה. זה לא דיון, הדיון פה הוא סופר - - -

<< דובר >> יריב לוין (הליכוד): << דובר >>

- - -

<< יור >> היו"ר איתן גינזבורג: << יור >>

חבר הכנסת לוין, אתה יודע עם כמה דברים שאתה אמרת לא הסכימו? ודיברת למעלה
מ-25 דקות ולא הפריעו לך.

<< דובר >> יריב לוין (הליכוד): << דובר >>

כן, אבל - - -

<< יור >> היו"ר איתן גינזבורג: << יור >>

אבל מה אכפת לך שהוא יגיד מה שהוא חושב?

<< דובר >> יריב לוין (הליכוד): << דובר >>

היושב-ראש - - -

<< יור >> היו"ר איתן גינזבורג: << יור >>

מישהו הפריע לך לדבר?

<< דובר >> רם שפע (העבודה): << דובר >>

סעיף אחרי סעיף, האמת יוצאת וזה קשה.

<< יור >> היו"ר איתן גינזבורג: << יור >>

אני לא מבין את הדבר הזה.

<< דובר >> יריב לוין (הליכוד): << דובר >>

זה בדיוק העניין.

<< דובר >> דוד אמסלם (הליכוד): << דובר >>

- - -

<< דובר >> רם שפע (העבודה): << דובר >>

דודי אמסלם, אני גאה שנאבקתי להוריד את תשלומי ההורים, מאבק צודק ונעשה את
זה עוד פעם.

<< דובר >> יריב לוין (הליכוד): << דובר >>

- - - של ענישה - - -

<< דובר >> רם שפע (העבודה): << דובר >>

עכשיו אני רוצה להמשיך.

<< דובר >> שלמה קרעי (הליכוד): << דובר >>

בינתיים חנקתם את ההורים במדינת ישראל - - -

<< דובר >> רם שפע (העבודה): << דובר >>

עכשיו אני רוצה להמשיך. תאמין לי, נמשיך להיאבק על החינוך של הילדים שלנו
הרבה יותר טוב ממה שאתם עשיתם.

<< דובר >> דוד אמסלם (הליכוד): << דובר >>

אתה בממשלה.

<< דובר >> רם שפע (העבודה): << דובר >>

אתה מוכן לתת לי לדבר?

<< דובר >> דוד אמסלם (הליכוד): << דובר >>

תקבע מחר.

<< דובר >> רם שפע (העבודה): << דובר >>

אתה מוכן?

<< דובר >> דוד אמסלם (הליכוד): << דובר >>

בבקשה.

<< דובר >> רם שפע (העבודה): << דובר >>

אני אגב בקואליציה, לא בממשלה.

<< דובר >> דוד אמסלם (הליכוד): << דובר >>

מה זה משנה, אתה מחזיק - - -

<< דובר >> רם שפע (העבודה): << דובר >>

במשך תקופה ארוכה - -

<< דובר >> דוד אמסלם (הליכוד): << דובר >>

אתה לבד מחזיק.

<< דובר >> רם שפע (העבודה): << דובר >>

- - הצבענו עם הקואליציה, למרות שהרבה פעמים זה היה בניגוד לדעתי – וכן, גם
לי הפגינו מחוץ לבית, וכן, באותה הפגנה בספטמבר 20' על ההפגנות שכל המדינה
סערה, עם 11,000 הודעות ווטסאפ – ולמרות שהיה לי באמת קשה, לא פחות מלך,
התייעצתי עם הסיעה שלי, ישבתי עם יו"ר המפלגה שלי, ומילה אחת לא הוצאתי
עליו, אגב עד היום. ככה בעיניי בעולם המוסרי אתה אמור להתנהל.

<< דובר >> יריב לוין (הליכוד): << דובר >>

ואז הבאת לפיזור הכנסת כשהתחבאת בחניון.

<< דובר >> רם שפע (העבודה): << דובר >>

כן, וגם את זה - - -

<< דובר >> יריב לוין (הליכוד): << דובר >>

לא הודעת ליו"ר המפלגה שלך שום דבר - - -

<< דובר >> רם שפע (העבודה): << דובר >>

כן, וגם את זה הם ידעו.

<< דובר >> דוד אמסלם (הליכוד): << דובר >>

- - -

<< דובר >> רם שפע (העבודה): << דובר >>

- - -

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

חברי הכנסת. חבר הכנסת אמסלם, אני מבקש ממך לצאת.

<< דובר >> יריב לוין (הליכוד): << דובר >>

מייד אחר כך עברת למפלגה אחרת. ומייד אחר כך עברת למפלגה אחרת. בחייך - - -

<< יור >> היו"ר איתן גינזבורג: << יור >>

די, אי אפשר ככה. חבר הכנסת לוין, די.

<< דובר >> יואב קיש (הליכוד): << דובר >>

היו מכריזים עליך פורש, לא היית בכנסת.

<< יור >> היו"ר איתן גינזבורג: << יור >>

חבר הכנסת קיש, גם אתה צריך לצאת כבר.

<< דובר >> יריב לוין (הליכוד): << דובר >>

למה אתה עושה את זה לעצמך?

<< דובר >> רם שפע (העבודה): << דובר >>

מי כמוך יודע, יריב לוין, שהפרשה היא עניין סיעתי. נכון? קטונתי באמת
מלהשוות - -

<< דובר >> יריב לוין (הליכוד): << דובר >>

אין הצדקה - - -

<< דובר >> רם שפע (העבודה): << דובר >>

- - את עצמי לחבר הכנסת בגין, הכבוד שלו גדול הרבה יותר משלי - - -

<< יור >> היו"ר איתן גינזבורג: << יור >>

חבר הכנסת לוין, לפחות מן הנימוס, תקשיב לו כשהוא פונה אליך.

<< דובר >> רם שפע (העבודה): << דובר >>

כמו שהוא הסביר לך, מפרישים כשבאופן שיטתי במשך חודשים מצביעים נגד עמדת
הסיעה.

<< דובר >> שלמה קרעי (הליכוד): << דובר >>

אבל זה בלי תמורה.

<< דובר >> רם שפע (העבודה): << דובר >>

אבל לעומת זאת - - -

<< קריאה >> קריאות: << קריאה >>

- - -

<< דובר >> רם שפע (העבודה): << דובר >>

לא, זה מדהים. אני פשוט לא מצליח לדבר.

<< דובר >> אבי מעוז (הציונות הדתית): << דובר >>

- - - בקשה הפרישה.

<< יור >> היו"ר איתן גינזבורג: << יור >>

באמת אי אפשר ככה.

<< דובר >> רם שפע (העבודה): << דובר >>

תגיד לי אחרי זה - - -

<< יור >> היו"ר איתן גינזבורג: << יור >>

אני באמת אומר, כל אחד שיפריע עכשיו לרם שפע פשוט יצא מהדיון. זהו. כולכם
פה בקריאות שניות, שלישיות, זה כבר לא חשוב.

<< דובר >> רם שפע (העבודה): << דובר >>

מדהים. לא האמנתי שהדברים שלי כל כך יקשו עליכם.

<< דובר >> דוד אמסלם (הליכוד): << דובר >>

אתה רוצה - - -

<< דובר >> רם שפע (העבודה): << דובר >>

אני אסיים ואגיד, וזו בעיניי הנקודה המהותית אפרופו חבר הכנסת לוין. אתה
מבין היטב - - -

<< יור >> היו"ר איתן גינזבורג: << יור >>

אני מבקש שלא תפריעו, זה כל מה שאני מבקש. תהיו כאן, ותקשיב כמה שזה קשה
לך.

<< דובר >> דוד אמסלם (הליכוד): << דובר >>

- - -

<< יור >> היו"ר איתן גינזבורג: << יור >>

לא. אתה מקשיב ומפריע.

<< דובר >> דוד אמסלם (הליכוד): << דובר >>

לא מפריע.

<< יור >> היו"ר איתן גינזבורג: << יור >>

מפריע כל הזמן.

<< דובר >> דוד אמסלם (הליכוד): << דובר >>

אני מפריע?

<< יור >> היו"ר איתן גינזבורג: << יור >>

כל הזמן.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

האמת שזה ציטוט לארץ נהדרת. דודי אמסלם: אני לא מפריע.

<< דובר >> שלמה קרעי (הליכוד): << דובר >>

רם, אבל תתייחס לחוק.

<< דובר >> יואב קיש (הליכוד): << דובר >>

רם, אם היו מפרישים אותך אתה לא היית בכנסת הזו.

<< דובר >> רם שפע (העבודה): << דובר >>

אבל אף אחד לא יכול להפריש - - -

<< קריאה >> קריאות: << קריאה >>

- - -

<< דובר >> יואב קיש (הליכוד): << דובר >>

אתה לא היית בכנסת הזו, אחרי מה שאתה עשית היו צריכים כאילו להפריש אותך,
ואתה לא היית נכנס לכנסת.

<< יור >> היו"ר איתן גינזבורג: << יור >>

חבר הכנסת קיש. הוא התפטר, מה קרה לך? חבר הכנסת קיש, אני מבקש ממך.

<< דובר >> רם שפע (העבודה): << דובר >>

זה בדיוק הסיפור. אני בכלל לא רוצה לדבר על זה.

<< דובר >> יואב בן צור (ש"ס): << דובר >>

למה? תדבר על זה. תדבר.

<< דובר >> יריב לוין (הליכוד): << דובר >>

מוועדת החינוך הוא התפטר. על מה אתה מדבר.

<< דובר >> יואב בן צור (ש"ס): << דובר >>

רם, תדבר על זה.

<< דובר >> יריב לוין (הליכוד): << דובר >>

לא, אל תעוותו את העובדות.

<< דובר >> דוד אמסלם (הליכוד): << דובר >>

הוא התפטר כשהיו בחירות, כדי שיוכל להתמודד במפלגת העבודה.

<< דובר >> יריב לוין (הליכוד): << דובר >>

הוא עשה הרבה יותר משיקלי, הוא שיתק ועדה שלמה פה. מישהו חשב להפריש אותו?

<< דובר >> דוד אמסלם (הליכוד): << דובר >>

- - -

<< דובר >> יריב לוין (הליכוד): << דובר >>

על מה אתם מדברים.

<< דובר >> רם שפע (העבודה): << דובר >>

האמת, זה מדהים. אוי, דודי אמסלם. טוב, יפה, אני גאה שזה כל כך מפריע לך,
הדברים הנכוחים שאני אומר פה, אבל אני רוצה לסיים ולהגיד ולהתייחס גם לחוק.

הרי אין פה אף אחד שיושב פה, לדעתי, וחושב שחבר הכנסת שיקלי אמור להמשיך
להיות חלק מסיעת ימינה. הרי זאת בדיחה.

<< דובר >> יצחק פינדרוס (יהדות התורה): << דובר >>

למה זה - - -

<< קריאה >> קריאות: << קריאה >>

- - -

<< דובר >> שלמה קרעי (הליכוד): << דובר >>

- - -

<< דובר >> רם שפע (העבודה): << דובר >>

אתה מסוגל להקשיב?

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

לא, פינדרוס, די.

<< דובר >> רם שפע (העבודה): << דובר >>

אז בסדר, זו דעתך.

<< יור >> היו"ר איתן גינזבורג: << יור >>

קרעי, אתה יוצא החוצה. חבר הכנסת קרעי, אתה בקריאה שלישית, נא לצאת החוצה.

<< דובר >> שלמה קרעי (הליכוד): << דובר >>

- - - אידיאולוגית אי אפשר להפעיל עליו סנקציות כי הוא לא קיבל תמורה.

<< יור >> היו"ר איתן גינזבורג: << יור >>

חבר הכנסת קרעי, נא לצאת מהאולם.

<< דובר >> שלמה קרעי (הליכוד): << דובר >>

זה החוק, בצורה מפורשת - - -

<< יור >> היו"ר איתן גינזבורג: << יור >>

תודה רבה. חבר הכנסת קרעי, יצאת.

(חבר הכנסת שלמה קרעי יוצא מאולם הוועדה).

<< דובר >> אבי מעוז (הציונות הדתית): << דובר >>

רם, למה הם המתינו עם בקשת ההפרשה?

<< דובר >> רם שפע (העבודה): << דובר >>

אני מסיים.

<< יור >> היו"ר איתן גינזבורג: << יור >>

חבר הכנסת מעוז, די.

<< דובר >> רם שפע (העבודה): << דובר >>

אני מסיים במשפט אחרון ואומר שבעיניי, ואמרתי את זה קודם, סיטואציה שבה
כנסת דנה בסוגיה האם להפריש או לא, אי אפשר להתייחס אליה בכובד ראש, ולכן
הצבעות מדי פעם של חברי כנסת, כמו שטען חבר הכנסת בגין או אני או הרבה
אחרים, גם אמיר אוחנה הצביע בעבר נגד הליכוד ולא מייד הפרישו אותו.

<< דובר >> יריב לוין (הליכוד): << דובר >>

ברור שלא.

<< דובר >> רם שפע (העבודה): << דובר >>

מכיוון שזה באופן שיטתי - - -

<< דובר >> יריב לוין (הליכוד): << דובר >>

לא - - -

<< דובר >> רם שפע (העבודה): << דובר >>

ופה באופן שיטתי יש הצבעה נגד הסיעה, והדבר הזה, כאילו יש פה איזו התעלמות
ממנו. ציטוטים מהעבר, יש לך אלפי ציטוטים על מה אתה חושב על הממשלה ואף אחד
לא דיבר על חניכי מכינת תבור שכתבו לך שהם מתביישים ושהם חושבים שאתה פועל
נגד אחדות העם – גם זה היה – ולתת פה כל מיני מצביעי ימינה, לא ראיתי שנתתם
את כל ציטוטי אנשי ימינה האחרים, ראינו פה אחד מקודם. אז בואו, קצת תורידו
את המסכות.

<< קריאה >> קריאה: << קריאה >>

זה מה שנשאר.

<< אורח >> גיא בוסי: << אורח >>

לא נתתם לי הזדמנות.

<< דובר >> רם שפע (העבודה): << דובר >>

לא נתנו לך. אתה זה שלא קיבלת הזדמנות לדבר, מכולם אתה.

<< אורח >> גיא בוסי: << אורח >>

בוודאי. לא טענתי את הטענות שלנו, רק התייחסתי לטענות של הצד השני.

<< דובר >> משה טור פז (יש עתיד): << דובר >>

בוסי, אני מקווה שמשלמים לך גלובלי ולא לפי שעה.

<< אורח >> גיא בוסי: << אורח >>

לא נתתם לי - - -

<< קריאה >> קריאות: << קריאה >>

- - -

<< דובר >> משה טור פז (יש עתיד): << דובר >>

שלוש וחצי שעות דיברת פה, כמו כולם ביחד.

<< אורח >> גיא בוסי: << אורח >>

לא, לא. עושה מעשה זמרי ומבקש שכר כפנחס.

<< יור >> היו"ר איתן גינזבורג: << יור >>

חבר הכנסת טור פז. עורך דין בוסי.

<< דובר >> משה טור פז (יש עתיד): << דובר >>

קיבלת שכר כבר, אל תבקש שכר.

<< קריאה >> קריאות: << קריאה >>

- - -

<< אורח >> גיא בוסי: << אורח >>

זו האשמה. לא קיבלתי שום שכר. זה שקר וכזב.

<< יור >> היו"ר איתן גינזבורג: << יור >>

עורך דין בוסי, די.

<< דובר >> משה טור פז (יש עתיד): << דובר >>

התחייבו לך על השכר, חלאס.

<< יור >> היו"ר איתן גינזבורג: << יור >>

אתה לא חבר כנסת, מספיק.

<< דובר >> משה טור פז (יש עתיד): << דובר >>

שלוש וחצי שעות.

<< יור >> היו"ר איתן גינזבורג: << יור >>

טור פז, תודה. בבקשה, רם.

<< דובר >> רם שפע (העבודה): << דובר >>

אני סיימתי. תודה רבה.

<< דובר >> יריב לוין (הליכוד): << דובר >>

רם, אני רק רוצה להגיד לך דבר אחד, אם אתה חושב ששיקלי וימינך בראייתך לא
יכולים להיות ביחד, וזו הסיבה שאתה רוצה - - -

<< דובר >> רם שפע (העבודה): << דובר >>

הסיעה קובעת את מי מפרישים ואת מי לא - -

<< דובר >> יריב לוין (הליכוד): << דובר >>

רגע אחד, רגע.

<< דובר >> רם שפע (העבודה): << דובר >>

- - וזהו, הם החליטו להפריש אותו.

<< דובר >> אבי מעוז (הציונות הדתית): << דובר >>

לא צריך להפריש, אפשר להיפרד בהסכמה.

<< דובר >> יריב לוין (הליכוד): << דובר >>

אבל אם זה מה שאתה חושב, יכולה הייתה להגיד סיעת ימינה, יכול היה נפתלי בנט
לצורך העניין להגיד: אני לא יודע לחיות במציאות הזו שנוצרה, אני מבקש לפרוש
עם כל הקבוצה שלי מימינה. אני מבקש להגיע עם חבר הכנסת שיקלי להסכמה על
התפלגות בהסכמה. אבל מה שקורה פה - -

<< דובר >> רם שפע (העבודה): << דובר >>

אכן, אבל מה לעשות, בחר יושב-ראש ימינה להביא לדיון הפרשה של חבר הכנסת.

<< דובר >> יריב לוין (הליכוד): << דובר >>

- - מה שקורה פה זה לא זה. זה לא זה.

<< דובר >> רם שפע (העבודה): << דובר >>

זה החוק.

<< דובר >> אבי מעוז (הציונות הדתית): << דובר >>

אז למה הוא חיכה? למה הוא חיכה עד הפרישה של עידית סילמן?

<< יור >> היו"ר איתן גינזבורג: << יור >>

תודה רבה. תודה רבה לחברי הכנסת.

<< דובר >> רם שפע (העבודה): << דובר >>

הדיון הוא דיון סיעתי והסיעה קיבלה החלטה.

<< יור >> היו"ר איתן גינזבורג: << יור >>

תודה רבה, חבר הכנסת לוין. תודה רבה חבר הכנסת מעוז.

<< דובר >> אבי מעוז (הציונות הדתית): << דובר >>

אז למה הוא חיכה עד לפרישת חברת הכנסת סילמן?

<< דובר >> רם שפע (העבודה): << דובר >>

- - - משפטית כמה שאתה רוצה.

<< דובר >> יואב קיש (הליכוד): << דובר >>

אפילו לא היה דיון בסיעה על ההחלטה הזאת.

<< יור >> היו"ר איתן גינזבורג: << יור >>

חבר הכנסת מעוז, תודה רבה. חבר הכנסת יואב קיש, תודה רבה.

<< דובר >> רם שפע (העבודה): << דובר >>

וכשרצו להדיח את - - -

<< דובר >> יואב קיש (הליכוד): << דובר >>

אפילו לא היה דיון בסיעה. אין סיעת ימינה, יש נפתלי בנט, יש את מתן כהנא
שעושה - - -

<< דובר >> רם שפע (העבודה): << דובר >>

כשרצו להדיח את שרת החינוך, היה דיון בסיעה? לא היה דיון בסיעה.

<< יור >> היו"ר איתן גינזבורג: << יור >>

תודה. תודה, חברת הכנסת. תודה. תודה רבה.

<< דובר >> רם שפע (העבודה): << דובר >>

בוא אני אספר לך מה היה, כשמיקי זוהר - - -

<< דובר >> יואב קיש (הליכוד): << דובר >>

על שאשא-ביטון היה דיון בסיעה, כן.

<< דובר >> רם שפע (העבודה): << דובר >>

כן? כן? וכשמיקי זוהר וביבי רצו להדיח אותה, אפילו שאין להם רוב - - -

<< דובר >> יואב קיש (הליכוד): << דובר >>

על שאשא-ביטון היה דיון בסיעה, כן.

<< יור >> היו"ר איתן גינזבורג: << יור >>

תודה רבה.

<< דובר >> יואב קיש (הליכוד): << דובר >>

אנחנו, בניגוד אליכם – אתם ואנחנו סיעות דמוקרטיות, הם לא סיעה דמוקרטית,
מה שבנט אומר זה קדוש.

<< יור >> היו"ר איתן גינזבורג: << יור >>

תודה רבה. חבר הכנסת שפע, תודה. חבר הכנסת קיש, תודה. חבר הכנסת קיש, די.

<< דובר >> רם שפע (העבודה): << דובר >>

אני מסיעה דמוקרטית, מזמין את כולם להצטרף לסיעות דמוקרטיות.

<< דובר >> יואב קיש (הליכוד): << דובר >>

אנחנו ואתם בסיעה דמוקרטית, והיה דיון וגם על מרב מיכאלי - - -

<< יור >> היו"ר איתן גינזבורג: << יור >>

חבר הכנסת קיש. זכות הדיבור של חבר הכנסת בועז טופורובסקי, בבקשה.

<< דובר >> בועז טופורובסקי (יש עתיד): << דובר >>

תודה, אדוני היושב-ראש. ראשית, אני רוצה להביע את תנחומיי לניר אורבך
ולמשפחתו. אני מקווה שהם לא ידעו עוד צער. כמובן גם את הערכתי אליך על
ניהול הישיבה לאורך כל הזמן ולצוות הוועדה, שאני יודע שזה לא היה פשוט
בשבילו. חבר הכנסת שיקלי, ברשותך, יש לי שאלה אליך: האם אתה חלק מסיעת
ימינה?

<< דובר >> עמיחי שיקלי (ימינה): << דובר >>

אני חושב שאני חלק מסיעת ימינה ועוד איך, ומייצג אותה נאמנה בכנסת.

<< דובר >> בועז טופורובסקי (יש עתיד): << דובר >>

אוקיי. האם הגעת לישיבות של הסיעה?

<< דובר >> מיכל וולדיגר (הציונות הדתית): << דובר >>

לא הזמינו אותו.

<< דובר >> דוד אמסלם (הליכוד): << דובר >>

מה, אתה בחקירה נגדית? לא הבנתי.

<< דובר >> יואב קיש (הליכוד): << דובר >>

מה, זו חקירה? אל תענה לו.

<< דובר >> דוד אמסלם (הליכוד): << דובר >>

מי ישמע מה הבן אדם שאל.

<< דובר >> מיכל וולדיגר (הציונות הדתית): << דובר >>

אם היו מזמינים אותו, הוא היה מגיע.

<< דובר >> יואב בן צור (ש"ס): << דובר >>

כשהעורך דין שאל משהו, אמרת לא לענות.

<< קריאה >> קריאה: << קריאה >>

למה כולם קפצו? למה כולם קפצו? מה קרה?

<< דובר >> יואב בן צור (ש"ס): << דובר >>

לא, כשהעורך דין שאל משהו, אמרת לא לענות.

<< דובר >> בועז טופורובסקי (יש עתיד): << דובר >>

למה אתם מפריעים? אני מבקש תשובה.

<< דובר >> דוד אמסלם (הליכוד): << דובר >>

- - - מה הסגנון. תראה את הסגנון.

<< דובר >> יואב בן צור (ש"ס): << דובר >>

שיקלי, אל תענה.

<< דובר >> יואב קיש (הליכוד): << דובר >>

הוא לא עונה, הוא גמר לענות.

<< דובר >> בועז טופורובסקי (יש עתיד): << דובר >>

אתם מדברים במקומו? חבר הכנסת שיקלי, האם אתה הגעת לישיבות סיעת ימינה?

<< דובר >> יואב קיש (הליכוד): << דובר >>

יש בכלל דבר כזה ישיבות סיעת ימינה?

<< דובר >> דוד אמסלם (הליכוד): << דובר >>

תשאל אם הוא הוזמן.

<< דובר >> אבי מעוז (הציונות הדתית): << דובר >>

בועז, הוא הוזמן? בועז, הוא הוזמן?

<< יור >> היו"ר איתן גינזבורג: << יור >>

חבר הכנסת מעוז, די.

<< דובר >> יואב קיש (הליכוד): << דובר >>

עורך הדין, מה מסרת לרם? תעדכן אותנו.

<< יור >> היו"ר איתן גינזבורג: << יור >>

חבר הכנסת יואב קיש, חבר הכנסת יואב קיש, די.

<< דובר >> יואב קיש (הליכוד): << דובר >>

אבל העורך דין מתדרך את רם.

<< יור >> היו"ר איתן גינזבורג: << יור >>

חבר הכנסת קיש, אני מבקש ממך לצאת החוצה.

<< דובר >> יואב בן צור (ש"ס): << דובר >>

תיכף תשמע אותו.

<< דובר >> יבגני סובה (ישראל ביתנו): << דובר >>

זו שאלה משפטית לגיטימית מאוד, מנהלת סיעת ימינה יכולה להעיד, הם הזמינו
- - -

<< יור >> היו"ר איתן גינזבורג: << יור >>

אני נתתי לך הרבה-הרבה-הרבה-הרבה מעל כולם.

<< דובר >> בועז טופורובסקי (יש עתיד): << דובר >>

יש לנו כאן שאלה - - -

<< דובר >> יואב קיש (הליכוד): << דובר >>

הוא תדרך אותו, רציתי לשמוע מה אמר עורך הדין של ימינה.

<< יור >> היו"ר איתן גינזבורג: << יור >>

חבר הכנסת קיש, אני סומך עליך. תודה רבה. - - - שלך הייתה ערה.

<< דובר >> יואב קיש (הליכוד): << דובר >>

אני עשר שעות מחכה.

<< יור >> היו"ר איתן גינזבורג: << יור >>

אבל אתה יודע, אני מתחתי עד קצה גבול היכולת, אתה יודע את זה. כן, בבקשה,
חבר הכנסת טופורובסקי.

<< דובר >> בועז טופורובסקי (יש עתיד): << דובר >>

אני לא הפרעתי לאף אחד ולכן אני מרגיש בנוח עם זמן הדיבור שלי ועם השאלות
שלי כי בפנינו עומדת השאלה אם אנחנו מצביעים בעד הפרשתו, בניגוד לדעתו, של
חבר הכנסת שיקלי מסיעת ימינה. אז אני רוצה לדעת אם הוא רואה את עצמו חבר
בסיעת ימינה – הוא ענה. האם הוא הגיע לישיבות סיעת ימינה? כי הישיבות היו
קבועות בכל שבוע בכל שעה? אני מבין שלא.

<< דובר >> אבי מעוז (הציונות הדתית): << דובר >>

האם הוא הוזמן?

<< דובר >> בועז טופורובסקי (יש עתיד): << דובר >>

מה זה לא הוזמן?

<< דובר >> אבי מעוז (הציונות הדתית): << דובר >>

האם הוא הוזמן?

<< דובר >> יבגני סובה (ישראל ביתנו): << דובר >>

יש מנהלת סיעה שתגיד מה - - -

<< דובר >> יואב בן צור (ש"ס): << דובר >>

הוא לא קיבל הודעה, לפעמים ביטלו את הישיבה.

<< דובר >> יואב קיש (הליכוד): << דובר >>

בועז, תצביע לבד, תוציא את כולם, כמו שאתה אוהב לעשות.

<< דובר >> בועז טופורובסקי (יש עתיד): << דובר >>

לכולכם קוראים קיש? לכולכם קוראים קיש? אני שואל את חבר הכנסת קיש, לא
את - - -

<< דובר >> יואב קיש (הליכוד): << דובר >>

תצביע לבד, תוציא את כולם, שאף אחד לא יענה לך ותצביע. מי בעד? מי נגד? מי
בעד? מי נגד? פה אחד.

<< יור >> היו"ר איתן גינזבורג: << יור >>

חבר הכנסת קיש. חבר הכנסת קיש.

<< דובר >> בועז טופורובסקי (יש עתיד): << דובר >>

אתה רוצה שלא ישמעו את האמת? אתה רוצה להמשיך את ההצגה? תמשיך את ההצגה.

<< יור >> היו"ר איתן גינזבורג: << יור >>

די. די, חברי הכנסת. תנו לחבר הכנסת טופורובסקי להביע את עמדתו ולשאול את
מה שהוא רוצה כדי שנוכל להמשיך את הדיון.

<< דובר >> בועז טופורובסקי (יש עתיד): << דובר >>

האם הגעת לישיבות הסיעה, חבר הכנסת שיקלי?

<< דובר >> עמיחי שיקלי (ימינה): << דובר >>

אני אענה בצורה הבאה: כשאנחנו ביקשנו להשמיע טיעונים בצורה סדורה ולהביא
עדים ולהביא לכאן את חברי סיעת ימינה, ובהם אשר כהן ושי מימון ואחרים
ולשאול שאלות, סורבנו, אז לי אין כוונה לשתף פעולה עם איזשהו סוג של חקירה
מטעם סיעת יש עתיד.

<< דובר >> בועז טופורובסקי (יש עתיד): << דובר >>

לא, אני מנסה להבין את מצב העניינים הקיים, אני לא דיברתי על שום - - -

<< דובר >> עמיחי שיקלי (ימינה): << דובר >>

טוב לדעת מי מדברר את זה.

<< יור >> היו"ר איתן גינזבורג: << יור >>

הוא לא רוצה לענות.

<< קריאה >> קריאה: << קריאה >>

היושב-ראש אמר שאין שאלות.

<< דובר >> מיכל וולדיגר (הציונות הדתית): << דובר >>

בועז, בינינו, זה ישנה את דעתך מה שהוא ישיב לך?

<< יור >> היו"ר איתן גינזבורג: << יור >>

אני לא מבין, חברת הכנסת וולדיגר. חברת הכנסת וולדיגר.

<< דובר >> מיכל וולדיגר (הציונות הדתית): << דובר >>

לא, לא, מעניין אותי לדעת אם הוא שואל כדי להציק או אם תשנה את דעתך.

<< יור >> היו"ר איתן גינזבורג: << יור >>

חברת הכנסת וולדיגר. חברת הכנסת וולדיגר, די. חברת הכנסת וולדיגר, מספיק.

<< דובר >> מיכל וולדיגר (הציונות הדתית): << דובר >>

יש לך שינוי - - - אני רוצה לדעת, הוא שואל, אז גם אני רוצה לדעת.

<< יור >> היו"ר איתן גינזבורג: << יור >>

חברת הכנסת וולדיגר, די.

<< דובר >> יצחק פינדרוס (יהדות התורה): << דובר >

אין עמדת קואליציה. אין עמדת קואליציה, הוא בא בלי עמדה.

<< דובר >> בועז טופורובסקי (יש עתיד): << דובר >>

לא מסוגלים להקשיב לאחרים? לא מסוגלים? שאלה אחרונה - - -

<< יור >> היו"ר איתן גינזבורג: << יור >>

חבר הכנסת אמסלם, אני מתאפק. רק מהכבוד, רק מהכבוד. תן לו, עכשיו תורו.

<< דובר >> יואב בן צור (ש"ס): << דובר >>

הוא מתלבט. בועז מתלבט איך להצביע, ולכן הוא שואל את השאלות.

<< דובר >> דוד אמסלם (הליכוד): << דובר >>

טופורובסקי - - -

<< יור >> היו"ר איתן גינזבורג: << יור >>

לא, לא, חבר הכנסת אמסלם, די. הערה אחרונה בחוץ.

<< דובר >> בועז טופורובסקי (יש עתיד): << דובר >>

שיקלי, ברשותך, אתה לא חייב כמובן לענות, אני מנסה לענות על השאלה, חבר
הכנסת שיקלי, האם הצבעת - - -

<< יור >> היו"ר איתן גינזבורג: << יור >>

אתה יכול ללכת אם אתה רוצה, אבל אני מבקש אל תפריע.

<< קריאה >> דוד אמסלם (הליכוד): << קריאה >>

- - -

<< יור >> היו"ר איתן גינזבורג: << יור >>

אני גם בוגר דיוני חבר הכנסת אמסלם. כשאתה היית יושב-ראש ועדת הפנים, אני
לא הייתי חבר כנסת, אבל אורח הוועדה. לא ועדה אחת ולא ישיבה אחת, הרבה
מאוד.

<< דובר >> דוד אמסלם (הליכוד): << דובר >>

כמה אנשים הוצאתי מהוועדה? אתה יודע כמה?

<< יור >> היו"ר איתן גינזבורג: << יור >>

אני יודע איך התנהלת, ואם אפשר למישהו לדבר כשמישהו אחר דיבר. לא היה
אחד - - -

<< דובר >> דוד אמסלם (הליכוד): << דובר >>

לא היה דבר כזה בוועדה אף פעם. כל מי שרצה לדבר קיבל.

<< יור >> היו"ר איתן גינזבורג: << יור >>

לא היה אחד שאפשרת לו להפריע לדובר. כן, בבקשה, חבר הכנסת טופורובסקי.

<< דובר >> דוד אמסלם (הליכוד): << דובר >>

אני אפשרתי דיונים תמיד.

<< יור >> היו"ר איתן גינזבורג: << יור >>

לא אפשרת אף פעם הפרעות.

<< דובר >> דוד אמסלם (הליכוד): << דובר >>

תמיד. תמיד.

<< דובר >> בועז טופורובסקי (יש עתיד): << דובר >>

האם הצבעת באופן סדיר ביחד עם ההחלטות של סיעת ימינה בכנסת, כולל המשמעת
הקואליציונית שהוכפפה על כל חברי הקואליציה, כולל סיעת ימינה? זאת שאלה
נוספת.

<< קריאה >> קריאה: << קריאה >>

כן, הוא הצביע על פי - - - ימינה.

<< דובר >> בועז טופורובסקי (יש עתיד): << דובר >>

זאת שאלה נוספת. הוא לא עונה. הוא לא עונה, ואני אגיד לכם מה הסיפור כי אתם
מנסים עכשיו לעשות איזשהו בית משפט ציבורי להבטחות בחירות של אנשים ושל
חברי כנסת.

<< דובר >> אבי מעוז (הציונות הדתית): << דובר >>

אנחנו? אנחנו מנסים?

<< דובר >> רם שפע (העבודה): << דובר >>

אתם מסוגלים משפט אחד לא להעיר?

<< דובר >> מיכל וולדיגר (הציונות הדתית): << דובר >>

תקרא את המצע של ימינה.

<< יור >> היו"ר איתן גינזבורג: << יור >>

זה פשוט בלתי נסבל. חבר הכנסת מעוז, אני קורא אותך לסדר פעם שנייה. חבר
הכנסת אבי מעוז, פעם שנייה.

<< דובר >> רם שפע (העבודה): << דובר >>

קשה לכם. קשה לכם. תצא החוצה פשוט - - -

<< דובר >> יצחק פינדרוס (יהדות התורה): << דובר >>

לא - - -

<< דובר >> רם שפע (העבודה): << דובר >>

אני מקשיב. אני מקשיב. אני מקשיב.

<< דובר >> יצחק פינדרוס (יהדות התורה): << דובר >>

ככה בא לי. ככה בא לי. אני נאמן למצע שלי, בניגוד לאחרים.

<< יור >> היו"ר איתן גינזבורג: << יור >>

חבר הכנסת פינדרוס. חבר הכנסת שפע.

<< דובר >> רם שפע (העבודה): << דובר >>

אתה נאמן לנתניהו, אין לך שום מצע.

<< יור >> היו"ר איתן גינזבורג: << יור >>

חבר הכנסת שפע.

<< דובר >> רם שפע (העבודה): << דובר >>

אין לך מצע, אתה נאמן לנתניהו.

<< יור >> היו"ר איתן גינזבורג: << יור >>

חבר הכנסת שפע, די.

<< דובר >> יואב בן צור (ש"ס): << דובר >>

איזו קריאה שפע? איזו קריאה זו?

<< יור >> היו"ר איתן גינזבורג: << יור >>

חבר הכנסת בן צור, די.

<< דובר >> רם שפע (העבודה): << דובר >>

אגב, גם להם אין מצע.

<< דובר >> יואב בן צור (ש"ס): << דובר >>

לא, - - - מתפרץ כל הזמן - - -

<< יור >> היו"ר איתן גינזבורג: << יור >>

חבר הכנסת פינדרוס, מספיק. די.

<< דובר >> יצחק פינדרוס (יהדות התורה): << דובר >>

לצערך הרב, נותנים עוד לחרדים להיכנס פה לפרלמנט.

<< יור >> היו"ר איתן גינזבורג: << יור >>

יצחק, די.

<< דובר >> יואב בן צור (ש"ס): << דובר >>

כל הזמן מתפרץ, הוא לא אומר לך כלום, לא שנייה, לא שלישית, לא כלום.

<< דובר >> בועז טופורובסקי (יש עתיד): << דובר >>

אני לא התפרצתי לאף אחד.

<< יור >> היו"ר איתן גינזבורג: << יור >>

בן צור, אתה מפריע לטופורובסקי.

<< דובר >> בועז טופורובסקי (יש עתיד): << דובר >>

רק תיתן לי לסיים כי בסך הכול - - -

<< יור >> היו"ר איתן גינזבורג: << יור >>

אתה מפריע לו כל הזמן.

<< דובר >> יואב בן צור (ש"ס): << דובר >>

נשארתי רק כדי לשמוע אותו.

<< דובר >> בועז טופורובסקי (יש עתיד): << דובר >>

בסך הכול בנטו זה היה שלוש דקות, אדוני, רק תיתן לי כי אני עומד בזמנים. מה
שהיה כאן זו בעצם הצגה – הצגה שנועדת להסיט את תשומת הלב מהדיון עצמו, כי
הדיון עצמו לא בא לראות קיום או אי קיום של שיקלי, של בנט, של ביבי, של
דרעי או של כל מישהו אחר את ההבטחות לבוחר.

<< דובר >> יואב בן צור (ש"ס): << דובר >>

תסתכל מה אמר כהנא.

<< יור >> היו"ר איתן גינזבורג: << יור >>

חבר הכנסת בן צור, אתה בקריאה השנייה. מספיק, אי אפשר ככה.

<< דובר >> בועז טופורובסקי (יש עתיד): << דובר >>

צעקתי לך כשאתה דיברת? הפרעתי כשהפרעת?

<< יור >> היו"ר איתן גינזבורג: << יור >>

די, זה אפילו לא קולגיאלי.

<< דובר >> בועז טופורובסקי (יש עתיד): << דובר >>

ברגע שיש קואליציה, באופן טבעי, הרבה אנשים לא תמיד מצביעים לגמרי כמו שהם
מאמינים כי זו שיטת הממשל במדינת ישראל. כאשר אנשים באים, הם שמים פתק
בקלפי לא לבן אדם, הם שמים את זה למפלגה, לרשימת אנשים. בדרך כלל יש יותר
משקל למי שעומד בראש הרשימה, זה ברור, אבל בסופו של דבר, שמים את זה לרשימה
של אנשים, ואחר כך, אם הרשימה פועלת או לא פועלת בהתאם להבטחות שלה לבוחרים
שלה, זה לא משהו שאפשר – אף אחד כאן בוועדה לא יכול למנוע. אף אחד לא יכול
למנוע. היחידים שיכולים להעניש או לשלם בשכר נוסף לאותם חברי מפלגה הם
הבוחרים, שיבחרו עוד פעם אם לבחור ברשימה או לא לבחור ברשימה. מה שעומד
בפנינו כאן זה משהו אחר, זו בקשה של סיעת ימינה להכריז על חבר הכנסת שיקלי
כפורש ממנה. ולמה הוא פורש?

<< דובר >> יצחק פינדרוס (יהדות התורה): << דובר >>

יש לה משמעות? יש לה משמעות?

<< יור >> היו"ר איתן גינזבורג: << יור >>

המשמעות – אני אמרתי בהתחלה, אל תפריע יותר. אני אמרתי בהתחלה מה המשמעות,
אל תפריע.

<< דובר >> בועז טופורובסקי (יש עתיד): << דובר >>

לא מעניין אותי המשמעות, מעניין אותי - - -

<< דובר >> יצחק פינדרוס (יהדות התורה): << דובר >>

מה לא מעניין אותך? זה הדיון.

<< דובר >> בועז טופורובסקי (יש עתיד): << דובר >>

לא, זה הדיון שלך. זה הדיון שלך.

<< דובר >> משה טור פז (יש עתיד): << דובר >>

לא, זה לא הדיון, פינדרוס, זה בדיוק מה שהוא אומר, שזה לא הדיון. זה הדיון
שאתה בוחר לנהל, עם המצע שאין לך.

<< יור >> היו"ר איתן גינזבורג: << יור >>

חברי הכנסת, נא לאפשר לחבר הכנסת בועז טופורובסקי לדבר. חבר הכנסת טור פז,
תודה. חבר הכנסת פינדרוס, תודה.

<< דובר >> יצחק פינדרוס (יהדות התורה): << דובר >>

לא, זה הדיון.

<< דובר >> משה טור פז (יש עתיד): << דובר >>

זה הדיון שאתה בוחר לנהל עם המצע שאין לך.

<< יור >> היו"ר איתן גינזבורג: << יור >>

חבר הכנסת פינדרוס, תודה.

<< דובר >> יצחק פינדרוס (יהדות התורה): << דובר >>

זה הדיון. אפילו לא קראת את החוק. לא קראת אותו.

<< יור >> היו"ר איתן גינזבורג: << יור >>

תנו בבקשה לחבר הכנסת טופורובסקי להביע את דבריו.

<< דובר >> בועז טופורובסקי (יש עתיד): << דובר >>

הדיון כאן, המעין שיפוטי הזה, בא לראות אם אכן חבר הכנסת שיקלי פעל נגד
סיעת ימינה ואם יש לאשר את בקשת ודרישת סיעת ימינה ולהפריש אותו, או לא
לאשר את זה. מכל השאלות ששאלתי ברור שהוא לא פעל לא בהתאם להוראות סיעת
ימינה, הוא לא הגיע לישיבות סיעת ימינה, והוא לא באמת רואה את עצמו חלק
מסיעת ימינה כמו שהיא היום. אתם יכולים להגיד מה שאתם רוצים על
האידיאולוגיה של סיעת ימינה, או לא אידיאולוגיה, אבל אף אחד לא אמר שהליכוד
זה לא ביבי כי ביבי פעל בניגוד להבטחות בחירות של הליכוד, או שש"ס זה לא
דרעי כי דרעי הצהיר שהוא יכבד את מדינת ישראל וחוקיה ולא כיבד את חוקיה.
יכולים להיות הרבה דברים, אז זה מה שעומד כאן.

שיקלי, אני רוצה להגיד לך עוד משהו. אם היה באמת חשוב לאותם האנשים שכאן
למנוע את הפרישה שלך מימינה, הם היו יכולים – והייעוץ המשפטי אמר להם –
להכניס חברים לוועדה הזאת ולנסות להעביר שניים או אחד, או אחד וחצי, או
שמישהו לא הגיע, ולא היה להם רוב, והם היו יכולים לעשות את זה.

<< דובר >> יצחק פינדרוס (יהדות התורה): << דובר >>

- - - אתה יודע את זה, גנבתם פה את הרוב. בנוכלות שלכם גנבתם פה רוב.

<< דובר >> בועז טופורובסקי (יש עתיד): << דובר >>

הסיבה שהם לא עשו את זה – פינדרוס, אתה מפריע לי. כל פעם שאני כאן יותר
ויותר אני מבין למה חרב בית המקדש, ואני אתן לך רמז, זה לא בגלל החילונים.

<< דובר >> יצחק פינדרוס (יהדות התורה): << דובר >>

זה נכון. זה נכון. זה בגלל הדתיים, תסתכל על - - -

<< דובר >> דוד אמסלם (הליכוד): << דובר >>

דרך אגב, אז לא היו חילונים.

<< דובר >> בועז טופורובסקי (יש עתיד): << דובר >>

אני אגיד לך עוד משהו. אני אגיד לך עוד משהו, בגלל השנאה שיש אצל אנשים
שמדברים על אהבה. בגלל השנאה.

<< דובר >> יצחק פינדרוס (יהדות התורה): << דובר >>

לא שנאה, מותר לשנוא אידיאולוגיה. אני שונא אותך אישית?

<< דובר >> בועז טופורובסקי (יש עתיד): << דובר >>

בגלל השנאה.

<< דובר >> יצחק פינדרוס (יהדות התורה): << דובר >>

בועז, זו הבושה שלכם.

<< דובר >> בועז טופורובסקי (יש עתיד): << דובר >>

אני אוהב אותך. אני לא מקלל אותך, לא אומר לך בושה, לא מפריע לך.

<< דובר >> יצחק פינדרוס (יהדות התורה): << דובר >>

אני יש לי שנאה אישית אליך? אני יש לי שנאה אישית אליך? יש לי שנאה מטורפת
למה שאתה מייצג - -

<< יור >> היו"ר איתן גינזבורג: << יור >>

חבר הכנסת פינדרוס, חבר הכנסת פינדרוס, אני מבקש ממך.

<< דובר >> יצחק פינדרוס (יהדות התורה): << דובר >>

- - ויש לי אהבה מטורפת למי שאתה.

<< יור >> היו"ר איתן גינזבורג: << יור >>

חבר הכנסת פינדרוס, אני קורא אותך לסדר פעם ראשונה.

<< דובר >> בועז טופורובסקי (יש עתיד): << דובר >>

- - -

<< דובר >> יצחק פינדרוס (יהדות התורה): << דובר >>

מה זה קשור? אתם מהבושה שלכם - - -

<< דובר >> בועז טופורובסקי (יש עתיד): << דובר >>

אני לא מעז לדבר - - -

<< יור >> היו"ר איתן גינזבורג: << יור >>

חבר הכנסת פינדרוס, אני קורא אותך לסדר פעם ראשונה.

<< דובר >> בועז טופורובסקי (יש עתיד): << דובר >>

אני לא מעז לדבר באירוע שהוא מוקלט בצורה שהילדים שלי יתביישו לראות בעוד
כמה שנים.

<< דובר >> יצחק פינדרוס (יהדות התורה): << דובר >>

מתעב את מה שאתה מייצג ואוהב אותך.

<< יור >> היו"ר איתן גינזבורג: << יור >>

חבר הכנסת פינדרוס, די.

<< דובר >> בועז טופורובסקי (יש עתיד): << דובר >>

תראו איך אתם, תראו איך אתם. אני חושב שיש לכם במה להתבייש, אבל זו דעתי.
אתם יכולים לא להסכים איתה, אני אומר את דעתי. לגבי שיקלי, אם היו אומרים
לך - - -

<< דובר >> יואב בן צור (ש"ס): << דובר >>

אנחנו גאים במה שאנחנו. אנחנו גאים במה שאנחנו, אנחנו לא מתביישים, ואנחנו
הולכים בראש מורם. הולכים בראש מורם.

<< דובר >> בועז טופורובסקי (יש עתיד): << דובר >>

אני לא ביקשתי לדעת את דעתך. אני שמעתי את דעתך? עכשיו אתה שומע את דעתי.

<< דובר >> יצחק פינדרוס (יהדות התורה): << דובר >>

עמיחי חבר אישי שלי, ואני אוהב אותו - - -

<< יור >> היו"ר איתן גינזבורג: << יור >>

חבר הכנסת פינדרוס, אני קורא אותך לסדר פעם שנייה.

<< דובר >> בועז טופורובסקי (יש עתיד): << דובר >>

עכשיו אני אומר את דעתי, אני לא הפרעתי לך. מה שאני רואה כאן זו לא
אידיאולוגיה, זו כיסאולוגיה, אני לא מאמין. אני לא מאמין, וזו דעתי ואין לי
הוכחות שאין כאן הבטחות שלא ניתנו. בגלל שאין לי הוכחות לזה אני לא מקבל
החלטות על סמך זה, אני מקבל החלטות על סמך העובדות, שסיעת ימינה ביקשה
להפריש את חבר הכנסת מטעמה, חבר הכנסת מטעמה לא הגיע לישיבות, פעל נגד
הוראות הסיעה, ולא בדיוק רואה את הסיעה. אותם אנשים מהאופוזיציה שבאו להגן,
מהאינטרסים שלהם, על חבר הכנסת שיקלי יכלו להצטרף לוועדה ולנסות באמת למנוע
את הדחתו. הם לא עשו את זה כי הם לא רוצים שהוא ייקח להם את מקומם.

<< דובר >> דוד אמסלם (הליכוד): << דובר >>

איזו החלטה - - - מאז שאתה פה? תגיד אחת.

<< יור >> היו"ר איתן גינזבורג: << יור >>

חברים, תנו לו בבקשה לסיים.

<< דובר >> בועז טופורובסקי (יש עתיד): << דובר >>

זו דעתי, ואני גם ארחיב את זה יותר, כי מקודם הייתה כאן חברת הכנסת עידית
סילמן - -

<< דובר >> דוד אמסלם (הליכוד): << דובר >>

- - - החלטה אחת שאתה קיבלת.

<< דובר >> בועז טופורובסקי (יש עתיד): << דובר >>

- - ואני לא מתבייש להגיד – מי שפועל נגד הקואליציה לא יכול להיות בשום
תפקיד מטעם הקואליציה. בשום תפקיד, זו דעתי לגבי ועדת הבריאות.

<< דובר >> יריב לוין (הליכוד): << דובר >>

תתבייש לך על האיומים המבישים האלה.

<< דובר >> אבי מעוז (הציונות הדתית): << דובר >>

אתה מאיים על מה, על יו"ר הקואליציה או על יו"ר ועדת הבריאות?

<< דובר >> בועז טופורובסקי (יש עתיד): << דובר >>

איזה איומים? היא לא יו"ר הקואליציה. איומים? אני אומר את דעתי.

<< דובר >> יריב לוין (הליכוד): << דובר >>

ממשלה יכולה לכהן - - -

<< דובר >> בועז טופורובסקי (יש עתיד): << דובר >>

אני אומר את דעתי.

<< דובר >> יריב לוין (הליכוד): << דובר >>

ומה דעתך, ממשלה צריכה שיהיה לה רוב בכנסת?

<< דובר >> בועז טופורובסקי (יש עתיד): << דובר >>

דעתך – אתה יודע כמה זמן דיברת? חצי שעה – שטויות. חלק מהדברים אמרת דברי
טעם, חלק שטויות, ולא הפרעתי לך, חיכיתי לזמני. חיכיתי לזמני.

<< דובר >> יריב לוין (הליכוד): << דובר >>

ממשלה צריכה שיהיה לה רוב בכנסת? היא יכולה לכהן בלי רוב בכנסת, מה דעתך?
מה דעתך?

<< דובר >> בועז טופורובסקי (יש עתיד): << דובר >>

הצביעות שלכם – אני די בטוח שכשאתם מסתכלים בראי אתם רואים את הצביעות
שלכם. לכן אני קורא כאן לחברי הוועדה ולאנשים שהיו כאן להצביע - -

<< דובר >> דוד אמסלם (הליכוד): << דובר >>

אבל תגיד לנו החלטה אחת שקיבלת.

<< דובר >> אבי מעוז (הציונות הדתית): << דובר >>

אתם אומרים שאתם מזיזים אותה מראשות ועדת הבריאות?

<< דובר >> בועז טופורובסקי (יש עתיד): << דובר >>

- - להצביע על הפרשת שיקלי בהתאם לבקשת סיעת ימינה. תודה רבה.

<< דובר >> יוסף טייב (ש"ס): << דובר >>

בועז, - - - לא אמרת כלום, עכשיו התחלת לדבר שטויות.

<< דובר >> יריב לוין (הליכוד): << דובר >>

יפה מאוד בועז. יפה מאוד.

<< דובר >> בועז טופורובסקי (יש עתיד): << דובר >>

אל תהיו אנשים, תהיו בני אדם.

<< יור >> היו"ר איתן גינזבורג: << יור >>

חברי הכנסת, זה פשוט בלתי נסבל. חבר ועדה רוצה לומר את דבריו ופשוט לא
מאפשרים לו להוציא מילה מהפה, משפט מחובר אחד לאחר כי הוא פשוט לא אומר מה
שאתם חושבים. מה קרה לכם? פעם זה היה מקום של החלפת דעות – מישהו אמר דעה
אחת, מישהו אמר דעה אחרת.

<< דובר >> יריב לוין (הליכוד): << דובר >>

- - - אתם מורידים לנו את זכויות ההצבעה שמגיעות לנו ועכשיו - - -

<< דובר >> יצחק פינדרוס (יהדות התורה): << דובר >>

פשוט מאוד, כי אם היה פה - - - של ועדה, אז - - - זכויות דיבור של ועדה.
מכיוון שאין - - -

<< דובר >> משה טור פז (יש עתיד): << דובר >>

פינדרוס, היות וכל החברים שלך הבריזו מהוועדה, אתה מצביע פה לבד. נשארת פה
לבד. אתה היחיד פה עם זכות הצבעה, מה לעשות?

<< דובר >> יצחק פינדרוס (יהדות התורה): << דובר >>

מה? לא. בגלל שגנבתם פה רוב.

<< דובר >> משה טור פז (יש עתיד): << דובר >>

אתה היחיד פה עם זכות הצבעה.

<< דובר >> יצחק פינדרוס (יהדות התורה): << דובר >>

גנבתם רוב. וזה לא אומר שאני שונא אותך שאני אומר לך שגנבתם רוב.

<< יור >> היו"ר איתן גינזבורג: << יור >>

חבר הכנסת טור פז, תודה רבה. חבר הכנסת פינדרוס, תודה.

<< דובר >> יצחק פינדרוס (יהדות התורה): << דובר >>

וזו לא שנאת חינם, גנבתם רוב. אמר את זה ההוא מהבית משפט שלכם.

<< יור >> היו"ר איתן גינזבורג: << יור >>

חבר הכנסת פינדרוס, די, מספיק. חברים, עד כאן הדיון בין חברי הכנסת. אני
מבקש להתכנס לשלב הסיכומים. שלב הסיכומים יתקיים כדלקמן: אני אאפשר לשר
כהנא, לעורכי הדין של ימינה, להשיב לדברים כפי שימצאו לנכון, ואחרי זה
אאפשר לחבר הכנסת שיקלי לומר גם את הדברים ולהתייחס לדברים על מנת שחברי
הכנסת בסוף - -

<< דובר >> יואב בן צור (ש"ס): << דובר >>

אז גם לבוסי.

<< יור >> היו"ר איתן גינזבורג: << יור >>

- - יוכלו להגיע ולקיים הצבעה. נתחיל בסיכומים, בבקשה. מי הדובר?

<< דובר >> עמיחי ווינברגר: << דובר >>

עורך הדין עמיחי ווינברגר.

<< דובר >> גיא בוסי: << דובר >>

אני רק חוזר על הטענה שאסור שיהיה כאן עורך דין לצד השני.

<< יור >> היו"ר איתן גינזבורג: << יור >>

אני שמעתי את הטענה שלך.

<< דובר >> עמיחי ווינברגר: << דובר >>

אדוני היושב-ראש, חברי כנסת נכבדים - - -

<< יור >> היו"ר איתן גינזבורג: << יור >>

רק את השם לפרוטוקול.

<< דובר >> עמיחי ווינברגר: << דובר >>

עורך דין עמיחי ווינברגר.

<< יור >> היו"ר איתן גינזבורג: << יור >>

ואתה מייצג את?

<< דובר >> עמיחי ווינברגר: << דובר >>

אני מייצג את ימינה. אני אפתיע ואהיה קצר ותמציתי בדבריי, אני מקווה שדבריי
יישמעו. אני רוצה לכוון - - -

<< דובר >> מיכל וולדיגר (הציונות הדתית): << דובר >>

רגע, מכוח מי הוא?

<< יור >> היו"ר איתן גינזבורג: << יור >>

מילה אחת, אתה יוצא.

<< דובר >> יואב בן צור (ש"ס): << דובר >>

אז הוא יוציא גם את שיקלי?

<< יור >> היו"ר איתן גינזבורג: << יור >>

די, אי אפשר. סליחה, סליחה.

<< דובר >> מיכל וולדיגר (הציונות הדתית): << דובר >>

מכוח מי הוא מדבר? לא ידעתי.

<< יור >> היו"ר איתן גינזבורג: << יור >>

סליחה, סליחה, סליחה, חברי הכנסת, אי אפשר ככה. סליחה, חברי הכנסת.

<< דובר >> מיכל וולדיגר (הציונות הדתית): << דובר >>

תסביר לנו מכוח מה הוא מדבר.

<< יור >> היו"ר איתן גינזבורג: << יור >>

סליחה, די.

<< דובר >> יצחק פינדרוס (יהדות התורה): << דובר >>

שלא יירשם שיצאתי.

<< דובר >> מיכל וולדיגר (הציונות הדתית): << דובר >>

מה זה, מכוח מה הוא מדבר?

<< יור >> היו"ר איתן גינזבורג: << יור >>

אתם לא תפריעו לו לדבר. אתם לא תפריעו לו לדבר.

<< דובר >> יצחק פינדרוס (יהדות התורה): << דובר >>

הפסקה מתודית.

<< יור >> היו"ר איתן גינזבורג: << יור >>

אתם לא תפריעו לו לדבר.

<< דובר >> יצחק פינדרוס (יהדות התורה): << דובר >>

שיבוא בנט או מישהו מימינה וידבר.

<< יור >> היו"ר איתן גינזבורג: << יור >>

חבר הכנסת פינדרוס, אתה לא בדרך החוצה קצת?

<< דובר >> יצחק פינדרוס (יהדות התורה): << דובר >>

שלא יירשם שיצאתי כי זו הפסקה מתודית.

<< דובר >> מיכל וולדיגר (הציונות הדתית): << דובר >>

אבל מותר למחות, נכון?

<< דובר >> יואב בן צור (ש"ס): << דובר >>

רגע, עורך הדין ווינברגר, אתה מייצג גם את שיקלי, כי הוא גם מימינה.

<< דובר >> מיכל וולדיגר (הציונות הדתית): << דובר >>

למחות מותר.

<< יור >> היו"ר איתן גינזבורג: << יור >>

חבר הכנסת בן צור, אתה בקריאה שלישית. די.

<< דובר >> מיכל וולדיגר (הציונות הדתית): << דובר >>

אבל איתן, מותר לנו למחות.

<< יור >> היו"ר איתן גינזבורג: << יור >>

גם את בקריאה שנייה.

<< דובר >> מיכל וולדיגר (הציונות הדתית): << דובר >>

מותר למחות.

<< יור >> היו"ר איתן גינזבורג: << יור >>

את מחית כל הדיון. די.

<< דובר >> מיכל וולדיגר (הציונות הדתית): << דובר >>

מאה אחוז, אני מוחה שוב. לא, הזכות שלו לדבר – אין לו זכות בכלל.

<< יור >> היו"ר איתן גינזבורג: << יור >>

די. די. תודה רבה. את בקריאה שלישית.

<< דובר >> מיכל וולדיגר (הציונות הדתית): << דובר >>

מאה אחוז.

<< דובר >> עמיחי ווינברגר: << דובר >>

אני אהיה תמציתי ואלך ישר ולעניין.

<< דובר >> דוד אמסלם (הליכוד): << דובר >>

מה אתה עושה פה?

<< יור >> היו"ר איתן גינזבורג: << יור >>

קראתי לה כבר פעמיים, מה אתה רוצה?

<< דובר >> דוד אמסלם (הליכוד): << דובר >>

מה אתה עושה? מה אתה עושה פה?

<< יור >> היו"ר איתן גינזבורג: << יור >>

כן, בבקשה. מה אני עושה.

<< דובר >> עמיחי ווינברגר: << דובר >>

אני ויתרתי מבחינת אורך הדיון על חלק ניכר מהתשובות על הטענות, אלא אלך על
הדברים העיקריים. מה שיש כאן בפניכם זה בדיוק המקרה של חברת הכנסת אורלי
לוי, רק הרבה יותר מהותי, הרבה יותר חמור, הרבה יותר מסיבי והרבה יותר
מובהק. מה שאני אומר במאמר מוסגר, זה מוזר כיצד באו אז חלק מהנציגים וטענו
לכך שפרישה רעיונית היא פסולה והיא מביאה בכך למעשה פרישה, אבל פתאום
השתנתה דעתם. כך או כך אני אפרק את הטענות העיקריות. מבחינת הדברים נטענה
טענה – מי פרש, אני או אתם? אתם פרשתם. אני חייב לומר שברמה המשפטית שכל
הציטוטים האלה של טרום הבחירות אינם מעניין הדיון הזה. כמו שאמר חבר הכנסת
טופורובסקי, מרגע לידתה של סיעה, היא יוצאת מטבורה, מהאימא שלה, מהמפלגה,
והופכת להיות ישות עצמאית שאותה מנהלים חברי הסיעה. והרבה פעמים אותה סיעה
אינה באה בהכרח עין בעין עם ההחלטות ועם הרצונות אפילו של המפלגה. המפלגה
אינה יכולה לפטר את חברי הסיעה.

<< דובר >> דוד אמסלם (הליכוד): << דובר >>

המפלגה זה הבוחרים אתה מתכוון?

<< דובר >> עמיחי ווינברגר: << דובר >>

המפלגה – הישות המשפטית שקוראים לה מפלגה, הבוחרים, מה שהיה לפני, אינם
יכולים לומר להם אנחנו מחייבים אתכם עכשיו לעשות כך וכך. הליכוד מכירים את
זה, אתם יודעים את זה. יש כאן סיעה, וכלל האמירות והדברים והטענות שהיו טרם
הבחירות וכולי וכולי, שמענו אותם שנה וחזור, חזור ושנה, אין להן רלוונטיות.
למה שיש רלוונטיות זה לשאלה מה קיים לפניכם, ומה שקיים לפניכם זה הצבעות,
מאות של הצבעות חוזרות ונשנות, התבטאויות - - -

<< דובר >> דוד אמסלם (הליכוד): << דובר >>

דרך אגב, איך אתה מסביר - - -

<< יור >> היו"ר איתן גינזבורג: << יור >>

חבר הכנסת אמסלם, אני מבקש ממך לצאת החוצה. די.

<< דובר >> דוד אמסלם (הליכוד): << דובר >>

למה לצאת החוצה? לא הבנתי.

<< יור >> היו"ר איתן גינזבורג: << יור >>

אתה מפריע. אתה מפריע.

<< דובר >> דוד אמסלם (הליכוד): << דובר >>

תגיד לי, אתה בסדר?

<< יור >> היו"ר איתן גינזבורג: << יור >>

אני בסדר.

<< דובר >> דוד אמסלם (הליכוד): << דובר >>

על מה לצאת החוצה?

<< יור >> היו"ר איתן גינזבורג: << יור >>

על זה שאתה מפריע לו, הוא באמצע הדיבור.

<< דובר >> דוד אמסלם (הליכוד): << דובר >>

אבל רציתי לשאול שאלה.

<< יור >> היו"ר איתן גינזבורג: << יור >>

אל תשאל שאלה, אתה לא בזכות דיבור.

<< דובר >> דוד אמסלם (הליכוד): << דובר >>

יש פסק דין של ברק - - -

<< יור >> היו"ר איתן גינזבורג: << יור >>

סליחה, חבר הכנסת אמסלם, אני מבקש ממך.

<< דובר >> דוד אמסלם (הליכוד): << דובר >>

תגיד לי מה אתה עושה פה? אתה עושה לי טובה שאני פה?

<< דובר >> עמיחי ווינברגר: << דובר >>

אז מי בעצם פרש מהסיעה?

<< יור >> היו"ר איתן גינזבורג: << יור >>

אתה יכול לצאת.

<< דובר >> דוד אמסלם (הליכוד): << דובר >>

אתה עושה לי טובה שאני חבר כנסת?

<< יור >> היו"ר איתן גינזבורג: << יור >>

תצא בבקשה.

<< דובר >> דוד אמסלם (הליכוד): << דובר >>

לא מתבייש?

<< יור >> היו"ר איתן גינזבורג: << יור >>

תצא בבקשה.

<< דובר >> דוד אמסלם (הליכוד): << דובר >>

חוצפן. שבו דברו עם עצמכם, ביניכם לבין עצמכם.

<< יור >> היו"ר איתן גינזבורג: << יור >>

נראה לי שהתאפקתי הרבה מדי.

<< דובר >> דוד אמסלם (הליכוד): << דובר >>

לא התאפקת כלום. היום התנהגת כמו איזה דיקטטור קטן.

<< יור >> היו"ר איתן גינזבורג: << יור >>

רק היום?

<< דובר >> דוד אמסלם (הליכוד): << דובר >>

לא מתבייש? אני מניח שאם היינו רוצים להדיח אותך או להשעות אותך, זה מה
שהיית עושה. בושה וחרפה.

<< דובר >> עמיחי ווינברגר: << דובר >>

עמדת הסיעה הייתה להקים ממשלה, עמדתה הייתה לאשר את התקציב, אז מי בעצם פרש
כאן? ובאשר לאחת ההצבעות המהותיות האחרונות, להצביע בעד הצעת אי האמון של
הליכוד מיום ה-21 בפברואר 2022, כנגד עמדת הסיעה – מי עשה כאן את מעשה
הפרישה? כל הדברים הללו הם זועקים. והכי חשוב, איזה הסבר אידיאולוגי יש באי
אישור תקציב או מי מסעיפיו? לא שמענו לזה אף תשובה.

<< דובר >> עמיחי שיקלי (ימינה): << דובר >>

עשרות מיליארדים לתנועה האסלאמית.

<< דובר >> עמיחי ווינברגר: << דובר >>

אף תשובה. ואם כך סבר, אז בוודאי היו מספר סעיפים - - -

<< דובר >> יוסף טייב (ש"ס): << דובר >>

הנה, קיבלת תשובה. קיבל תשובה. הוא קיבל תשובה.

<< יור >> היו"ר איתן גינזבורג: << יור >>

סליחה. סליחה. אתה צד לדיון? אתה צד לדיון?

<< דובר >> יוסף טייב (ש"ס): << דובר >>

בטח. בטח.

<< יור >> היו"ר איתן גינזבורג: << יור >>

לא.

<< דובר >> יוסף טייב (ש"ס): << דובר >>

למה לא?

<< יור >> היו"ר איתן גינזבורג: << יור >>

לא, כי עכשיו יש סיכום של סיעת ימינה.

<< קריאה >> קריאה: << קריאה >>

המיליארדים שאתם העברתם ב-922, הייתם גאים בזה.

<< דובר >> יריב לוין (הליכוד): << דובר >>

על מה אתה מדבר? אתה משווה את 922 לשוחד הזה שנתתם? על מה אתה מדבר?

<< קריאה >> קריאה: << קריאה >>

את ה-15 מיליארד - - -

<< יור >> היו"ר איתן גינזבורג: << יור >>

תודה רבה. חברי הכנסת.

<< דובר >> עמיחי ווינברגר: << דובר >>

בוודאי היה מוצא, ולו מספר סעיפים כדי לומר כאן אידיאולוגית אני יכול
לוותר, זה בסדר, זה לא מתנגש עם עקרונותיי. אבל לא, על כל דבר ועל כל
עניין. בפועל אנחנו נמצאים פה בהליך מיוחד. אחד הדברים המהותיים והחשובים
שאנחנו נתקלנו בהם זו הפרשנות של המילה לרבות. ונאמרו פה הרבה דברים, אז
אני חייב לבטל את הטעות. הנושא של המילה לרבות נידון בפני ועדת הכנסת
בוועדה המשותפת של ועדת הכנסת וועדת חוקה, חוק ומשפט ב-2 בינואר 1991.
נשאלה השאלה מה זה לרבות? דנו שם בשאלה הזאת. ואז אומר נציג משרד המשפטים –
נידונה השאלה אם מחיקת הצבעה עדיפה מאשר מחיקת ההיעדרות: "מחיקת ההגדרה של
הצבעה עדיפה מאשר מחיקת ההיעדרות בלבד. אבל עדיין תישאר השאלה פתוחה שכן
ההגדרה המוצעת לפרישה מסיעה אינה הגדרה ממצה, אלא באה להוציא את המילה
"לרבות", לאמור, זה לא קונקלוסיבי" – זה לא מוחלט, את זה אני מוסיף, אני לא
מצטט, זה לא חד ערכי, זה לא חד-חד ערכי. אני ממשיך: "למעשה, בית ­המשפט
יצטרך לבחון האם התקיימו העובדות האובייקטיביות אשר מראות על פרישה מסיעה.
כמובן, במקרה הזה יכלול גם את המקרה של היעדרות", שזה ייבחן.

מסביר נציג משרד המשפטים ואומר המילה לרבות פותחת כאן פתח להרבה מאוד
דברים, והמילה לרבות היא מהותית, ולכן זה נתפס. כאשר אומרים עכשיו לא,
אנחנו נקרא רק את הסיפה, נתעלם מהמילה לרבות, אנחנו מאיינים את כוונת
המחוקק שהייתה, וזו הסיבה האמיתית, וזו המסגרת שהייתה. ואכן היה דיון,
והדיון שהיה - - -

<< דובר >> יואב קיש (הליכוד): << דובר >>

המחוקק הוא משרד המשפטים או הצבעת המליאה?

<< דובר >> עמיחי ווינברגר: << דובר >>

בדיון שהיה, מה התקבל, גרסה א' או גרסה ב'? זה אינו רלוונטי בגלל שבגרסה ב'
נקבעה המילה לרבות, והיא-היא הנותנת.

<< דובר >> שלמה קרעי (הליכוד): << דובר >>

אבל כנראה לא הקשבת לי, אדוני עורך הדין - -

<< יור >> היו"ר איתן גינזבורג: << יור >>

חבר הכנסת קרעי, חבר הכנסת קרעי, תודה רבה.

<< דובר >> שלמה קרעי (הליכוד): << דובר >>

- - המילה לרבות באה על סעיף (א) שאומר שחבר הכנסת פרש.

<< יור >> היו"ר איתן גינזבורג: << יור >>

חבר הכנסת קרעי, נא לצאת החוצה.

<< דובר >> שלמה קרעי (הליכוד): << דובר >>

הפשט של זה - - -

<< יור >> היו"ר איתן גינזבורג: << יור >>

חבר הכנסת קרעי, נא לצאת החוצה.

<< דובר >> מיכל וולדיגר (הציונות הדתית): << דובר >>

שהודיעו הודעה פוזיטיבית. שהודיעו הודעה פוזיטיבית.

<< דובר >> שלמה קרעי (הליכוד): << דובר >>

- - שפרש מהסיעה, זה לרבות גם הצבעת אי אמון כאשר קיבל תמורה.

<< יור >> היו"ר איתן גינזבורג: << יור >>

חבר הכנסת קרעי, נא לצאת החוצה, תודה רבה.

<< דובר >> שלמה קרעי (הליכוד): << דובר >>

תתביישו לכם, איך הוא מסובב אתכם, זה לא יאומן. גם עורך דין שאין לו זכות
לדבר כאן, וגם זורה חול בעיני חברי הוועדה.

<< יור >> היו"ר איתן גינזבורג: << יור >>

חבר הכנסת קרעי. חבר הכנסת קרעי, תודה רבה, נא לצאת החוצה. די. החזרתי
אתכם, אמרתי מילה אחת – די. די.

<< דובר >> עמיחי ווינברגר: << דובר >>

המילה לרבות הוכנסה בכוונת מכוון על מנת שבעתיד כשיקרו כל האירועים שעוד לא
צפו אותם, יוכלו למלא תוכן, הוועדה הנכבדה הזאת ולומר מה אנחנו סבורים
שצריך - - - כאן. לטענת בא כוח שיקלי, פרישה רעיונית איננה פרישה. עם כל
הכבוד, זה לא מה שדנה בו הוועדה הנכבדה בפעמים הקודמות, כי מאחר וסברו, כמו
שאמרנו, גם בעניין חברת הכנסת אורלי לוי, שבפועל פרישה רעיונית גם היא בעצם
מעשה פרישה לכל דבר ועניין, וצריך איזשהו משקל, כמות. וזה מתחבר לשאלת
השיהוי, נטען כאן על שיהוי. שימו לב, מדובר פה רק בעשרה חודשים. עשרה
חודשים. ומה כבר הספיקו כאן בעשרה חודשים? 750 ומעלה הצבעות נגד, מאות
התבטאויות, הבאנו לפחות עשרות, עשרות רבות של התבטאויות קשות. ומה כבר
הספיקו עוד ועוד ועוד? ובדברים הכי מהותיים – הקמת הממשלה, תקציב המדינה.
אז אתם מתפלאים על שיהוי? ומה ניסו בתקופה הזאת? ניסו לפייס אותו, לבוא
בדברים איתו, לנסות למצוא את הדרך להסתדר. אבל זה כמו מצב שבו אדם נמצא לך
בתוך הבית, שותף לחדר, שפעם אחרי פעם פוגע, ואז אומרים לך אחרי עשרה חודשים
שאתה מנסה להסתדר איתו: מה אתה בא בכלל? יכולת כבר ביום הראשון.

זה לא עובד ככה. יש מסה קריטית. כמו שחברי, עורך הדין גיא בוסי, אמר צריך
להסתכל על הדברים בשרשרת; אנחנו אומרים צריך להסתכל על דברים במכלול השלם.
וכל בר בי רב – לא כל בר בי רב, כל ינוקא יכול לראות את מכלול הדברים
ולהבין היטב שכל מי שמתבונן מהצד במבט אובייקטיבי, ראוי וסביר אומר לא יכול
להיות. עם כל הכבוד, מישהו שלא רוצה להיות עם הסיעה יכול לקום וללכת מהסיעה
ולהתפטר מהסיעה. האמירה שנפגעה כאן זכות מהותית גדולה היא לא מדויקת מאחר
ולא נלקחת כאן הזכות לבחור ולהיבחר. הוא יוכל להיבחר, הוא יוכל פשוט לעשות
את זה במסגרת רשימה חדשה. לכן גם הטענה של פגיעה מהותית וחשובה לא באמת
מסתדרת או אמיתית כאן.

<< דובר >> אבי מעוז (הציונות הדתית): << דובר >>

לא הבנתי.

<< דובר >> עמיחי ווינברגר: << דובר >>

לצערנו, בעצם כלל הטענות שנטענו כאן על הנושא הפרוצדורלי, נראה שיש כאן
איזה חוסר הבנה של המעמד. מדובר כאן בהליך מעין שיפוטי, אבל הוועדה היא אכן
לא בית משפט. ההחלטה עצמה נושאת אופי מינהלי-שיפוטי, אבל יש לה הסדר כללי
ומפורש בחקיקה. ואם נביא בחשבון מה כל אחד אומר כאן, אז חברי הכנסת, כל
סיעה, נמצאים כאן, חיים את הבית הזה. כל אחד כאן היה אומר פה משהו על מישהו
אחר, כל אחד היה מתרגז על מישהו אחר. האם נסבור שלפיכך צריך לפסול? אז כל
הטענה לפסילת הנוכחים כאן או שהשר כהנא אינו יכול להיות כאן, זה לא נכון,
בחוק לא נקבע מי יביא ויישא את הדברים בשם הסיעה, זה לא נקבע. מבחינת
הדברים, חברת הכנסת פסולה כי היא חברת כנסת נורבגית והיא תלויה באיזשהו
אופן רעיוני ברצונו של השר כהנא – זו טענה נבובה, זו לא באמת האמירה כאן
וזה לא באמת קיים. המחוקק ראה לנכון לתת את הכוח בידיים לא של השופטים בפעם
הראשונה. לא של השופטים, אלא בידי הוועדה הנכבדה הזאת. וכלל הטענות שיש כאן
אמירות כאלו או אחרות וצריך לפסול כאלה שיושבים פה היא טענה חסרת שחר כי
המחוקק ידע את זה. הוא ידע שיהיו אמוציות, הוא ידע שיהיו אמירות, הוא ידע
שיהיו דברים, והוא עדיין השאיר את זה בפני הוועדה הנכבדה.

אני אסיים את דבריי בנקודות האחרונות. נשאל כאן כבוד חבר הכנסת בגין מה
אביו היה חושב. אני כן רוצה לומר מה אביו היה חושב.

<< דובר >> יואב קיש (הליכוד): << דובר >>

הוא ענה.

<< דובר >> יואב בן צור (ש"ס): << דובר >>

איך אתה יודע אחרי 30 שנה שהוא נפטר?

<< דובר >> עמיחי ווינברגר: << דובר >>

אני אומר. אני אומר, אחד הדברים - - -

<< יור >> היו"ר איתן גינזבורג: << יור >>

חברי הכנסת, הוא אמר שהוא לקראת סיום, אז דווקא עכשיו להפריע?

<< דובר >> עמיחי ווינברגר: << דובר >>

הנה, אני אסקרן אותו. אחד הדברים שנשאל מנחם בגין, זיכרונו לברכה, מה
הדברים שהוא הכי – אני לא אומר מתגאה כי הוא לא היה אדם גאה, אבל הכי סומך
ידיו עליהם, הכי חושב שהוא עשה נכון וכן הלאה, אתם יודעים מה הוא ענה? מה
אתם אומרים?

<< דובר >> אבי מעוז (הציונות הדתית): << דובר >>

אנחנו לא בחקירה עכשיו.

<< דובר >> עמיחי ווינברגר: << דובר >>

לא, לא חקירה, נכון.

<< דובר >> אבי מעוז (הציונות הדתית): << דובר >>

תמשיך את דבריך.

<< דובר >> עמיחי ווינברגר: << דובר >>

הוא אמר באלטלנה אני לא נתתי את פקודת הירי. כאשר ירו על האלטלנה, הוא לא
נתן את הפקודה הזאת, הוא ראה לנגד עיניו דברים אחרים. הוא ראה לנגד עיניו
את החיבור של העם, והוא ראה לנגד עיניו את זה שלא תהיה מלחמת אחים.

<< דובר >> אבי מעוז (הציונות הדתית): << דובר >>

זו טענה משפטית מה שאתה אומר?

<< יור >> היו"ר איתן גינזבורג: << יור >>

חבר הכנסת מעוז.

<< דובר >> אבי מעוז (הציונות הדתית): << דובר >>

אני מנסה - - -

<< יור >> היו"ר איתן גינזבורג: << יור >>

אתה מנסה להפריע.

<< דובר >> אבי מעוז (הציונות הדתית): << דובר >>

רוצה להפרות את הדיון.

<< יור >> היו"ר איתן גינזבורג: << יור >>

זה מה שאתה מנסה, להפריע. לא להפרות, להפריע.

<< דובר >> אבי מעוז (הציונות הדתית): << דובר >>

להפרות ולהפריע זה דומה, אבל זה - - -

<< יור >> היו"ר איתן גינזבורג: << יור >>

רק להפריע. אני מבקש ממך להפסיק להפריע אחרת גם אתה תצא החוצה.

<< דובר >> אבי מעוז (הציונות הדתית): << דובר >>

אין בעיה.

<< דובר >> עמיחי ווינברגר: << דובר >>

כאשר מסתכלים על המכלול השלם, מה עמד לנגד ראש הממשלה והסיעה כשהם באו לקבל
את ההחלטה הזאת, שהיא החלטה קשה – היא החלטה קשה, בקואליציה כזאת, כמובן
שהיא קשה. זו התפשרות על אידיאולוגיות של המון המון גורמים.

<< דובר >> יוסף טייב (ש"ס): << דובר >>

לרמות את הבוחר.

<< דובר >> עמיחי ווינברגר: << דובר >>

וכאשר רואים את זה ורואים מה קיים אחד מול השני, אז אפשר להבין בהחלט את
גודל האחריות. אבל מה שאנחנו יכולים מבחינת הדברים, יש עניין שלא להצביע
כנגד צו מצפונך, ואולי ניתן לעשות זאת לעיתים רחוקות, כמו שאמר חבר הכנסת
בגין, או אפילו בצנעה ובשקט. אבל מנגד, יש סרבנות בכל דבר ועניין. יש
התבטאויות פוגעניות ומבזות. יש הצבעה כנגד - - -

<< דובר >> יואב בן צור (ש"ס): << דובר >>

אבל זה נעשה עכשיו רק כדי להפחיד אנשים אחרים שלא יפרשו, רק בגלל זה.

<< יור >> היו"ר איתן גינזבורג: << יור >>

חבר הכנסת בן צור.

<< דובר >> יואב בן צור (ש"ס): << דובר >>

רק בגלל זה, לא בגלל משהו אחר. רק בגלל זה.

<< יור >> היו"ר איתן גינזבורג: << יור >>

חבר הכנסת בן צור, אני לא מסוגל להוציא אותך.

<< דובר >> יואב בן צור (ש"ס): << דובר >>

אתה צודק.

<< דובר >> עמיחי ווינברגר: << דובר >>

יש הצבעה הפוגעת בביטחון המדינה, יש הצבעה כנגד הקמת הממשלה, ויש עוד ועוד
ועוד, ועם כל הכבוד - -

<< דובר >> אבי מעוז (הציונות הדתית): << דובר >>

שאלתי אם הוא פוליטיקאי או משפטן.

<< דובר >> עמיחי ווינברגר: << דובר >>

- - יש מה שנקרא חובה בכך שאם אתה רוצה להיות נאמן לצו מצפונך ולדרך שלך,
אז זו זכותך לעשות זאת במסגרת עצמאית שלא על הגב של מי שהביא אותך עד הלום.
סיימתי.

<< דובר >> אבי מעוז (הציונות הדתית): << דובר >>

למה המתינו עם בקשת ההפרשה עד הפרישה של חברת הכנסת סילמן?

<< יור >> היו"ר איתן גינזבורג: << יור >>

תודה רבה. חבר הכנסת מעוז, תודה רבה. כן, בבקשה, השר כהנא.

<< דובר >> אבי מעוז (הציונות הדתית): << דובר >>

רק שיענה. שיענה.

<< דובר >> מיכל וולדיגר (הציונות הדתית): << דובר >>

אבי, שאלה רטורית. אבי, שאלה רטורית.

<< יור >> היו"ר איתן גינזבורג: << יור >>

השר כהנא.

<< דובר >> אבי מעוז (הציונות הדתית): << דובר >>

למה?

<< דובר >> השר לשירותי דת מתן כהנא: << דובר >>

חבריי חברי הכנסת, חברי הוועדה - - -

<< יור >> היו"ר איתן גינזבורג: << יור >>

השר כהנא שמע את השאלה, ואם הוא יחליט להשיב, הוא ישיב.

<< דובר >> השר לשירותי דת מתן כהנא: << דובר >>

לא שמעתי את השאלה, אבל אם לא תפריעו לי, זה ייקח שתי דקות.

<< דובר >> אבי מעוז (הציונות הדתית): << דובר >>

אני מוכן לחזור על השאלה.

<< יור >> היו"ר איתן גינזבורג: << יור >>

לא, תודה.

<< דובר >> יצחק פינדרוס (יהדות התורה): << דובר >>

אנחנו רוצים פחות נזקים במשרד הדתות.

<< דובר >> השר לשירותי דת מתן כהנא: << דובר >>

אם לא תפריעו לי, זה ייקח שתי דקות.

<< דובר >> אבי מעוז (הציונות הדתית): << דובר >>

רק תענה למה חיכיתם עם בקשת ההפרשה עד פרישתה של חברת הכנסת סילמן?

<< דובר >> עמיחי ווינברגר: << דובר >>

- - - אני מוכן להשיב.

<< דובר >> השר לשירותי דת מתן כהנא: << דובר >>

אתה יודע מה, אני רוצה לספר לך סיפור. הרי חבר הכנסת שיקלי אמר אתמול שאני
כל הזמן מספר על קורס טיס. לפעמים אנשים מודחים מקורס טיס שלושה שבועות
לפני הסוף. נכון, יואב? אתה מכיר את זה. ואז עולה השאלה: תגידו, מה
השתגעתם? לגרור פרח טיס שלוש שנים פחות חודש ולהדיח אותו שלושה שבועות לפני
סוף הקורס? אז התשובה היא ניסינו וניסינו, והוא עלה לוועדת הערכה ועוד ועדת
הערכה, ונתנו לו פה והכוונה, וכולי, ובסוף זה לא הצליח.

<< דובר >> יריב לוין (הליכוד): << דובר >>

תגיד לי, מה, זה קורס טיס או שזו - - - פוליטית? על מה אתה מדבר?

<< דובר >> השר לשירותי דת מתן כהנא: << דובר >>

שאלתם שאלה? קיבלת תשובה.

<< דובר >> יריב לוין (הליכוד): << דובר >>

איזה מן דבר זה?

<< דובר >> השר לשירותי דת מתן כהנא: << דובר >>

שאלתם שאלה? קיבלת תשובה.

<< דובר >> אבי מעוז (הציונות הדתית): << דובר >>

והוא לא הצליח כשחברת הכנסת סילמן גם היא לא הצליחה.

<< קריאה >> קריאה: << קריאה >>

הבנת שיקלי? גם היא לא הצליחה.

<< יור >> היו"ר איתן גינזבורג: << יור >>

חבר הכנסת מעוז, לא להפריע.

<< דובר >> השר לשירותי דת מתן כהנא: << דובר >>

שאלת שאלה אבי, קיבלת תשובה. אבל אני רוצה להגיד עוד דברים.

<< דובר >> יצחק פינדרוס (יהדות התורה): << דובר >>

ככה, באמצע המשא ומתן - - -

<< יור >> היו"ר איתן גינזבורג: << יור >>

חבר הכנסת פינדרוס, תודה.

<< דובר >> יריב לוין (הליכוד): << דובר >>

מה זה? - - - הזאת?

<< דובר >> יוסף טייב (ש"ס): << דובר >>

והמשל ממש דומה, שלושה שבועות לפני הסוף.

<< יור >> היו"ר איתן גינזבורג: << יור >>

חבר הכנסת טייב, תודה.

<< דובר >> מיכל וולדיגר (הציונות הדתית): << דובר >>

- - - הוא מרחף למעלה.

<< יור >> היו"ר איתן גינזבורג: << יור >>

חברת הכנסת וולדיגר, תודה.

<< דובר >> יואב קיש (הליכוד): << דובר >>

אתם באמת שלושה שבועות לפני הסוף.

<< יור >> היו"ר איתן גינזבורג: << יור >>

חבר הכנסת קיש. חבר הכנסת קיש, את קרעי הוצאתי על הרבה פחות מזה.

<< דובר >> השר לשירותי דת מתן כהנא: << דובר >>

אני רוצה להקריא משהו שנאמר חודש לפני הבחירות: השאלה החשובה בסופו של דבר
היא מי מחלץ את ישראל מהכאוס הזה, ואיך אנחנו לא נכנסים שוב לסחרור של
בחירות חמישיות. מקימים ממשלה שהחברים בה מחויבים לכך שישראל היא מדינה
יהודית ודמוקרטית בלי ללכת עכשיו לחרמות – לא נשב עם זה ולא נשב עם זה. את
הדברים האלו אמרת, חברי חבר הכנסת עמיחי שיקלי, גם שמענו היום במהלך היום
מספר פעמים על ההתבטאויות שלך לגבי שותפות אפשרית עם מנסור עבאס, שהוא קול
חדש, קול שאי אפשר להתעלם ממנו, קול שנכון שיהיה חלק, אפילו הצעת לתת לו
להיות שר. כולנו הבטחנו בימינה שאנחנו לא ניתן לגרור את מדינת ישראל
לבחירות חמישיות. אנחנו אמרנו שאנחנו תעודת הביטוח מפני בחירות חמישיות.

<< דובר >> יואב בן צור (ש"ס): << דובר >>

אמרתם הרבה דברים שאתם תעודת ביטוח.

<< יור >> היו"ר איתן גינזבורג: << יור >>

חבר הכנסת בן צור, אני קורא לך לסדר פעם – אוציא אותך. די. די.

<< דובר >> השר לשירותי דת מתן כהנא: << דובר >>

אמרנו עוד דברים, ואני באמת - - -

<< דובר >> יצחק פינדרוס (יהדות התורה): << דובר >>

בואו נגיד שבנט ואני נהיה ראש ממשלה, הייתם מסכימים? רק לפיד, בשביל שלא
יהיו בחירות, גם הייתם מסכימים? העיקר שלא יהיו בחירות.

<< יור >> היו"ר איתן גינזבורג: << יור >>

חבר הכנסת פינדרוס, אני קורא אותך לסדר פעם שנייה. חבר הכנסת פינדרוס,
מספיק. די.

<< דובר >> השר לשירותי דת מתן כהנא: << דובר >>

אנחנו בהחלט אמרנו עוד דברים, אני מצר על הדברים האלה - -

<< דובר >> יצחק פינדרוס (יהדות התורה): << דובר >>

אתם הייתם מוכנים? - - - שלפיד בחוץ.

<< דובר >> השר לשירותי דת מתן כהנא: << דובר >>

- - אבל בסוף אני מצר על זה, ואני מודע לזה שיש רבים שכועסים עלינו, ואני
מבין אותם היטב. אני מבין אותם היטב.

<< דובר >> יצחק פינדרוס (יהדות התורה): << דובר >>

כל הבוחרים שלך.

<< דובר >> השר לשירותי דת מתן כהנא: << דובר >>

לא כל הבוחרים, ממש לא. ואני מבין אותם היטב.

<< דובר >> יצחק פינדרוס (יהדות התורה): << דובר >>

כל הבוחרים.

<< יור >> היו"ר איתן גינזבורג: << יור >>

די.

<< דובר >> יואב בן צור (ש"ס): << דובר >>

אני מזמין אותך.

<< יור >> היו"ר איתן גינזבורג: << יור >>

חבר הכנסת בן צור, די, צא החוצה בבקשה. אי אפשר ככה.

<< דובר >> יואב בן צור (ש"ס): << דובר >>

תודה, בדיוק קיבלתי הודעה שנולדו לי נכדות תאומות, אז אני יוצא.

<< קריאה >> קריאות: << קריאה >>

מזל טוב.

<< יור >> היו"ר איתן גינזבורג: << יור >>

מזל טוב. מזל וברכה. אתה רואה, תזמון מעולה לצאת.

<< דובר >> יצחק פינדרוס (יהדות התורה): << דובר >>

הרווחנו עוד חצי דקה, פחות נזקים במשרד הדתות. הרווחנו עוד חצי דקה, פחות
נזקים במשרד הדתות.

<< דובר >> השר לשירותי דת מתן כהנא: << דובר >>

מזל טוב. מזל טוב.

<< דובר >> יואב בן צור (ש"ס): << דובר >>

תודה רבה לכולם.

<< דובר >> רם שפע (העבודה): << דובר >>

זאת יציאה בקלאס ברמה הכי גבוהה. קלאס באפס מאמץ.

<< דובר >> יצחק פינדרוס (יהדות התורה): << דובר >>

ראיתי בועז? ראית? מוציא אותו ומתחבק, תפסיקו לדבר על שנאת חינם.

<< יור >> היו"ר איתן גינזבורג: << יור >>

בבקשה, השר כהנא.

<< דובר >> השר לשירותי דת מתן כהנא: << דובר >>

אנחנו ברגע האמת, כשהבנו לאן המדינה צועדת, קיבלנו את ההחלטה שלנו. אני גאה
בהחלטה הזו. הצלנו את המדינה מהתדרדרות לכאוס – כאוס חברתי, כאוס פוליטי,
כאוס כלכלי, כאוס ביטחוני.

<< דובר >> יריב לוין (הליכוד): << דובר >>

למה אתה מפריש אותו? עשית מה שעשית, מה אתה מפריש אותו?

<< יור >> היו"ר איתן גינזבורג: << יור >>

חבר הכנסת לוין, אני לא מסוגל אפילו לקרוא אותך לסדר.

<< דובר >> השר לשירותי דת מתן כהנא: << דובר >>

זה מה שאנחנו עשינו, ואני גאה מאוד בהחלטה הזו.

<< דובר >> מיכל וולדיגר (הציונות הדתית): << דובר >>

בגללכם אין ממשלת ימין, על מה אתה מדבר?

<< יור >> היו"ר איתן גינזבורג: << יור >>

חברת הכנסת וולדיגר, די.

<< דובר >> יצחק פינדרוס (יהדות התורה): << דובר >>

על זה להעניש אותו? תנו לו להתפצל, להיות סיעה נפרדת.

<< יור >> היו"ר איתן גינזבורג: << יור >>

אנחנו לקראת סוף הדיון, מספיק. תגידו, לא הספיק לכם כל היום? למעלה מעשר
שעות הפרעה, די.

<< דובר >> השר לשירותי דת מתן כהנא: << דובר >>

אנחנו היינו הראשונים שאמרנו שאנחנו נצטרף לכל ממשלת ימין, אתם יודעים את
זה היטב, אתם יודעים את זה היטב. בסוף השבוע האחרון שמענו את גפני היטב, את
מי הוא מאשים שאין ממשלת ימין על מלא, מה שנקרא.

<< דובר >> אבי מעוז (הציונות הדתית): << דובר >>

עזוב, עזוב, עזוב. מתן, מתן, לא מתאים לך.

<< דובר >> השר לשירותי דת מתן כהנא: << דובר >>

אבל עזבו את זה עכשיו. עזבו את זה עכשיו.

<< דובר >> אבי מעוז (הציונות הדתית): << דובר >>

אתה יודע שהייתה ממשלה כזאת - - -

<< יור >> היו"ר איתן גינזבורג: << יור >>

חבר הכנסת מעוז, תודה.

<< דובר >> יצחק פינדרוס (יהדות התורה): << דובר >>

- - - וזה לא אומר בגלל זה שאנחנו פוגעים בכם.

<< יור >> היו"ר איתן גינזבורג: << יור >>

פינדרוס, אתה הבא בתור לצאת.

<< דובר >> השר לשירותי דת מתן כהנא: << דובר >>

חבר הכנסת פינדרוס, לא חשבתי שאתה תומך בנו, ואתה אוהב אותי אישית - - -

<< דובר >> יצחק פינדרוס (יהדות התורה): << דובר >>

גם לא תמורת כסף ולא תמורת - - - אישית, ולא תמורת ג'וב ולא תמורת - - -

<< יור >> היו"ר איתן גינזבורג: << יור >>

חבר הכנסת פינדרוס, אני לא רוצה להוציא אותך.

<< דובר >> אבי מעוז (הציונות הדתית): << דובר >>

בסוף בנט יפריש את - - -

<< יור >> היו"ר איתן גינזבורג: << יור >>

חבר הכנסת מעוז, די.

<< דובר >> השר לשירותי דת מתן כהנא: << דובר >>

אנחנו הקמנו ממשלה, ממשלה שעושה דברים מדהימים למען אזרחי מדינת ישראל,
למען עם ישראל, ממשלה שגם שומרת על ערכי הימין בממשלה לא פשוטה, מול ממשל
אמריקאי לא פשוט, שומרת על ערכי הימין.

<< דובר >> מיכל וולדיגר (הציונות הדתית): << דובר >>

על מי אתה עובד?

<< דובר >> השר לשירותי דת מתן כהנא: << דובר >>

וכמו שהוכחתי פה היום הבוקר, כמו שהוכחתי פה היום בבוקר, - -

<< דובר >> אבי מעוז (הציונות הדתית): << דובר >>

ככה היצר הרע מדבר.

<< יור >> היו"ר איתן גינזבורג: << יור >>

חבר הכנסת מעוז, אני קורא אותך לסדר פעם שלישית.

<< דובר >> השר לשירותי דת מתן כהנא: << דובר >>

- - שומרת על ערכי הימין הרבה הרבה יותר טוב מאשר המנהיג שהיה פה 12 שנה
לפני הממשלה האחרונה.

<< דובר >> מיכל וולדיגר (הציונות הדתית): << דובר >>

אוי, באמת. הנה, זה הגיע.

<< דובר >> יצחק פינדרוס (יהדות התורה): << דובר >>

אה, שכחתי, ביבי. וואלה, כל הזמן ביבי. חיכינו לזה.

<< יור >> היו"ר איתן גינזבורג: << יור >>

תראו מה הכי מדליק אתכם, זה מדהים.

<< דובר >> השר לשירותי דת מתן כהנא: << דובר >>

מבחינה עניינית - - -

<< דובר >> יצחק פינדרוס (יהדות התורה): << דובר >>

לא, אנחנו אוהבים את זה. את כל הפשעים מותר לעשות אחרי ביבי.

<< דובר >> אבי מעוז (הציונות הדתית): << דובר >>

שכחת שבנט היה שר החינוך, שר הכלכלה, שר הביטחון. שכחת.

<< דובר >> יוסף טייב (ש"ס): << דובר >>

- - - לא, באמת, די. - - -

<< יור >> היו"ר איתן גינזבורג: << יור >>

תודה. חבר הכנסת טייב. חבר הכנסת טייב, אין לך בושה?

<< דובר >> יצחק פינדרוס (יהדות התורה): << דובר >>

לביבי היה יותר גלידה - - - נכון?

<< דובר >> יואב קיש (הליכוד): << דובר >>

כל זה לא קשור, מתי תתחיל לדבר - - -

<< דובר >> השר לשירותי דת מתן כהנא: << דובר >>

יש לי עוד דקה. הנה, עכשיו, בבקשה.

<< דובר >> יואב קיש (הליכוד): << דובר >>

חמש וחצי דקות אתה מדבר.

<< דובר >> יצחק פינדרוס (יהדות התורה): << דובר >>

אצל ביבי זה היה פיסטוק, פה זה רק תות.

<< יור >> היו"ר איתן גינזבורג: << יור >>

חבר הכנסת פינדרוס, די. די.

<< דובר >> השר לשירותי דת מתן כהנא: << דובר >>

תבדוק כמה אני מדבר, לא כמה אתם. לא כמה מפריעים לי, כמה אני מדבר. זה כולל
השירים על הולדת התאומות של הנכדות. חברים, עניינית, בסופו של דבר, נאמר פה
כבר קודם, שישה חברי כנסת מסיעת ימינה החליטו משהו אחד, חבר הכנסת שיקלי
החליט משהו אחר. היינו שישה חברי כנסת שהחליטו משהו אחד, חבר הכנסת שיקלי
החליט משהו אחר. מהיום הראשון הוא פעל כדי להראות את זה, הוא הצביע 754
פעמים נגדנו, הוא חוקק בניגוד לעמדתנו, הוא התבטא בהתבטאויות מאוד חריפות
נגדנו, והוא עשה את זה ממש עד לאחרונה, עד היום האחרון של מושב החורף. ולכן
זאת השאלה שעומדת פה לפתחנו – האם אנחנו צריכים להפריש את חבר הכנסת שיקלי
לאור זה שהוא פועל באופן סיסטמתי נגד עמדת הסיעה שלו? והדברים מאוד ברורים,
כמו שהוכחנו אותם היום, ולכן אני מבקש שכשתגיע ההצבעה בדקות הקרובות להצביע
בעד הפרשתו של חבר הכנסת שיקלי. תודה.

<< דובר >> יריב לוין (הליכוד): << דובר >>

בושה.

<< יור >> היו"ר איתן גינזבורג: << יור >>

תודה רבה לשר מתן כהנא. חבר הכנסת שיקלי ועורך הדין בוסי.

<< דובר >> יצחק פינדרוס (יהדות התורה): << דובר >>

לפי ההסכם הקואליציוני, כולם יצביעו אתך, אל תדאג.

<< דובר >> גיא בוסי: << דובר >>

כמה דברים. קודם כל, אחרי שידידי המלומד, עורך הדין ווינברגר, כינה אותי
ינוקא, יש משהו שאני לא מצליח להבין – ניסיתי לשכנע את הוועדה שמה שהיה טרם
הבחירות איננו מן העניין, והציטוט היחיד שהביא השר כהנא הוא ציטוט מלפני
הבחירות. אז בואו נהיה מאופסים, כי אני לא מצליח להבין. דבר שני, מה שאומר
חברי המלומד בשם סיעת ימינה פשוט מטורף. מה הוא אומר? תשקרו, תכזבו לפני
הבחירות, זה לא משנה, תעשו מה שבא לכם אחר כך. תחשבו מה הוא אומר: זה לא
משנה מה עשיתם אחר כך, הבחינה מתחילה רק בעת חקיקת הכנסת. אני פשוט לא
מצליח להבין את הטיעון אבל אני רוצה שתבינו, מרגע זה מסורה לכם הזכות לשקר,
כי לא משנה מה תעשו, מה שתיבחנו זה ברגע הישמע הסיעה. תנסו לחשוב שמפלגת
נועם תקדם - - -

<< דובר >> אבי מעוז (הציונות הדתית): << דובר >>

למה אתה כל פעם מביא דוגמאות מאתנו? אתה מוכן להסביר לי?

<< דובר >> גיא בוסי: << דובר >>

אני מתנצל. תחשבו שמפלגת מרצ מחליטה לעשות את כנס היסוד החדש שלה בחברון,
בקריית ארבע.

<< דובר >> מיכל וולדיגר (הציונות הדתית): << דובר >>

חומש. לך על חומש.

<< דובר >> גיא בוסי: << דובר >>

חומש. או שמעבירה את הלשכה שלה לחומש. האם חברת הכנסת מיכל רוזין תצביע
בעד? הרי זה לא יתכן. אז אני רוצה שיהיה ברור, העמדה המשפטית של חבר הכנסת
שיקלי, ולפי דעתי, אליבא דכלי עלמא, היא שאסור לשקר – לפני הבחירות, אחרי
הבחירות, במהלך הבחירות, אסור לשקר. כל טיעון אחר הוא לא ברור.

אדוני היושב-ראש, אני לא מבין, אני אומר את זה כבר כמה פעמים, אין כאן מאות
הצבעות, כל ההצבעות של התקציב הן הצבעה אחת. אי אפשר לחזור על שקר שוב ושוב
ושוב ולהפוך אותו לאמת. זו לא העמדה שלי, זו העמדה של איל ינון. אין כאן
עשרות הצבעות, יש כאן במקרה הטוב 60 הצבעות, ואני רוצה להגיד משהו לגבי
אותן הצבעות. אדוני מנע ממני להעלות את הטיעון שלנו, הוא נתן לי להתייחס רק
ל-30% מהטיעון של הצד השני. לו היה נותן לי יושב-ראש הוועדה להעלות את
הטיעון שלי, הייתי עובר הצבעה-הצבעה ומראה שניים: א', שכל ההצבעות של שיקלי
היו בהתאם לעמדת הסיעה המקורית.

<< יור >> היו"ר איתן גינזבורג: << יור >>

רק למען הסר ספק, מכיוון שאנחנו תחת – אני לא מנעתי ממך לומר דבר. לא קבעתי
לך מה לומר ולא אמרתי לך איזה טיעון לומר, אני פשוט הקצבתי זמן, ואחרי כמעט
ארבע שעות אמרתי די. זה הכול.

<< דובר >> מיכל וולדיגר (הציונות הדתית): << דובר >>

שיש לו זכות טיעון רחבה, כך כתבה היועצת המשפטית.

<< דובר >> גיא בוסי: << דובר >>

זאת אומרת, בוא נחזור על מה שאדוני אמר - - -

<< יור >> היו"ר איתן גינזבורג: << יור >>

לא, לא, אני רק תיקנתי את הדברים שאמרת, שמנעתי ממך להעלות טיעונים. לא
מנעתי ממך, הקצבתי זמנים ואתה בחרת בזמן הזה לומר את מה שאתה רוצה, זו
בחירה שלך.

<< דובר >> גיא בוסי: << דובר >>

רגע, רגע, רגע, על מה דיברתי? הקראתי את עליסה בארץ הפלאות? מה עשיתי? מה
עשיתי? מה שעשיתי זה לעגן ולקדם את זכות הטיעון של חבר הכנסת שיקלי, אדוני.
מה שאתה עשית זה מעשה שלא ייעשה, פגעת בזכות הטיעון מהיסוד, וכן, מנעת ממני
מלדבר. תנסו להבין על מה אתם הולכים לקבל החלטה בעוד שנייה, בלי שהעליתי את
הטיעונים שלנו, בלי שהצבתי מראה – הרי מה הטיעון? הטיעון הוא שהוא הצביע
נגד הסיעה. בזמן שלא נתת לי, אדוני, לעבוד, בחג ובשבת, ישבתי – כמובן, לא
לבד, יחד עם הצוות – ובדקנו הצבעה-הצבעה. אתה מונע מחברי הכנסת את ההצבעה
הזאת. הייתי מוכיח לכם בכתובים שבדיוק עמדת הסיעה, זו ההצבעה. עמדת הסיעה,
זו ההצבעה. ועכשיו אני רוצה לשאול: מה היית מצפה ממנו בעניין התקציב? מה
אתה מצפה בעניין התקציב, שיצביע בניגוד לעמדת הסיעה? אני לא מבין את הטיעון
הזה.

<< דובר >> רם שפע (העבודה): << דובר >>

מה? לא הבנו מה אמרת.

<< יור >> היו"ר איתן גינזבורג: << יור >>

לא להפריע.

<< דובר >> מיכל וולדיגר (הציונות הדתית): << דובר >>

עמדת הסיעה האמיתית.

<< דובר >> רם שפע (העבודה): << דובר >>

אין מונח כזה.

<< דובר >> גיא בוסי: << דובר >>

חברת הכנסת, הוא עובד בלשוחח ולדבר.

<< דובר >> רם שפע (העבודה): << דובר >>

כי בזמן בחירות יש סיעה יוצאת, אחר כך - - -

<< דובר >> אבי מעוז (הציונות הדתית): << דובר >>

אבל רם, כשאני לא הבנתי את העורך דין המלומד, אמרו לי קריאה שנייה.

<< דובר >> יוסף טייב (ש"ס): << דובר >>

- -- אין דבר כזה. הבטחת, תקיים, זה מה - - -

<< יור >> היו"ר איתן גינזבורג: << יור >>

תודה. תודה רבה.

<< דובר >> רם שפע (העבודה): << דובר >>

בסדר, אין לי בעיה עם זה, אבל משפטית – משפטית - - -

<< דובר >> יוסף טייב (ש"ס): << דובר >>

- - -

<< דובר >> מיכל וולדיגר (הציונות הדתית): << דובר >>

יש לך מצע. יש לך מצע, שמעת על זה? מצע - - -

<< דובר >> רם שפע (העבודה): << דובר >>

- - לא להתנגד - - -

<< יור >> היו"ר איתן גינזבורג: << יור >>

תודה רבה. תודה, חבר הכנסת שפע. חבר הכנסת שפע, תודה. חברת הכנסת וולדיגר,
תודה. כן.

<< דובר >> גיא בוסי: << דובר >>

תודה אדוני, אני ממשיך. אני שוב אסביר למה התקציב. התקציב איננו איזו מילת
קסם שנקראת תקציב, אלא התקציב בנוי סעיפים-סעיפים, ולראיה, אתם מצביעים על
כל סעיף וסעיף. וזה, אדוני, בדיוק מה שנדרש בסעיף 61, לעשות בירור עובדתי.
והבירור העובדתי הזה נמנע, אדוני מנע ממני לעשות אותו, כי מה שרציתי לעשות,
כמו שהחוק נותן אפשרות לחבר הכנסת שיקלי, זה לפרק כל הצבעה והצבעה. אני לא
מבין, היעלה על הדעת שהיית דורש ממישהו ממפלגת מרצ להצביע בעד צירוף של
חמישה מיליארד שקלים לכבישים באיו"ש? אני פשוט לא מצליח להבין את ההיגיון
הזה. אבל בזה שמנעתם ממני, מנעתם מחבר הכנסת שיקלי את זכות הטיעון, ברור
שאני לא יכול להוכיח את הבחינה העובדתית.

מה שעשה חברי זו מניפולציה משפטית. למה? כי מה שהוא עשה, הוא הביא לכם
ציטוט של משרד המשפטים. הרי זה בסיס הטיעון שלי – הפכתם להיות מכורים
לעמדות משפטיות, הפכתם להיות מכורים לייעוץ משפטי, ולא לשווא ממש מהללים את
עמדת משרד המשפטים. מי זה משרד המשפטים, אני מתנצל להגיד? מי זה משרד
המשפטים בעניין? מליאת הכנסת. אף ציטוט של הצד השני לא היה ממליאת הכנסת.
אני ציטטתי ממליאת הכנסת שעשתה גרסה א' וגרסה ב', הווה אומר שעמדתו של אותו
פקיד משפטי ממשרד המשפטים לא התקבלה.

<< דובר >> יריב לוין (הליכוד): << דובר >>

נכון.

<< דובר >> גיא בוסי: << דובר >>

איך אפשר להעלות את זה עכשיו כטיעון? איך אפשר להעלות את זה כטיעון? אני
חוזר ואומר לכם, תתעלמו מהגיחוכים שם. הם שילמו לעורכי הדין שיגחכו
ויפריעו, תתעלמו מהגיחוכים. מה שאני אומר לכם זו אמת צרופה, ואני מוכן
לעמוד מאחוריה. הם יכולים להמשיך ולגחך. במליאת הכנסת זה קרה, לא איזה פקיד
במשרד המשפטים. אתם צריכים להבין, אותם אנשים רוצים את הסמכות אצלם ביד.
הרי יועץ משפטי שאומר אני אתן את הפרשנות הנכונה, מה הוא אומר? ממני תראו
וכן תעשו, כזה ראה וקדש. אני אומר לכם – לא, הסמכות היא שלכם. אתם קבעתם
שפרישה אידיאולוגית מצפונית בלא תמורה איננה פרישה. אז הוא אומר לכם לא,
לא, לא, יש איזה מישהו במשרד המשפטים שהסביר מה זה לרבות. אל תפלו בבור
הזה, גם אם מגחכים כאן.

דבר שני, אני חייב, אדוני, לציין שאסור היה לחבר הכנסת טופורובסקי להיות
כאן, לבטח לא לשאול שאלות ולהסביר מה נכון ומה לא נכון, הרי זה טובל ושרץ
בידו. חבר הכנסת טופורובסקי בזמן הוועדה, בזמן שאדוני נתן לנו להתפלל,
הפסקה, הלך והתראיין. הלך והתראיין, אדוני. איפה יש לך דוגמה, אפילו טובל –
אני לא זוכר בדיוק את הביטוי – אז אי אפשר, אסור.

<< דובר >> יוסף טייב (ש"ס): << דובר >>

ושרץ בידו.

<< דובר >> גיא בוסי: << דובר >>

לא, טובל ושרץ בידו, אחרי זה יש איך שאנחנו מתגברים על זה. זה בלתי אפשרי.
הרי אתה אמרת, אדוני, בפתיח של הדיון: תזכרו שאנחנו בהליך מעין משפטי.
היעלה על הדעת ששופט בבית המשפט העליון במהלך ההפסקה יצא ויתראיין ויגיד לא
מוצא חן בעיני מה שקורה כאן, אני נגד צד מסוים. פשוט השתגענו. אומר חבר
הכנסת טופורובסקי: אין לי הוכחות לתמורה, אבל –. חבר'ה, אנחנו לא חיים פה
באיזו ספרה שמי שרוצה אומר מה שבא לו. אנחנו צריכים עובדות, ואתם מנעתם –
כמובן שלא אתם, אבל לא יעזור כלום, אתם ועדה, הוועדה מנעה מאתנו לברר את
הנתון העובדתי. אם אין הוכחות לתמורה, אין תמורה. אי אפשר להגיד אני לא
יודע אם יש תמורה או לא יודע אם יש תמורה. אתם רוצים – תוכיחו. אני רוצה
לראות את התמורה הזאת, איפה היא נמצאת?

<< דובר >> בועז טופורובסקי (יש עתיד): << דובר >>

אמרתי שבגלל שאין לי הוכחות לא פעלתי על סמך הנחה.

<< דובר >> גיא בוסי: << דובר >>

אז אני חוזר ואומר: הוא אמר שבגלל שאין הוכחות הוא לא פעל על סמך אותה
הנחה. אם אין הוכחות ואף אחד לא הציע הוכחות, איפה ההוכחות? איפה האקדח
המעשן? איפה התמורה הזאת?

<< קריאה >> קריאה: << קריאה >>

אין תמורה.

<< דובר >> גיא בוסי: << דובר >>

אמר מכובדי יושב-ראש הוועדה: פעם זה היה מקום להחלפת דעות. אדוני, זה בדיוק
מה שאני זועק מהרגע שהגענו לכאן. אם המקום הזה רוצה להיות מקום להחלפת
דעות, תשאירו את חבר הכנסת שיקלי בימינה כדי שתהיה הפרייה. חבר'ה מקור מים
חיים חייב משהו שיפרה אותו, אם המים עומדים, מגיעים יתושים. אם אנחנו רוצים
שהמקום הזה, כמו שאמר היושב-ראש, יהיה מקום להחלפת דעות, זו בדיוק הטענה.
זאת בדיוק הטענה.

<< דובר >> בועז טופורובסקי (יש עתיד): << דובר >>

הוא לא בא לישיבות.

<< דובר >> גיא בוסי: << דובר >>

ודבר נוסף, אומר ידידי המלומד ווינברגר שהתקבלה החלטה של הסיעה. אלא מאי?
ישבה כאן חברת הכנסת סילמן, שהייתה באירוע ואמרה לא היה כדבר הזה. לא היה
כדבר הזה, לא הייתה ישיבת סיעה שהחליטה על הקמת הממשלה. יתר על כן, העדות
שיש לנו אומרת שמבקש הסיעה אסף את כל החברים וצווח עליהם ולא נתן לדבר, ואף
איים עליהם: אם לא תעשו כמוני, אתם מפוטרים. אז למי תאמינו – למי שהיה
בישיבה או לעורך דין שמקבל כסף תמורת מה שהוא עושה, כולל אני? כולל אני. אל
תאמינו לי, תאמינו למי שהיה. אל תאמינו לו, תאמינו למי שהיה, לחברת הכנסת
סילמן.

אדוני, לאור זה שכשהעליתי את כל הטיעונים המקדמיים שלי ואת כל ההפרות,
ולבטח, אדוני, לאור זה שלא הספקתי להעלות את עצם הטיעון ההגנתי שלי, אני
מבקש שתינתן לי אפשרות לסיכומים שלושה ימים, ארבעה ימים, לסיכומים בכתב לכל
חברי הוועדה כי לא נתת לי להעלות את עצם הטיעון שלי. אני פונה אליך שוב,
בלי ציפייה, אבל ממש מפציר בך אדוני – כל מה שאני מבקש זה ארבעה ימים קצרים
כדי להעלות את הסיכומים שלי בכתב, שלפחות החלק שמנעת ממני, אדוני, מנעת
ממני לטעון - -

<< דובר >> בועז טופורובסקי (יש עתיד): << דובר >>

עורך הדין בוסי, הוא לא מנע, הוא נתן לך ארבע שעות, פשוט לא חילקת את
הזמנים נכון.

<< יור >> היו"ר איתן גינזבורג: << יור >>

יותר מארבע שעות.

<< דובר >> משה טור פז (יש עתיד): << דובר >>

תן לו שבועיים, למה רק ארבעה ימים?

<< דובר >> גיא בוסי: << דובר >>

אני חוזר ואומר, זכות הטיעון לא נקבעת על ידי חבר הכנסת טופורובסקי וחבר
הכנסת גינזבורג. היא נקבעה מימים ימימה, עוד מהימים של ברגמן, עוד מהימים
שלא הייתה כאן מדינה, בימים שבן גוריון רצה לעצור אנשים, אמרו לו שופטי
העליון לא עושים כדברים האלו. אבל אתם מנסים למנוע. הרי מה אתם אומרים לי?
קיבלת ארבע שעות. לא מספיק ארבע שעות. אתם אלה שהעליתם, לטענתכם, 754
הצבעות ועוד 45 ביטויים. את זה אני צריך לגמור בארבע שעות?

<< דובר >> בועז טופורובסקי (יש עתיד): << דובר >>

לדעתי יכולת ברבע שעה לסיים.

<< דובר >> גיא בוסי: << דובר >>

מה קורה לכם? מה עם הטיעונים שלנו? תזכרו, הייתי במספר 16, והיושב-ראש מנע
ממני להמשיך. ב-16 בלבד. אם זה לא בירור עובדתי, מה זה בירור עובדתי?

<< דובר >> יוסף טייב (ש"ס): << דובר >>

כי הטיעונים והאמת לא מעניינים אותם, הם כבר החליטו שהם יצביעו בעד.

<< יור >> היו"ר איתן גינזבורג: << יור >>

חבר הכנסת טייב, באמת.

<< דובר >> אבי מעוז (הציונות הדתית): << דובר >>

הוא נתן לו לסיים לפני י"ז. י"ז זה טוב בגימטרייה, לפני שתגיע לטוב.

<< דובר >> גיא בוסי: << דובר >>

תודה לאדוני. משפט אחרון. אני חוזר, אדוני, על הבקשה לקבל סיכומים. אני
רוצה להתנצל, אדוני, אם לא התנהלתי כמו שאתה חושב שצריך להתנהל, וכמובן אני
רוצה להגיד לגבי היועצת המשפטית ארבל, את עושה עבודה מעולה, מקצועית ונטולת
פנים. כל טיעון אחר לא נשמע מהצד שלנו. תודה.

<< יור >> היו"ר איתן גינזבורג: << יור >>

תודה רבה, עורך הדין בוסי. חבר הכנסת שיקלי, זכות המילה האחרונה שלך, אתה
תהיה הדובר האחרון. לאחר מכן אני אבקש מעורכת הדין ארבל לחדד כמה עניינים.

<< דובר >> גיא בוסי: << דובר >>

אנחנו מבקשים להיות אחרונים, לסכם.

<< דובר >> יצחק פינדרוס (יהדות התורה): << דובר >>

עלו שלוש שאלות משפטיות שאני מבקש לקבל תשובות עליהן.

<< דובר >> גיא בוסי: << דובר >>

נעלה את השאלות המשפטיות עכשיו, ואחרי זה - - -

<< יור >> היו"ר איתן גינזבורג: << יור >>

לא, אין פה שאלות משפטיות, יש פה - - -

<< דובר >> יצחק פינדרוס (יהדות התורה): << דובר >>

לא, עלו בדיונים. בדיונים עלו פה, שהיועצת - - -

<< יור >> היו"ר איתן גינזבורג: << יור >>

סליחה רגע, יהיו פה הבהרות של היועצת המשפטית לדברים שהועלו ואז אנחנו
נעבור להצבעה. בבקשה.

<< דובר >> יצחק פינדרוס (יהדות התורה): << דובר >>

התמורה, השיהוי - - -

<< יור >> היו"ר איתן גינזבורג: << יור >>

חבר הכנסת פינדרוס, עכשיו אנחנו - - -

<< דובר >> יואב קיש (הליכוד): << דובר >>

הצבעה במליאה.

<< דובר >> אבי מעוז (הציונות הדתית): << דובר >>

לרבות.

<< יור >> היו"ר איתן גינזבורג: << יור >>

אנחנו מאפשרים עכשיו לחבר הכנסת שיקלי לומר את דברו ולסכם את הדברים.
בבקשה, חבר הכנסת שיקלי.

<< דובר >> עמיחי שיקלי (ימינה): << דובר >>

קודם כל, אני מבקש להודות מעומק הלב לכל אחד ואחת מחברי הכנסת ואנשים אחרים
שהגיעו לכאן והשתתפו. אני חושב שזה היה יום חשוב ומשמעותי מאוד, לא רק ברמה
האישית, אלא גם ברמה הלאומית. אני מבקש לחזק ולומר תודה קודם כל לכל מי
שבחר להשתתף ולבוא.

עכשיו קדימה לנושאים הבאים. רגע לפני ההצבעה כדאי מאוד שתפנימו, חברי
הוועדה, שההחלטה הזו רחוקה מאוד מלהצטמצם לעניין אישי הנוגע לחבר כנסת יחיד
שעונה לשם עמיחי שיקלי, או לעניין של ימין מול שמאל או ממשלת השינוי מול לא
ממשלת השינוי. זו סוגיה הרבה הרבה הרבה יותר כבדה. ראינו מה הכוח של
תקדימים קודמים, תקדימים מעוותים, ואם ייקבע כאן תקדים שעל רקע התבטאות
ביקורתית כלפי ראש מפלגה ניתן לשלול חירות יסוד או לפגוע אנושות בזכות יסוד
של יכולת להיבחר, כל חברי הכנסת מימין ומשמאל יפגעו, ולא רק עכשיו, אלא גם
קדימה הלאה לכנסות הבאות, דבר שיחליש בצורה אנושה את הכנסת ואת מעמדם של
חברי הכנסת. לדאבוני, כפי שראינו, בחר הייעוץ המשפטי של הכנסת בעבר להתעלם
מלשון החוק – אני מדבר לא עליך אלא על התבטאות של איל ינון בהחלטה שלו –
ולסלף, כפי שנעשה לא אחת, גם את כוונת המחוקק, שידעה היטב מה הוא מבקש
למנוע – מעילה באמון הציבור, סילוף רצון הבוחר, תמורת בצע כוח ושררה.

כשבחרתי להתנגד להקמת הממשלה הזו שאלה אחת עמדה לנגד עיני, והיא, לפני
הכול, לפני כל השיקולים שציינתי אותם קודם, האם בכלל אני אוכל להביט על
עצמי במראה? והתשובה שלי הייתה לא, ואני שמח מאוד שידי לא הייתה במעל, וזו
הייתה החלטה קשה מאוד. אבל צריך לזכור שלא רק בגלל המחויבות הכול כך
אלמנטרית שלנו לבוחר ולציבור, לא רק בגלל זה, לא רק מצד האמת והערכיות
הבסיסית ביותר, מה שנקרא 'מוסר של גן ילדים', פשוט לא לשקר; לא רק בגלל זה
בחרתי להתנגד, אלא גם כי ידעתי לאן תוביל את מדינת ישראל הממשלה הזו, ממשלה
שתיסחט יום-יום, שעה-שעה, על ידי רע"מ ומרצ, מפלגות פרו פלסטיניות, אנטי
ציוניות, שיוזמות כאן כנסי אפרטהייד, כנסים אנטישמיים שמטיחים רפש בציבור
המתיישבים ביהודה ושומרון, ואלוהים יודע איך אתה נותן לזה יד, השר מתן
כהנא. היא תישלט בפועל על ידי מפלגות השמאל, ולא על ידי מי שמתכנה ראש
הממשלה. היא תישלט בפועל על ידי לפיד, שריסק את יחסי החוץ של מדינת ישראל,
המנוהלים בפועל בידי נערי אובאמה, נידס ובלינקן. היא תישלט בפועל על ידי
בני גנץ, שבעת כהונתו כשר ביטחון, הכהונה הזו, כושר ההרתעה של ישראל נשחק
עד דק, הבנייה היהודית ביהודה ושומרון נחנקת, והבנייה האירו-פלסטינית
מאיימת לחרב את מדבר יהודה – אתם מוזמנים לסייר בשמורות ההסכמיות של הרשות
הפלסטינית, שהופכות מיום ליום למחצבות – ולמנוע מישראל מלממש את ריבונותה
בבקעת הירדן.

לצערי, מוטיבציית היתר של בנט להיות ראש ממשלה דרדרה את ביטחון ישראל לעברי
פי פחת, וכך גם את מעמדה של מדינת ישראל. בחודשים האחרונים נרצחו כאן 14
אזרחים ישראלים ונפצעו עשרות בגל טרור שכמותו לא ראינו מזה למעלה מעשור.
החולשה הזו היא לא יד המקרה, היא יד הממשלה הזאת. עד כאן דבריי. תודה
לכולם.

<< יור >> היו"ר איתן גינזבורג: << יור >>

תודה רבה, חבר הכנסת שיקלי. עורכת הדין ארבל, בבקשה.

<< דובר >> ארבל אסטרחן: << דובר >>

נאמרו פה במשך היום דברים, נשאלו שאלות, אני רשמתי לי אותן, אני מקווה שאני
אצליח לענות על הדברים. יש כמה דברים קטנים שאני אזיז אותם לסוף. הדבר
העיקרי שנטען פה ועלה גם על ידי עורך הדין בוסי, גם על ידי חבר הכנסת קיש,
גם על ידי חבר הכנסת לוין, ואולי גם אחרים, אמר עורך הדין בוסי שהייעוץ
המשפטי בחוות הדעת שלו במשך השנים התעלם מאותו דיון שהתקיים בקריאה השנייה
בפברואר 1991 בתיקון מס' 12 לחוק יסוד: הכנסת; ולדבריו, מאותו דיון עולה
שפרישה היא או הודעה או פעילות נגד תמורה. נכון? אני חושבת שזה מה שנאמר.
קודם כל, צריך לציין שאני גם כתבתי את זה בנייר שלי וגם אמרתי בעל פה
בהתחלה שזה נכון שמול עיני המחוקק שחוקק את תיקון מס' 12 עמדו מאורעות 1990
עם 'התרגיל המסריח'. דיון ארוך מאוד בוועדה ובמליאה נערך בשאלה איך למנוע
כלנתריזם ואיך לא למנוע מח"כים להצביע הצבעות אידיאולוגיות.

לצערי, מאז 1991 כשעבר החוק, לא מצאתי שהתקיים איזשהו דיון ענייני מאחורי
מסך בערות בשאלות האלה ותמיד היה קשה לחלץ התייחסויות נקיות ואובייקטיביות.
אבל אני רוצה לומר מאיפה באו הדברים שלנו, וצריך לומר כך: שתי הגרסאות
שעליהן דיבר עורך הדין בוסי – בעבר הייתה אפשרות לפי תקנון הכנסת כאשר ועדה
שהכינה הצעת חוק לקריאה שנייה ושלישית לא הצליחה להגיע להסכמה לגבי סעיף
מסוים, הייתה מעלה למליאה שתי גרסאות והמליאה הייתה מצביעה ביניהן. באותו
מקרה אכן עלו למליאה שתי גרסאות בסעיף חשוב כאשר השאלה הייתה אם כל הצבעת
אי אמון נגד עמדת הסיעה מהווה פרישה, או שמא להשתמש בנוסח שבסופו של דבר
נכלל בחוק. מי שנימק את גרסה ב', מה שנאמר פה, שהיא זו שהתקבלה, היו שני
חברי כנסת – חבר הכנסת אמנון רובינשטיין וחבר הכנסת צחי הנגבי. חבר הכנסת
אמנון רובינשטיין, שצוטט פה בחלק מדבריו, אמר כך: "נתאר לנו מקרה שבו חבר
כנסת לא יכול לקבל את עמדת הסיעה בעניין חשוב לו ביותר, והוא מחליט להצביע
אי אמון או אמון בניגוד לעמדת סיעתו או מרכז מפלגתו, והוא אומר אני מוכן
לשאת בעונש כתוצאה של המעשה הזה. האם אני צריך לומר לו רק בגלל זה אתה יוצא
באופן אוטומטי מסיעתך ולא תוכל להיות חבר בשום סיעה"?

על מה מדבר פה חבר הכנסת רובינשטיין? הוא מדבר על עניין חשוב ביותר. הוא
מדבר על כך שחבר הכנסת – וזו הייתה הפרשנות שהצגנו במשך השנים – אומר לסיעה
שלו בעניין מסוים, אפילו עניין בליבת הפעילות של הסיעה, אני בעניין הזה לא
אתכם. אמרו, אם הוא לא קיבל תמורה, לא יראו בזה פרישה. חבר הכנסת רשאי
להגיד בעניין מסוים אני לא אתכם. השאלה היא האם חבר כנסת יכול להגיד בכל
עניין אני לא אתכם? כמו שאמר חבר הכנסת בגין - - -

<< דובר >> יואב קיש (הליכוד): << דובר >>

מה זה השאלה? מאיפה באה השאלה הזו?

<< דובר >> ארבל אסטרחן: << דובר >>

מהמילה לרבות. אני ממשיכה. כמו שאמר חבר הכנסת בגין, תמיד הלוח ירוק ואחד
אדום, תמיד אדום ואחד ירוק.

<< קריאה >> קריאה: << קריאה >>

בדיוק, הוא הצביע גם בעד.

<< דובר >> ארבל אסטרחן: << דובר >>

שנייה. השני שנימק, זה תלוי כבר במה שהציגו בפניכם.

<< דובר >> יריב לוין (הליכוד): << דובר >>

הרי אם זאת הטענה, את זה אפשר לברר מיד, אם הוא כל הזמן הצביע נגד עמדת
הקואליציה וסיעתו, אבל זה לא נכון עובדתית.

<< דובר >> יואב קיש (הליכוד): << דובר >>

חד משמעית לא.

<< דובר >> ארבל אסטרחן: << דובר >>

או הרבה פעמים - - -

<< דובר >> גיא בוסי: << דובר >>

וזאת הסיבה כדי למנוע.

<< דובר >> יריב לוין (הליכוד): << דובר >>

- - -

<< דובר >> רם שפע (העבודה): << דובר >>

נשלחו לנו בנספחים ההצבעות שלו.

<< דובר >> יצחק פינדרוס (יהדות התורה): << דובר >>

היינו צריכים מיד, ולא באים שנה אחר כך בשביל לברר את העובדות.

<< יור >> היו"ר איתן גינזבורג: << יור >>

תודה. חברי הכנסת, תודה. תודה רבה.

<< דובר >> ארבל אסטרחן: << דובר >>

בשביל זה הציגו בפניכם את אותם נספחים עם רשימת הצבעות.

<< דובר >> יצחק פינדרוס (יהדות התורה): << דובר >>

תביא את ההצבעות של השבוע האחרון ואתה תראה שזה לא נכון.

<< דובר >> רם שפע (העבודה): << דובר >>

פשוט לא קראת.

<< דובר >> יצחק פינדרוס (יהדות התורה): << דובר >>

של השבוע האחרון, של - - -

<< יור >> היו"ר איתן גינזבורג: << יור >>

תודה. חברי הכנסת. חברי הכנסת. חברי הכנסת, די. די.

<< דובר >> רם שפע (העבודה): << דובר >>

- - -

<< דובר >> יצחק פינדרוס (יהדות התורה): << דובר >>

כי אתה צריך בתוך 30 יום, זו הבעיה. כל מה שהיה לפני כן לא רלוונטי, יש
שיהוי.

<< דובר >> ארבל אסטרחן: << דובר >>

המנמק השני, כאמור, היה חבר הכנסת צחי הנגבי. צריך לומר שהפרוטוקולים האלה,
חוץ מזה שהם מאוד מעניינים, יש בהם המון ציטוטים לכאן ולכאן. אני ניסיתי
לזקק פה את הדבר. מה אומר המנמק השני? הוא אומר: "אני כמצליף הליכוד מקדיש
מדי יום זמן רב מאוד כדי לחזק את מעמד המשמעת הסיעתית. חבר כנסת שבוחר
לעיתים נדירות להצביע בניגוד להוראת סיעתו מבקש להעביר באותו רגע מסר
שהנושא הנדון נראה בעיניו כתמצית שליחותו הציבורית, כהוויית כל הפעולה
הפרלמנטרית שלו, הוא לא עריק, הוא לא המסונוור על ידי אתנן כלשהו". שוב,
לעיתים נדירות. גם כאן, הכוונה הייתה שאם יש עניין מסוים שחבר הכנסת אומר
לסיעתו אני על החוק הזה לא יכול להצביע אתכם, אנחנו בוודאי לא ניתן גיבוי
לאמירה שהדבר הזה הוא פרישה. השאלה מתעוררת ומתחדדת, וכך גם אמרנו בעבר,
במקרים של נודלמן ובמקרים של אורלי לוי, מה קורה כאשר חבר כנסת אומר לסיעה
שלו גם בעניין הזה, וגם בעניין הזה, וגם בעניין הזה, ובהרבה עניינים – אני
לא אתכם.

<< דובר >> מיכל וולדיגר (הציונות הדתית): << דובר >>

כי ראש הסיעה שלו בכל העניינים האלה עשה נגד מה שהוא הצהיר כל הזמן, אז מה
לעשות שזה - - -

<< דובר >> יצחק פינדרוס (יהדות התורה): << דובר >>

ולא הזמין אותו לישיבות סיעה בכלל.

<< דובר >> אבי מעוז (הציונות הדתית): << דובר >>

וגם בלי תמורה.

<< יור >> היו"ר איתן גינזבורג: << יור >>

חברי הכנסת, אנחנו לא פותחים את הדיון מחדש.

<< דובר >> יריב לוין (הליכוד): << דובר >>

לא, אבל האם היה מקרה כזה? זאת השאלה.

<< דובר >> מיכל וולדיגר (הציונות הדתית): << דובר >>

אבל זה מקרה אחר. - - -

<< דובר >> ארבל אסטרחן: << דובר >>

המקרה היה - - - של אורלי לוי.

<< דובר >> גיא בוסי: << דובר >>

אבל לא הייתה שם תמורה.

<< יור >> היו"ר איתן גינזבורג: << יור >>

חברי הכנסת, אני מבקש מכם לא להפריע.

<< דובר >> מיכל וולדיגר (הציונות הדתית): << דובר >>

לא, אבל זה - - -, זה מקרה אחר לגמרי.

<< יור >> היו"ר איתן גינזבורג: << יור >>

אני מבקש מהיועצת המשפטית להשלים את דבריה בלי הפרעות.

<< דובר >> ארבל אסטרחן: << דובר >>

האם בסופו של דבר הראיות שהציגו בפניכם מוכיחות שהתקיים הדבר הזה? זו החלטה
שלכם, זו כבר לא החלטה שלי, אבל מה שאני אומרת שדווקא עיון בפרוטוקולים
ולשון החוק והתקדימים מעלים שאם אין תמורה, זה לא אומר שחבר כנסת יכול
לעשות הכול בניגוד לעמדת סיעתו ויכולים להיות דברים נוספים שיהיו פרישה,
ולא רק הצהרה או תמורה. אגב, בעיני לא תמיד הצהרה דווקא תהווה פרישה, כל
מקרה כזה צריך לבחון לגופו. עוד דבר - - -

<< דובר >> יואב קיש (הליכוד): << דובר >>

לא הבנתי, מה קבענו בחוק שיכול להיות מקרים שונים? הייתה הצבעה במליאה
שהכפיפה את זה לתמורה, עכשיו את אומרת שיש מקרים אחרים, מאיפה הגעת לזה?

<< דובר >> ארבל אסטרחן: << דובר >>

מה היא הכפיפה לתמורה? איך הם הסבירו את העניין של התמורה? צחי הנגבי:
לעיתים נדירות. אמנון רובינשטיין - - -

<< קריאה >> קריאה: << קריאה >>

מה הקשר לתמורה?

<< דובר >> גיא בוסי: << דובר >>

אבל עדיין תמורה. אבל עדיין תמורה.

<< דובר >> אבי מעוז (הציונות הדתית): << דובר >>

מה הקשר? מה הקשר?

<< דובר >> ארבל אסטרחן: << דובר >>

נכון, אבל הם דיברו על כך שאם חבר כנסת – למה הם רצו את התמורה? כי הם אמרו
אם חבר כנסת - - -

<< דובר >> אבי מעוז (הציונות הדתית): << דובר >>

התמורה היא לעיתים נדירות? לא הבנתי.

<< דובר >> יואב קיש (הליכוד): << דובר >>

למנוע את הכלנתריזם, לא את האידיאולוגיה. על האידיאולוגיה הם לא רצו לייצר
פרישה, רק על התמורה.

<< דובר >> גיא בוסי: << דובר >>

הצביעו על זה אפילו.

<< דובר >> יואב קיש (הליכוד): << דובר >>

הצביעו על זה.

<< דובר >> ארבל אסטרחן: << דובר >>

כאשר האידיאולוגיה - - - רובינשטיין - - -

<< דובר >> יריב לוין (הליכוד): << דובר >>

בכל הכבוד, ארבל, אני רוצה לשאול אותך שאלה, למה את לא מביאה את הציטוט
הבא: שואל חבר הכנסת עובדיה עלי במהלך אותו דיון בקריאה שנייה ושלישית
במליאה - -

<< דובר >> ארבל אסטרחן: << דובר >>

באיזה עמוד?

<< דובר >> יריב לוין (הליכוד): << דובר >>

עמוד 2172. הוא שואל כך: "אדוני היושב-ראש, אבקש לדעת אם החוק הזה מתייחס
לכל הצבעה, או שהוא מתייחס אך ורק להצבעת אי אמון? האם בעצם חקיקת החוק הזה
אין משום קביעה שחברי הכנסת בבית הזה יהיו חותמות גומי"?

<< דובר >> ארבל אסטרחן: << דובר >>

אני גם סימנתי את זה.

<< דובר >> יריב לוין (הליכוד): << דובר >>

יהיו חותמות גומי. תראי מה הוא שואל: "מובן מאליו שכולנו מסתייגים ממעשה
עריקות, אבל השאלה היא האם איננו מרחיקים לכת? אבקש לקבל תשובה ברורה
בעניין". ומה עונה לו יושב-ראש החוקה, חוק ומשפט, חבר הכנסת אוריאל לין?

<< דובר >> ארבל אסטרחן: << דובר >>

יש שתי גרסאות.

<< דובר >> יריב לוין (הליכוד): << דובר >>

הוא עונה לו: "החוק לא בא להסדיר את היחסים הפנים סיעתיים" – אגב, בהתייחס
להערה שנשמעה כאן קודם, נדמה לי על ידי חבר הכנסת שפע. "החוק לא קובע שום
איסור או שום סנקציה על חבר כנסת המצביע במליאת הכנסת בניגוד לעמדת סיעתו.
הכי ברור שיכול להיות, אין צורך בפרשנויות. החוק עוסק רק בהצבעה של אי
אמון, או הצבעת אמון במליאת הכנסת בניגוד לעמדת הסיעה.

<< יור >> היו"ר איתן גינזבורג: << יור >>

לא, הוא עוסק לרבות. בלרבות.

<< דובר >> יריב לוין (הליכוד): << דובר >>

רגע. רגע. ולכן כאשר אמר כאן קודם חבר הכנסת קרעי, והפירוש שהציג פה חבר
הכנסת קרעי – שאגב, הוא הפירוש הלשוני היחיד שאפשר לקרוא – הוא בדיוק מסתדר
עם הדברים שאומר פה אוריאל לין בצורה הכי ברורה. הרי מה אומר חבר הכנסת
קרעי? הוא אומר: הלרבות מבהיר מה נקרא פרישה מסיעה, כאשר פרישה מסיעה היא
הודעה של חבר הכנסת שהוא פרש, והלרבות אומר שגם במצב שאין הודעה יראו
בהצבעת אי אמון משום פרישה.

<< דובר >> יואב קיש (הליכוד): << דובר >>

אם קיבל תמורה.

<< דובר >> יריב לוין (הליכוד): << דובר >>

ואת אותו הדבר אומר פה חבר הכנסת אוריאל לין הכי פשוט, הכי ברור, לשאלה
מפורשת של חבר הכנסת עובדיה עלי, ששואל אותו אם זה לגבי כל הצבעה או שזה רק
זה. ולכן זו הפרשנות היחידה, אין אחרת, לא יכולה להיות אחרת. והעובדה שזה
לא מה שמוצג ולא נכתב בחוות הדעת שלך, ולא נזכר בה ולו במילה לפני הדיון
הזה, יכול להיות שהכשילה את כולם פה.

<< דובר >> יואב קיש (הליכוד): << דובר >>

הכשילה אותי בדיון הקודם.

<< דובר >> יריב לוין (הליכוד): << דובר >>

יכול להיות שאפשר היה להימנע מכל הדבר הזה כי אין פה פרשנות אחרת, ואני לא
רואה איך בית משפט יוכל לקבוע פרשנות אחרת, עוד לפני כל השאלה אם מישהו
בכלל התכוון למקרה כמו המקרה הזה.

<< יור >> היו"ר איתן גינזבורג: << יור >>

תודה רבה. בבקשה.

<< דובר >> יריב לוין (הליכוד): << דובר >>

אז תעני לי על הנקודה הזו.

<< דובר >> ארבל אסטרחן: << דובר >>

אז אני יכולה רק לחזור על מה שאמרתי. שוב, להבנתנו, מקריאת הפרוטוקולים,
כולל הדיון הזה, כאשר קבעו "לרבות" יש עוד דברים. למשל במהלך השנים התעוררה
השאלה: כאשר חבר כנסת מודיע שבכוונתו להתמודד במסגרת מפלגה אחרת, האם הדבר
הזה הוא פרישה? זה דבר שלא ניתנה לגביו תשובה. אתה יודע גם היטב שהייתה סוג
של מחלוקת, כי זה לא נפסק עד הסוף, בין יו"ר ועדת הבחירות השופט מלצר ליו"ר
ועדת הבחירות השופט הנדל, שבפניו הדבר הזה ממש התעורר בדיון עם החלטה,
כשבסופו של דבר הוא אמר שמי שצריך לתת על זה את התשובה זו ועדת הכנסת או
הכנסת בחקיקה, ולכן לא נתן תשובה, אבל הדבר הזה היה במחלוקת. יכולים להיות
עוד דברים שבהם חבר הכנסת – מה בדיוק הוא - - -

<< דובר >> מיכל וולדיגר (הציונות הדתית): << דובר >>

ארבל, אין מחלוקת על זה, כי כשבאים להגיד - - -

<< יור >> היו"ר איתן גינזבורג: << יור >>

אגב, זו הייתה גם טענת הליכוד, כשהיא ביקשה להפריש את חברת הכנסת שאשא
ביטון, בדיוק על אותה שאלה, וזה היה הנימוק, שחבר הכנסת מיקי זוהר ישב כאן
והסביר, שזו הסיבה שהם מבקשים להפריש את שאשא ביטון. למשל. זו הייתה עמדת
סיעת הליכוד.

<< דובר_המשך >> מיכל וולדיגר (הציונות הדתית): << דובר_המשך >>

אבל, ארבל, אין מחלוקת על זה. יש את העניין של להפריש אם הוא מודיע בעצמו,
או לחילופין לרבות בהתנהגות. התנהגות כלשהי – זה לא דעה פוזיטיבית, זה
בהתנהגות, אבל כשזה בא לרבות התנהגות, חייבת להיות לזה עוד תוספת שזה
תמורה. כלומר, יש אני מודיע מראש שאני פורש, או לרבות גם בהתנהגות, כמו
הצבעה או כל התנהגות אחרת, אבל לזה צריך לצרף גם תמורה. וברגע שאין תמורה,
אין פה שום פרישה. זה נורא ברור, זה עולה מפני החוק בדברי ההסבר.

<< יור >> היו"ר איתן גינזבורג: << יור >>

ברור. תודה רבה.

<< דובר >> יריב לוין (הליכוד): << דובר >>

אני רוצה לחדד דבר אחד. ארבל, תראי, הרי זה נושא שכולנו מסכימים. אמרתי
והסברתי את גם קודם, אני לא אחזור על ההסבר, שהוא בצדק נתון בסוף להכרעה
שיפוטית, כי הוא באמת לא יכול להיות נושא פוליטי, הוא חייב להיות נושא
משפטי, כי אחרת אם אנשים יפעלו לפי הרצונות הפוליטיים שלהם, הם פשוט יסדרו
לעצמם, יוציאו מפלגות ויוציאו אנשים וכו'. ולכן ההיגיון שחל בוועדת הבחירות
חל גם כאן.

ולכן בעצם אין לנו שום פסיקה שנוגעת באופן ישיר לשאלה הזאת ובוחנת את
הדברים. ישבו פה יועצים משפטיים מכובדים, אני לא מבטל את דעתם, והתחילו
לקרוא לתוך החוק, בכל מיני מצבים נקודתיים שהיו, כל מיני פרשנויות מרחיבות.

עכשיו, אין חולק שכשמדובר בזכות מהסוג הזה ובסוג כזה של דבר הפרשנות חייבת
להיות מצמצמת. אין חולק שהפרשנות – ומה שאמר כאן חבר הכנסת קרעי זו אפילו
לא פרשנות זו לשון החוק הפשוטה והברורה. אין חולק שיושב-ראש ועדת החוקה,
שהביא את החוק וניהל את כל הדיונים על החוק, לשאלה מפורשת – לא במשתמע, לא
באופן אגבי – לשאלה מפורשת של חבר הכנסת עובדיה עלי, ענה תשובה חדה, ברורה,
קצרה ומפורשת. אז על מה אנחנו עוסקים פה? עכשיו בזה שאיזה יועץ משפטי ישב
פה לפני כמה שנים והחליט לקרוא פה כל מיני שלא כתובים פה?

<< דובר >> ארבל אסטרחן: << דובר >>

כי זה לא נוסח החוק ולא התקדימים.

<< דובר >> יריב לוין (הליכוד): << דובר >>

מה זה?

<< יור >> היו"ר איתן גינזבורג: << יור >>

תודה, חבר הכנסת לוין. ארבל, יש לך עוד דברים?

<< דובר >> יצחק פינדרוס (יהדות התורה): << דובר >>

לגבי השיהוי.

<< דובר_המשך >> ארבל אסטרחן: << דובר_המשך >>

לגבי השיהוי – אז קודם כול אמרתי בתחילת הדברים שצריך לפנות לוועדת הכנסת
בסמוך לאחר הפרישה. הסביר פה השר כהנא שחברי הסיעה חיכו וקיוו שחבר הכנסת
שיקלי יחזור בו - - - לשיתוף פעולה.

<< דובר >> יצחק פינדרוס (יהדות התורה): << דובר >>

זו תשובה משפטית מתקבלת?

<< דובר >> גיא בוסי: << דובר >>

זה לא טיעון משפטי.

<< דובר >> יצחק פינדרוס (יהדות התורה): << דובר >>

משפטית זה מתקבל? חיכיתי שההוא ישתנה?

<< דובר >> רם שפע (העבודה): << דובר >>

ביקשת תשובה, תן לה לענות רגע. היא עוד לא ענתה.

<< דובר >> יצחק פינדרוס (יהדות התורה): << דובר >>

לא שאלתי אותך.

<< דובר >> ארבל אסטרחן: << דובר >>

א' אני חושבת שזאת בהחלט תשובה הגיונית, בהתחשב גם בכך, ואני רוצה פה
להתחבר למשהו שאמר עו"ד בוסי, שהזכיר חלק ממשהו שאמר איל ינון בדיון לגבי
אורלי לוי לגבי זה שצריך מיד לפנות לוועדת הכנסת.

<< דובר >> יצחק פינדרוס (יהדות התורה): << דובר >>

אבל אני מדבר איתך על עשרה חודשים.

<< יור >> היו"ר איתן גינזבורג: << יור >>

רגע. חבר הכנסת פינדרוס, שנייה.

<< דובר >> ארבל אסטרחן: << דובר >>

ושם אמר היועץ המשפטי ינון: אני רוצה להתייחס לשאלת השיהוי שהעלה חבר הכנסת
דב חנין. "עוד באותו יום שחברת הכנסת אורלי לוי הודיעה את שהודיעה התייצב
אצלי חבר הכנסת אילטוב בבקשה להכריז עליה כפורשת. הסברתי לחבר הכנסת אילטוב
שהדבר הזה אינו אפשרי - - - שיצטרכו להתאפק ולחכות במשך מספר חודשים, לראות
כיצד תתנהל חברת הכנסת אורלי לוי – אולי השברים יתאחו בין הצדדים, אולי
יגיעו להסכמות ביניהם. אנחנו לא נוקטים בצעד כל כך חריף בנקודת זמן כל כך
קרובה להכרזת הפרישה הציבורית - - -"

<< דובר >> יצחק פינדרוס (יהדות התורה): << דובר >>

כמה זמן לדעתך?

<< דובר >> רם שפע (העבודה): << דובר >>

אם רק היה לי פה מיקרופון - - -

<< דובר >> ארבל אסטרחן: << דובר >>

זה משהו שאתם צריכים לשקול.

<< דובר >> יצחק פינדרוס (יהדות התורה): << דובר >>

כמה זמן לדעתך המשפטית זה הגיוני - - -

<< יור >> היו"ר איתן גינזבורג: << יור >>

כמה היה במקרה של אורלי לוי אבקסיס?

<< דובר >> גיא בוסי: << דובר >>

אצל אורלי לוי באותו יום.

<< דובר >> יצחק פינדרוס (יהדות התורה): << דובר >>

אני שואל לדעתך. לא לדעתו של מתן כהנא, לדעתך.

<< יור >> היו"ר איתן גינזבורג: << יור >>

כמה היה במקרה של אורלי לוי?

<< דובר >> גיא בוסי: << דובר >>

לא, איל ינון - - -

<< יור >> היו"ר איתן גינזבורג: << יור >>

רגע, רגע.

<< דובר >> ארבל אסטרחן: << דובר >>

זה הציטוט שעכשיו הקראתי.

<< דובר >> גיא בוסי: << דובר >>

הוא לא אומר שפנו באותו יום?

<< יור >> היו"ר איתן גינזבורג: << יור >>

סליחה רגע.

<< דובר >> ארבל אסטרחן: << דובר >>

ציטטתי אותו - - -

<< דובר >> יואב קיש (הליכוד): << דובר >>

אבל פה הם לא פנו באותו יום, פה הם בעצמם חיכו.

<< יור >> היו"ר איתן גינזבורג: << יור >>

סליחה רגע.

<< דובר >> ארבל אסטרחן: << דובר >>

לא, לא היה צריך לפנות באותו יום.

<< יור >> היו"ר איתן גינזבורג: << יור >>

סליחה, כמה זמן היה - - -

<< דובר >> יצחק פינדרוס (יהדות התורה): << דובר >>

כמה זמן - - -

<< יור >> היו"ר איתן גינזבורג: << יור >>

די, רגע, מותר לי גם לשאול שאלה.

<< דובר >> ארבל אסטרחן: << דובר >>

  אני לא יודעת להגיד כרגע בדיוק כמה, זה משהו שאני יכולה - - -

<< יור >> היו"ר איתן גינזבורג: << יור >>

מאותו יום שכאילו הוא ביקש ואמרו לו: אתה לא יכול לבקש כרגע, עד היום שבו
התקיים הדיון בוועדת הכנסת.

<< דובר >> יצחק פינדרוס (יהדות התורה): << דובר >>

ובכנסת הבאה, כשזו תהיה כנסת ימנית, אז זה יהיה פחות או יותר?

<< דובר >> ארבל אסטרחן: << דובר >>

- - - מתי הצטרפה ישראל ביתנו לקואליציה - - -

<< יור >> היו"ר איתן גינזבורג: << יור >>

ארבעה חודשים זה היה?

<< דובר >> ארבל אסטרחן: << דובר >>

זה היה כמה חודשים. הציטוט שאתה הקראת, עו"ד בוסי, הוא ציטוט חלקי מאוד.
עוד פעם, אני אומרת מה אמר איל ינון. הוא אמר: עוד באותו יום שהודיעה חברת
הכנסת לוי את שהודיעה התייצב אצלי חבר הכנסת אילטוב – באותו יום. אני
הסברתי לח"כ אילטוב שהדבר אינו אפשרי.

<< דובר >> יואב קיש (הליכוד): << דובר >>

בסדר, אבל הם לא באו לבקש. הם לא באו לבקש.

<< יור >> היו"ר איתן גינזבורג: << יור >>

הם כן באו. הם כן באו.

<< דובר >> גיא בוסי: << דובר >>

החוק אומר סמוך לפרישה.

<< דובר >> יואב קיש (הליכוד): << דובר >>

ביום הקמת הממשלה - - -

<< דובר >> גיא בוסי: << דובר >>

החוק אומר סמוך לפרישה, נכון? תני בבקשה את הפרשנות, היועצת המשפטית, מה זה
סמוך לפרישה.

<< דובר >> יצחק פינדרוס (יהדות התורה): << דובר >>

מה זה "סמוך"? מה לדעתך זה "סמוך"?

<< דובר >> גיא בוסי: << דובר >>

עזבי, שיהוי, את צודקת – לא צודקת, אבל נגיד. כתוב סמוך לפרישה בחוק.

<< דובר >> יצחק פינדרוס (יהדות התורה): << דובר >>

מה שאת תגידי - - -

<< דובר >> ארבל אסטרחן: << דובר >>

נושא הפרישה נטען - - -

<< דובר >> גיא בוסי: << דובר >>

כתוב סמוך לפרישה. האם עשרה חודשים - - -

<< יור >> היו"ר איתן גינזבורג: << יור >>

חברים, זה לא כתוב בחוק.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

רק שנייה, השר כהנא, חבר הכנסת שפע, חבר הכנסת פינדרוס, עו"ד בוסי.

<< דובר >> משה טור פז (יש עתיד): << דובר >>

היא אמרה לך "חודשים". כתוב חודשים.

<< יור >> היו"ר איתן גינזבורג: << יור >>

לא, לא כתוב חודשים.

<< דובר >> גיא בוסי: << דובר >>

היא לא אמרה חודשים, אתה אמרת "חודשים".

<< יור >> היו"ר איתן גינזבורג: << יור >>

סליחה. היא אמרה שהדבר הזה נתון לחברי הכנסת.

<< דובר >> יצחק פינדרוס (יהדות התורה): << דובר >>

לא, מה זה נקרא סמוך?

<< יור >> היו"ר איתן גינזבורג: << יור >>

שנייה. היא אמרה שהדבר הזה נתון לחברי הכנסת, כי זה לא כתוב בחוק.

<< דובר >> גיא בוסי: << דובר >>

כתוב "סמוך", אדוני.

<< יור >> היו"ר איתן גינזבורג: << יור >>

סליחה.

<< דובר >> מיכל וולדיגר (הציונות הדתית): << דובר >>

אבל, איתן - - -

<< יור >> היו"ר איתן גינזבורג: << יור >>

היא אמרה שבמקרה של אורלי לוי אבקסיס זה לקח כמה חודשים. היא לא זוכרת כמה
חודשים – זה היה כמה חודשים.

<< דובר >> יואב קיש (הליכוד): << דובר >>

הייתה פנייה מיידית. הייתה פנייה מיידית.

<< דובר >> גיא בוסי: << דובר >>

הייתה הפנייה באותו יום, אדוני. באותו יום.

<< יור >> היו"ר איתן גינזבורג: << יור >>

אבל זה לא משנה, זה היה מרגע שהם חשבו - - -

<< דובר >> גיא בוסי: << דובר >>

אבל, אדוני, מה ההגדרה בסמוך לפרישה? יום, עשרה ימים, שבע שנים? מה?

<< דובר >> ארבל אסטרחן: << דובר >>

מה שאני אומרת, הם רצו לפנות באותו יום, ואמר להם איל ינון - - -

<< דובר >> גיא בוסי: << דובר >>

גברתי היועצת המשפטית, תגידי לנו מתי. מה זה סמוך לפרישה?

<< דובר >> ארבל אסטרחן: << דובר >>

לפי הנטען כעת – ושוב, אתם צריכים לשקול אם אתם מקבלים את זה – הנטען כעת
הוא שמעשה הפרישה הוא משהו שהתנהל לאורך זמן.

<< דובר >> יריב לוין (הליכוד): << דובר >>

נו באמת.

<< דובר >> גיא בוסי: << דובר >>

לא, משהו מתחיל. אין משהו שנטען לאורך זמן. מתי הדבר מתחיל? לעמדת הייעוץ
המשפטי, סמוך לפרישה, האם זה עשרה חודשים או קודם לכן? זו שאלה פשוטה.

<< דובר >> רם שפע (העבודה): << דובר >>

לא, זה לא נכון. העובדות הן אחרות.

<< דובר >> גיא בוסי: << דובר >>

הניסיון להגיד - - - כל אירוע מתחיל ביום מסוים, אדוני.

<< דובר >> משה טור פז (יש עתיד): << דובר >>

מי שהצביע בחודש האחרון נגד הקואליציה הוא פורש. הוא פורש.

<< יור >> היו"ר איתן גינזבורג: << יור >>

סליחה, חבר הכנסת טור פז.

<< דובר >> גיא בוסי: << דובר >>

אדוני, יש - - -

<< יור >> היו"ר איתן גינזבורג: << יור >>

שנייה.

<< דובר >> יריב לוין (הליכוד): << דובר >>

היושב-ראש - - -

<< יור >> היו"ר איתן גינזבורג: << יור >>

שנייה. ארבל, אנא תסכמי את הנקודה הזאת.

<< דובר >> ארבל אסטרחן: << דובר >>

אני אומרת שזה לא משנה מתי זה מתחיל, זה משנה מתי זה התגבש.

<< דובר >> גיא בוסי: << דובר >>

לא נכון. החוק אומר סמוך לפרישה, החוק לא יכול להגיד את מה שאת אומרת, שזה
לא משנה.

<< דובר >> רם שפע (העבודה): << דובר >>

הפרישה היא לא חד פעמית, הפרישה היא לאורך זמן. הרי זו לשון החוק, וזה מה
שהיה בדיונים, וזה - - -

<< דובר >> גיא בוסי: << דובר >>

לשון החוק זה סמוך לפרישה. עשרה חודשים זה לא סמוך.

<< יור >> היו"ר איתן גינזבורג: << יור >>

ארבל, הנושא הבא.

<< דובר >> ארבל אסטרחן: << דובר >>

לא, אבל אני אומרת, השאלה היא מתי - - -

<< יור >> היו"ר איתן גינזבורג: << יור >>

ארבל, יש לך מיקרופון ארוך, למה את רחוקה מהמיקרופון?

<< דובר >> ארבל אסטרחן: << דובר >>

מה שמשנה זה מתי התגבשה הפרישה.

<< דובר >> יריב לוין (הליכוד): << דובר >>

היושב-ראש, אני - - -

<< יור >> היו"ר איתן גינזבורג: << יור >>

רגע, היא באמצע דברים.

<< דובר >> רם שפע (העבודה): << דובר >>

- - -

<< דובר >> אבי מעוז (הציונות הדתית): << דובר >>

לא שומעים אותה.

<< יור >> היו"ר איתן גינזבורג: << יור >>

שפע, היא באמצע דברים.

<< דובר >> רם שפע (העבודה): << דובר >>

סליחה, סליחה.

<< דובר >> יריב לוין (הליכוד): << דובר >>

אבל אותי לא מעניין מה נטען, אותי מעניין - - -

<< יור >> היו"ר איתן גינזבורג: << יור >>

אבל אני רוצה לשמוע מה יש לה לומר.

<< דובר >> גיא בוסי: << דובר >>

אבל היא לא יכולה לחזק את העמדה של הצד השני כי זה עלה, אני שואל מה עמדתה
המשפטית.

<< יור >> היו"ר איתן גינזבורג: << יור >>

אבל אני רוצה לשמוע מה היא אומרת - - - עמדתה.

<< דובר >> ארבל אסטרחן: << דובר >>

אני יודעת לענות. לפי הנטען פה, מעשה הפרישה התגבש לאורך חודשים.

<< דובר >> גיא בוסי: << דובר >>

זה מה שהם טוענים. מה את טוענת? סמוך לפרישה זה איזה משהו מתרחב או לא?

<< יור >> היו"ר איתן גינזבורג: << יור >>

עו"ד בוסי, אתה יכול לתת לה לדבר בלי שתפריע לה?

<< דובר >> גיא בוסי: << דובר >>

אבל זה עניין משפטי.

<< יור >> היו"ר איתן גינזבורג: << יור >>

אתה יכול להפסיק להפריע לה?

<< דובר_המשך >> גיא בוסי: << דובר_המשך >>

אבל זה עניין משפטי.

<< יור >> היו"ר איתן גינזבורג: << יור >>

אתה יכול להפסיק להפריע לה?

<< דובר >> יואב קיש (הליכוד): << דובר >>

בוא נשמע את תשובתה. בוא נראה מה את אומרת לגבי הטענה הזאת.

<< דובר >> מיכל וולדיגר (הציונות הדתית): << דובר >>

- - -

<< יור >> היו"ר איתן גינזבורג: << יור >>

חברת הכנסת וולדיגר.

<< דובר >> יואב קיש (הליכוד): << דובר >>

מה העמדה המשפטית שלך לגבי הטענה?

<< יור >> היו"ר איתן גינזבורג: << יור >>

תפסיקו להפריע לה.

<< דובר >> מיכל וולדיגר (הציונות הדתית): << דובר >>

ארבל, בסעיף כתוב - - -

<< יור >> היו"ר איתן גינזבורג: << יור >>

לא, לא, לא, לא נשמע אותך ככה, לא נשמע אותך ככה. לא, אי-אפשר ככה. די, היא
באמצע משפט, תפסיקו להפריע לה.

<< דובר >> ארבל אסטרחן: << דובר >>

אגב, בינתיים הביאו לי, אורלי לוי, ההתבטאויות הראשונות שלה - - -

<< דובר >> מיכל וולדיגר (הציונות הדתית): << דובר >>

- - -

<< יור >> היו"ר איתן גינזבורג: << יור >>

די כבר, וולדיגר.

<< דובר >> ארבל אסטרחן: << דובר >>

ההתבטאויות הראשונות אחרי ההצטרפות של ישראל ביתנו לקואליציה של הליכוד היו
במאי 2016, והדיון היה במרץ 2017. אז זה האמת עשרה חודשים.

<< יור >> היו"ר איתן גינזבורג: << יור >>

זה עשרה חודשים.

<< דובר >> יואב קיש (הליכוד): << דובר >>

אבל הם פנו מיד. הם פנו מיד.

<< דובר >> גיא בוסי: << דובר >>

הם פנו באותו יום.

<< דובר >> משה טור פז (יש עתיד): << דובר >>

תראה מה זה, בדיוק כיוונו, עשרה חודשים.

<< דובר >> גיא בוסי: << דובר >>

במקרה הבאתם לה את זה.

<< דובר >> ארבל אסטרחן: << דובר >>

תנו לי להשלים את המשפט. הם שאלו מיד את היועץ המשפטי: האם זו פרישה?

<< קריאה >> קריאה: << קריאה >>

הוא אמר שצריך קצת זמן.

<< דובר_המשך >> ארבל אסטרחן: << דובר_המשך >>

הוא אמר להם: לא.

<< דובר >> גיא בוסי: << דובר >>

אז אני שואל: כמה זה הזמן הזה?

<< יור >> היו"ר איתן גינזבורג: << יור >>

רגע, נו. הבנו את השאלה. שאלת חמש פעמים. היא מנסה להשיב. אתה כל הזמן
מפריע לה. איך היא תשיב כשאתה מפריע לה?

<< דובר >> ארבל אסטרחן: << דובר >>

אומרת הסיעה: אנחנו קיווינו שהוא יחזור בו וישנה את דעתו. ולכן הם אומרים:
חיכינו תקופה, הבנו שעכשיו - - -

<< דובר >> יואב קיש (הליכוד): << דובר >>

ומה את אומרת?

<< יור >> היו"ר איתן גינזבורג: << יור >>

די, נו.

<< דובר >> ארבל אסטרחן: << דובר >>

אני לא אומרת.

<< דובר >> יואב קיש (הליכוד): << דובר >>

אה, למה את לא אומרת?

<< דובר >> יריב לוין (הליכוד): << דובר >>

באמת, נו.

<< דובר >> יואב קיש (הליכוד): << דובר >>

אין לך עמדה משפטית?

<< דובר >> אבי מעוז (הציונות הדתית): << דובר >>

את היועצת המשפטית.

<< דובר >> יואב קיש (הליכוד): << דובר >>

עמדה משפטית מה זה זמן סביר סמוך לפרישה. עמדה משפטית סמוך לפרישה.

<< דובר >> גיא בוסי: << דובר >>

- - -

<< דובר >> יואב קיש (הליכוד): << דובר >>

לא יכול להיות שאין לך עמדה בנושא.

<< קריאה >> קריאות: << קריאה >>

- - -

<< דובר >> יצחק פינדרוס (יהדות התורה): << דובר >>

הוא זימן את העו"ד ב-13 במרץ. פתאום - - -

<< דובר >> יריב לוין (הליכוד): << דובר >>

אני מבקש - - -

<< יור >> היו"ר איתן גינזבורג: << יור >>

חברי הכנסת, חברי הכנסת, שנייה, לא, אי-אפשר ככה, סליחה. אמרה היועצת
המשפטית, בהגינות יש לומר: לא קבוע בחוק מתי מועד הפרישה, לא קבוע בחוק כמה
זמן נדרש כדי לקבוע פרישה. לא קבוע. זה נתון לפתח ועדת הכנסת, שקובעת את
הפרישה.

<< דובר >> יריב לוין (הליכוד): << דובר >>

אז, היושב-ראש - - -

<< יור >> היו"ר איתן גינזבורג: << יור >>

רק שנייה, לא סיימתי את דבריי.

<< דובר_המשך >> יריב לוין (הליכוד): << דובר_המשך >>

סליחה.

<< יור >> היו"ר איתן גינזבורג: << יור >>

זה נתון לחברי הכנסת. הרבה נושאים בחיינו הפרלמנטריים באים לפתחנו כדי שאנו
נכריע. הדבר הזה בא לפתח הוועדה הזאת מספר פעמים. פעם אחת החליטו כך ופעם
אחת החליטו אחרת. אז אם אין תשובה מוחלטת במלל של החוק - - -

<< דובר >> יואב קיש (הליכוד): << דובר >>

כתוב "סמוך".

<< יור >> היו"ר איתן גינזבורג: << יור >>

רגע. "סמוך" זה לא משהו קבוע.

<< קריאה >> קריאה: << קריאה >>

לא?

<< דובר >> יריב לוין (הליכוד): << דובר >>

עשרה חודשים זה - - -

<< יור >> היו"ר איתן גינזבורג: << יור >>

אם אין משהו מוחלט בנוסח של החוק, אז יש פרשנות. והפרשנות היא של מי שאמור
לקבל את ההחלטה. ומי שאמור לקבל את ההחלטה הם חברי הכנסת. תודה רבה.

<< דובר >> יריב לוין (הליכוד): << דובר >>

רגע, היושב-ראש, אני מבקש לשאול אבל שאלה, שאולי תעזור לחברי הכנסת לקבל את
ההחלטה. ארבל, ובאמת אני מוכרח לומר שוב: אני פשוט מתפלא על האופן שאת
מציגה את הדברים, כי את מציגה א' אבל לא משלימה את הצד השני של המשוואה.

<< דובר >> ארבל אסטרחן: << דובר >>

אוקיי.

<< דובר >> יריב לוין (הליכוד): << דובר >>

אין ויכוח שכל עוד לא התגבשה הפרישה, יכול להיות שגיבוש הפרישה כרוך
בתהליך. יש, אני חושב, גם היגיון רב במה שחיווה דעתו בשעתו איל ינון, שאמר:
בואו, ביום הראשון עוד לא התגבש שום דבר, עוד לא קרה כלום. אבל בסוף בנקודה
מסוימת על פני התהליך הזה התגבשה הפרישה.

עכשיו, בואו נתנתק מהדיון הנקודתי עכשיו. אני לא נכנס כרגע לשאלה באיזה
נקודה התגבשה הפרישה, אבל השאלה, וזו שאלה משפטית שצריכה להינתן לה תשובה –
לא להגיד: חברי הוועדה יחליטו – צריכה להינתן כאן תשובה משפטית מקצועית,
שלפחות תכוון את חברי הוועדה. והיא הרי גם לא מדע מדויק, היא לא שבוע
ושמונה ימים וארבע שעות. היא יכולה להיות בטווח זמן מסוים.

<< דובר >> ארבל אסטרחן: << דובר >>

כן.

<< דובר >> יריב לוין (הליכוד): << דובר >>

מרגע שהתגבשה פרישה, לא חשוב מתי, מהרגע שהיא התגבשה, מה הוא הזמן שאפשר
לומר שהוא בסמוך לאירוע, בשים לב כמובן להוראות חוק רבות אחרות, שמדברות על
הצורך לעשות דברים בסמוך למועד מסוים. מהו הזמן? האם הזמן הזה נמדד
בשבועות? האם הוא יכול להתמודד להימדד בחודש-חודשיים?

<< קריאה >> קריאה: << קריאה >>

אולי בשנים?

<< דובר >> יריב לוין (הליכוד): << דובר >>

רגע. האם הוא יכול להימדד בארבעה חודשים או האם הוא יכול להימדד ביותר? זו
השאלה. זו השאלה שאת צריכה לענות עליה, לא על השאלה: האם במקרה המסוים הזה
הזמן היה כזה או אחר? כי אני מבקש - - -

<< דובר >> יצחק פינדרוס (יהדות התורה): << דובר >>

- - -

<< דובר >> יריב לוין (הליכוד): << דובר >>

רגע. ואני מבקש לזה תשובה, כי אני חושב שהתשובה הזאת היא חשובה מהותית,
והיא עניין מקצועי-משפטי שצריך להנחות ולהדריך את חברי הכנסת.

<< דובר >> ארבל אסטרחן: << דובר >>

אז אני אומר כך: כאמור, במקרה של אורלי לוי לקח עשרה חודשים עד שהסיעה
החליטה לפנות. במקרה של נודלמן, ראיתי שבפרוטוקול הם אמרו - - -

<< דובר >> יריב לוין (הליכוד): << דובר >>

זאת לא השאלה.

<< יור >> היו"ר איתן גינזבורג: << יור >>

רק שנייה.

<< דובר >> ארבל אסטרחן: << דובר >>

מה אתה אומר?

<< דובר >> יריב לוין (הליכוד): << דובר >>

השאלה היא לא - - -

<< דובר >> ארבל אסטרחן: << דובר >>

אני מבינה. אבל - - -

<< יור >> היו"ר איתן גינזבורג: << יור >>

אבל תן לה להשיב כדרכה.

<< דובר >> יריב לוין (הליכוד): << דובר >>

אבל - - -

<< יור >> היו"ר איתן גינזבורג: << יור >>

אבל יש לה דרך שהיא רוצה להשיב לך.

<< דובר_המשך >> יריב לוין (הליכוד): << דובר_המשך >>

כמה זה בסמוך?

<< יור >> היו"ר איתן גינזבורג: << יור >>

אתה מעלה את טיעוניך. קודם העלית את טיעוניך באופן שבו רצית להעלות את
טיעוניך. היא רוצה להשיב - - -

<< דובר_המשך >> יריב לוין (הליכוד): << דובר_המשך >>

- - -

<< יור >> היו"ר איתן גינזבורג: << יור >>

אבל היא רוצה להשיב לא איך שאתה רוצה. יש לה דרך להשיב. אולי בסוף המשפט
שלה, כשתהיה נקודה, אולי תהיה תשובה. ואולי לא.

<< דובר_המשך >> יריב לוין (הליכוד): << דובר_המשך >>

בסדר.

<< דובר >> ארבל אסטרחן: << דובר >>

במקרה של נודלמן הם טענו שבמשך שנה וחצי הוא הצביע בניגוד לעמדת הסיעה.
עכשיו, קשה לי לומר מתי בדיוק אומרים לסיעה: את חייבת לפנות, ואת לא יכולה
עוד להמשיך ולקוות - - -

<< דובר_המשך >> יריב לוין (הליכוד): << דובר_המשך >>

אני לא שאלתי את זה.

<< דובר >> יצחק פינדרוס (יהדות התורה): << דובר >>

בהינתן שהסיעה החליטה - - -

<< יור >> היו"ר איתן גינזבורג: << יור >>

חברים, אי-אפשר יותר בצורה כזאת.

<< דובר >> יריב לוין (הליכוד): << דובר >>

אדוני היושב-ראש, היא לא עונה לשאלה ששאלתי.

<< יור >> היו"ר איתן גינזבורג: << יור >>

סליחה, בטח שלא, כי אתה לא מאפשר לה לענות. כי אתה לא מאפשר לה, בגלל זה
היא לא עונה.

<< דובר >> יריב לוין (הליכוד): << דובר >>

אבל זה לא מה ששאלתי.

<< יור >> היו"ר איתן גינזבורג: << יור >>

אבל היא רוצה לענות בדרכה, ואתה לא מאפשר לה.

<< דובר_המשך >> יריב לוין (הליכוד): << דובר_המשך >>

- - -

<< יור >> היו"ר איתן גינזבורג: << יור >>

ברגע שאתה חושב ומרגיש שזה לא הולך לכיוון שאתה חושב שהיא עונה לתשובה
שלך - - -

<< דובר_המשך >> יריב לוין (הליכוד): << דובר_המשך >>

זה לא הולך לשום כיוון. אני שואל שאלה מנותקת - - -

<< יור >> היו"ר איתן גינזבורג: << יור >>

טוב. בסדר. תודה.

<< דובר >> משה טור פז (יש עתיד): << דובר >>

איתן, כחבר ועדה קיבלתי תשובה. אפשר לעבור הלאה?

<< יור >> היו"ר איתן גינזבורג: << יור >>

אני מבקש מכם לאפשר לעו"ד ארבל לסיים את דבריה בלי הפרעות. בלי הפרעות.

<< דובר >> יריב לוין (הליכוד): << דובר >>

לא, אני לא שואל. אני לא שאלתי שום דבר. רק שאלה אחת פשוטה.

<< יור >> היו"ר איתן גינזבורג: << יור >>

לא, די. חבר הכנסת לוין, אני מבקש לאפשר לעו"ד ארבל לסיים את דבריה בלי
הפרעות.

<< דובר >> יצחק פינדרוס (יהדות התורה): << דובר >>

- - - הפרישה.

<< יור >> היו"ר איתן גינזבורג: << יור >>

פינדרוס, די. ארבל, את לא יכולה לנהל שיחה מעל הראש, כשמנסים להגן עלייך.
זה הכי לא ראוי שיכול להיות.

<< דובר >> ארבל אסטרחן: << דובר >>

סליחה.

<< יור >> היו"ר איתן גינזבורג: << יור >>

אני מבקש, תשלימי את דברייך בלי שאיש יפריע לך וזהו, בכך נמצה את העניין
הזה.

<< דובר >> ארבל אסטרחן: << דובר >>

אם מתקבלת הטענה שההתנהגות לאורך זמן מהווה פרישה – שגם על זה יש שאלה פה,
בסדר – אז בעצם זה לא הסתיים, הם יכלו גם לפנות - - -

<< דובר >> יריב לוין (הליכוד): << דובר >>

אבל אני לא שאלתי את זה. אני שאלתי שאלה אחרת.

<< דובר >> משה טור פז (יש עתיד): << דובר >>

אולי מספיק - - -

<< יור >> היו"ר איתן גינזבורג: << יור >>

שאלתך הובהרה.

<< דובר_המשך >> יריב לוין (הליכוד): << דובר_המשך >>

מרגע שהתגבשה פרישה, כמה זמן זה בסמוך? שבוע, חודש, שלושה חודשים?

<< יור >> היו"ר איתן גינזבורג: << יור >>

יריב, ביקשתי לא להפריע לה.

<< דובר >> יריב לוין (הליכוד): << דובר >>

ללא קשר למקרה מסוים.

<< יור >> היו"ר איתן גינזבורג: << יור >>

היא הבינה את השאלה.

<< דובר_המשך >> יריב לוין (הליכוד): << דובר_המשך >>

אבל היא לא עונה.

<< יור >> היו"ר איתן גינזבורג: << יור >>

היא עונה בדרכה.

<< דובר_המשך >> יריב לוין (הליכוד): << דובר_המשך >>

שהיא תענה.

<< יור >> היו"ר איתן גינזבורג: << יור >>

היא עונה דרכה.

<< דובר_המשך >> יריב לוין (הליכוד): << דובר_המשך >>

זאת שאלה מהותית.

<< יור >> היו"ר איתן גינזבורג: << יור >>

אתה מפריע לה לענות גם במהות של השאלה.

<< דובר >> יואב קיש (הליכוד): << דובר >>

העברתי לך, ארבל. יש תשובה, יש פסיקה.

<< יור >> היו"ר איתן גינזבורג: << יור >>

אתה גם מפריע לי.

<< דובר >> ארבל אסטרחן: << דובר >>

אני אגיד את זה אחרת, אולי זה יהיה יותר ברור. אני חושבת שמותר לסיעה
להמתין עם הפנייה לוועדת הכנסת, ולא לבקש להחיל את הסנקציות הקשות על חבר
הכנסת, ובלבד שהוא ממשיך לעשות מעשה פרישה. זאת אומרת, אם היא לא פונה, ואז
פתאום חבר הכנסת מתיישר וחוזר לנהוג איתה, היא לא יכולה אחרי חודשיים או
שלושה להיזכר: רגע, אתה פעם פרשת. זה עונה?

<< דובר >> יריב לוין (הליכוד): << דובר >>

אני שאלתי שאלה פשוטה.

<< יור >> היו"ר איתן גינזבורג: << יור >>

זו הייתה תשובתה.

<< דובר >> משה טור פז (יש עתיד): << דובר >>

תודה רבה. זה ענה יפה מאוד.

<< דובר >> יריב לוין (הליכוד): << דובר >>

היא לא עונה לשאלה שלי.

<< יור >> היו"ר איתן גינזבורג: << יור >>

תודה.

<< דובר >> יואב קיש (הליכוד): << דובר >>

היושב-ראש, יש פסיקה. אנחנו יכולים להעביר את הפסיקה.

<< יור >> היו"ר איתן גינזבורג: << יור >>

חברי הכנסת, סליחה.

<< דובר >> ארבל אסטרחן: << דובר >>

- - - 45 ימים זה ההתפטרות - - -

<< קריאה >> קריאות: << קריאה >>

- - -

<< דובר >> יריב לוין (הליכוד): << דובר >>

החוק אומר מה זה בסמוך. תענו לי על השאלה הפשוטה הזאת.

<< יור >> היו"ר איתן גינזבורג: << יור >>

חבר הכנסת, כמו שאני מבין את זה, בסוף ההכרעה היא הכרעה של חברי הכנסת.

<< דובר_המשך >> יריב לוין (הליכוד): << דובר_המשך >>

לא, אבל אתה לא - - -

<< יור >> היו"ר איתן גינזבורג: << יור >>

אתה חושב שלא, אני חושב שכן.

<< דובר >> יריב לוין (הליכוד): << דובר >>

אני לא אומר שההכרעה היא לא של חברי כנסת.

<< יור >> היו"ר איתן גינזבורג: << יור >>

אני חושב שגם משפטית הדבר הזה נתון להכרעת חברי הכנסת, מכיוון שהדבר לא
מובהר בחוק, זה הכול.

<< דובר_המשך >> יריב לוין (הליכוד): << דובר_המשך >>

מאה אחוז, אבל זה לא העניין. אני לא בורח מכוח ההכרעה שלך, אני רק שואל.

<< יור >> היו"ר איתן גינזבורג: << יור >>

יש לך עוד נקודה?

<< דובר >> יריב לוין (הליכוד): << דובר >>

אני רוצה ייעוץ משפטי - - -

<< יור >> היו"ר איתן גינזבורג: << יור >>

הייעוץ המשפטי נתן את תשובתו, גם אם לא קיבלת תשובה. תודה רבה.

<< דובר_המשך >> יריב לוין (הליכוד): << דובר_המשך >>

לא, היא לא ענתה לשאלה.

<< יור >> היו"ר איתן גינזבורג: << יור >>

היא ענתה לשאלה – לא מוצאת חן בעיניך.

<< דובר_המשך >> יריב לוין (הליכוד): << דובר_המשך >>

לא, היא לא ענתה לשאלה, ואתה יודע שהיא לא ענתה לשאלה.

<< יור >> היו"ר איתן גינזבורג: << יור >>

אני לא מסכים איתך.

<< דובר_המשך >> יריב לוין (הליכוד): << דובר_המשך >>

כי השאלה היא מאוד פשוטה.

<< יור >> היו"ר איתן גינזבורג: << יור >>

אני לא מסכים איתך.

<< דובר >> משה טור פז (יש עתיד): << דובר >>

איתן, אפשר לעבור להצבעה? אני חושב שקיבלנו תשובה.

<< דובר >> יריב לוין (הליכוד): << דובר >>

מה זה בסמוך? שבועיים, חודש או שנה? זו השאלה.

<< יור >> היו"ר איתן גינזבורג: << יור >>

התשובה היא שאין פה תשובה אחת.

<< דובר >> יואב קיש (הליכוד): << דובר >>

גומרים – הולכים, אה, קינלי? באת לכאן עם תשובה מהתחלה. גומרים – הולכים,
הכול פוליטי.

<< יור >> היו"ר איתן גינזבורג: << יור >>

באמת גומרים – הולכים.

<< דובר >> משה טור פז (יש עתיד): << דובר >>

תאמין לי, אני יכול לפתוח אוהל סיירים, יואב.

<< יור >> היו"ר איתן גינזבורג: << יור >>

כן, בבקשה, נקודה אחרונה.

<< דובר >> ארבל אסטרחן: << דובר >>

מותר לסיעה להחליט שהיא מקווה שהדברים יסתדרו - - -

<< דובר >> יריב לוין (הליכוד): << דובר >>

מותר לה הכול, אבל זה לא מה ששאלתי. הכול מותר.

<< יור >> היו"ר איתן גינזבורג: << יור >>

טוב, יריב לוין, די. יש גם סוף למקום שבו – זהו.

<< דובר >> ארבל אסטרחן: << דובר >>

עכשיו ככה, היו כמה טענות פה שעלו במהלך הדיון על ידי עו"ד בוסי. הייתה
טענה שהשר כהנא לא יכול לייצג, ואסור להקשיב למה שהוא אומר. טוב, אני אמרתי
גם בהתחלה, הדברים האלה, אנחנו לא רואים בעיה - - -

<< דובר >> גיא בוסי: << דובר >>

אפשר לנמק למה?

<< דובר >> ארבל אסטרחן: << דובר >>

הוא נבחר בימינה, הוא שר מטעם ימינה.

<< דובר >> גיא בוסי: << דובר >>

הוא לא חבר כנסת. הוא לא יכול להיכנס לבית הזה, כשהחוק אומר - - -

<< יור >> היו"ר איתן גינזבורג: << יור >>

סליחה רגע. היא באמצע. סליחה רגע, חברים, היא באמצע תשובה. איש לא יפריע
לה, לא חברי כנסת ולא עורכי דין.

<< דובר >> גיא בוסי: << דובר >>

לייצג.

<< יור >> היו"ר איתן גינזבורג: << יור >>

כן, ארבל, נא לסיים את דברייך.

<< דובר >> ארבל אסטרחן: << דובר >>

נכון שבעבר לא היו לנו סיטואציות כאלה, אבל גם לא היה לנו חוק נורבגי.

<< דובר >> גיא בוסי: << דובר >>

אז למה החוק אומר שרק הוא יכול להגיע - - -

<< יור >> היו"ר איתן גינזבורג: << יור >>

אני מבקש לא להפריע, לא מעורכי דין ולא מחברי כנסת.

<< דובר >> גיא בוסי: << דובר >>

אבל זה טיעון משפטי, אדוני.

<< יור >> היו"ר איתן גינזבורג: << יור >>

ארבל, סליחה, תשלימי את דברייך בלי שאיש יפריע לך.

<< דובר >> ארבל אסטרחן: << דובר >>

לחבר הכנסת שיקלי יש זכות להיות מיוצג על ידי עורך דין. לאף אחד אחר אין
זכות כזאת.

<< דובר >> מיכל וולדיגר (הציונות הדתית): << דובר >>

- - - חבר כנסת אחר.

<< דובר >> ארבל אסטרחן: << דובר >>

הם רשאים להיות, הם יכולים לבקש להיות.

<< דובר >> גיא בוסי: << דובר >>

אבל אין לה רשות אלא רק מה שהיא נותנת ספציפית. אי-אפשר - - -

<< יור >> היו"ר איתן גינזבורג: << יור >>

תודה. תודה רבה.

<< דובר >> מיכל וולדיגר (הציונות הדתית): << דובר >>

עורך דין או חבר כנסת אחר. כלומר, גם חברי כנסת יכולים לדבר בוועדה הזאת.

<< יור >> היו"ר איתן גינזבורג: << יור >>

ארבל, עוד נקודה?

<< דובר >> מיכל וולדיגר (הציונות הדתית): << דובר >>

שימו לב לכתוב: עורך דין או חבר כנסת.

<< דובר >> ארבל אסטרחן: << דובר >>

לגבי האם הח"כים שנכנסו לפי החוק הנורבגי יכולים להצביע? – נטען פה שחברת
הכנסת פינטו לא יכולה להצביע בגלל שהיא ח"כית נורבגית מה שנקרא.

<< דובר >> גיא בוסי: << דובר >>

לא, שהיא נורבגית של חבר הכנסת כהנא, שהוא אחראי לפרנסה שלה. אני מבקש
שתדייקי.

<< יור >> היו"ר איתן גינזבורג: << יור >>

לא, סליחה, אני מבקש לא הפריע.

<< דובר >> גיא בוסי: << דובר >>

- - - מדויק.

<< יור >> היו"ר איתן גינזבורג: << יור >>

אני מבקש לא להפריע. עם כמות הדיוקים וכמות הפעמים שאתה לא דייקת בדברים
שאני אמרתי, אני לא צריך עכשיו - - -

<< דובר >> יואב קיש (הליכוד): << דובר >>

היושב-ראש, יש פסיקה של 45 יום לדחוף. חבל שאת לא מתייחסת לזה.

<< יור >> היו"ר איתן גינזבורג: << יור >>

סליחה רגע.

<< דובר >> יואב קיש (הליכוד): << דובר >>

בסמוך.

<< דובר >> רם שפע (העבודה): << דובר >>

- - - אפילו בזה אתה לא עומד.

<< יור >> היו"ר איתן גינזבורג: << יור >>

רם שפע, לא להפריע לארבל.

<< דובר >> ארבל אסטרחן: << דובר >>

45 ימים הם לגבי ההתפטרות - - -

<< יור >> היו"ר איתן גינזבורג: << יור >>

אני מבקש מכם לא להגיב לדברים שנאמרו. תאמרי את דברייך כפי שתכננת לומר.

<< דובר >> ארבל אסטרחן: << דובר >>

אני לא אגיב. לגבי ח"כ נורבגי – קודם כול אין ח"כ נורבגי של מישהו, כי כל
אחד מהסיעה שהתפטר, האחרון שנכנס יוצא. אבל צריך לומר שבימים האחרונים
אנחנו דווקא נשאלנו כל יום בערך, האם ח"כ נורבגי יכול להיות שותף להתפלגות
מסיעה? ושם דווקא מי ששאל אותנו חשב שח"כ נורבגי יכול לעשות הכול.

<< דובר >> יצחק פינדרוס (יהדות התורה): << דובר >>

במסגרת המשא-ומתן של ימינה - - -

<< דובר >> ארבל אסטרחן: << דובר >>

והתשובה שלנו הייתה חיובית: ח"כ נורבגי הוא ח"כ לכל דבר ועניין. המחשבה
שהוא לא יכול להצביע - - -

<< דובר >> יואב קיש (הליכוד): << דובר >>

כמו שמתן כהנא הוא לא ח"כ.

<< יור >> היו"ר איתן גינזבורג: << יור >>

כן, סליחה.

<< דובר >> ארבל אסטרחן: << דובר >>

נכון, הוא לא ח"כ. אבל היא ח"כית לכל דבר ועניין, ולכן ברור שאין משהו
שיכול למנוע את ההצבעה. כנ"ל זה שנאמר פה על שני ח"כים, חבר הכנסת
טופורובסקי וגם חברת הכנסת פינטו, שהתבטאו התבטאויות פוליטיות בעניינו של
חבר הכנסת שיקלי. התבטאויות פוליטיות זה לב הפעילות של חבר הכנסת - - -

<< דובר >> גיא בוסי: << דובר >>

הם לא התבטאו, היא כינתה אותו "וירוס", והוא אמר שצריך להפריש אותו. זו לא
אמירה פוליטית, זה בתוך הדיון.

<< יור >> היו"ר איתן גינזבורג: << יור >>

סליחה, עו"ד בוסי. עו"ד בוסי, אני אוציא אותך.

<< דובר >> גיא בוסי: << דובר >>

ומה עם העובדה שבמהלך הדיון - - -

<< יור >> היו"ר איתן גינזבורג: << יור >>

עו"ד בוסי, די.

<< דובר_המשך >> גיא בוסי: << דובר_המשך >>

הוא יצא החוצה. זה מקובל עלייך? זה מקובל עלייך?

<< יור >> היו"ר איתן גינזבורג: << יור >>

עו"ד בוסי, אתה פשוט מתנהג בצורה לא ראויה.

<< דובר >> ארבל אסטרחן: << דובר >>

הוא יצא.

<< דובר >> גיא בוסי: << דובר >>

במהלך הדיון - - -

<< דובר >> יואב קיש (הליכוד): << דובר >>

- - -

<< יור >> היו"ר איתן גינזבורג: << יור >>

עו"ד בוסי, אתה מפריע.

<< דובר >> גיא בוסי: << דובר >>

הוא אמר את זה פעמיים.

<< יור >> היו"ר איתן גינזבורג: << יור >>

עו"ד בוסי, אתה מפריע. אתה מפריע.

<< דובר_המשך >> גיא בוסי: << דובר_המשך >>

כי אתה לא נותן את זכות הטיעון.

<< יור >> היו"ר איתן גינזבורג: << יור >>

אתה מפריע כל הזמן.

<< דובר_המשך >> גיא בוסי: << דובר_המשך >>

אתה לא נותן את זכות הטיעון.

<< יור >> היו"ר איתן גינזבורג: << יור >>

אתה מפריע.

<< דובר_המשך >> גיא בוסי: << דובר_המשך >>

נכון, כי אתה לא נותן את זכות הטיעון.

<< יור >> היו"ר איתן גינזבורג: << יור >>

אתה מפריע.

<< דובר_המשך >> גיא בוסי: << דובר_המשך >>

מדהים. היא מכנה אותו "וירוס" – אדוני מאשר את זה. אני מזכיר את - - - של
דרעי.

<< יור >> היו"ר איתן גינזבורג: << יור >>

אתה מפריע ולא מפסיק להפריע, ולא מכבד את המקום הזה. פשוט לא מכבד לא את
הוועדה הזאת ולא את הכנסת.

<< דובר_המשך >> ארבל אסטרחן: << דובר_המשך >>

לא נשללת זכות הצבעה בוועדה מחבר בגלל דברים פוליטיים שהוא אמר. נטענה פה
טענה לגבי מרב מיכאלי בכנסת ה-23, שניסו ללמוד ממנה – זה באמת מקרה לא
פשוט. צריך לזכור שבאותו מקרה הסיעה שלה או אף אדם אחר לא פנה לא לוועדת
הכנסת ולא לוועדת הבחירות בבקשה להכריז עליה כפורשת. אני לא יודעת מה היה
מוחלט אם הייתה פנייה כזאת, ולכן אנחנו לא יכולים ללמוד מזה, לא היה שום
דיון בעניין.

נטען שלא הודיעו לכל חברי הכנסת על המועד.

<< דובר >> יואב קיש (הליכוד): << דובר >>

לא, אמרו שזה בפגרה.

<< דובר >> ארבל אסטרחן: << דובר >>

לא, היו שני דברים, היה פגרה והיה שלא נמסר. אז זה שלא נמסר לכל חברי הכנסת
– טוב, אפשר מהנוכחות פה היה להבהיר. פשוט אני רוצה להגיד את זה, כי מישהו
יראה את זה בפרוטוקול ויחשוב שזה נכון. כמובן שנמסרה הודעה בדרך הרגילה שבה
היא נמסרת ומפורסמת, ההודעה על ישיבות ועדת הכנסת, כמו כל הישיבות.

<< דובר >> אבי מעוז (הציונות הדתית): << דובר >>

איזו הודעה?

<< דובר >> ארבל אסטרחן: << דובר >>

ואפשר היה גם מהנוכחות הרבה פה ללמוד שחברי הכנסת ידעו על הדיון.

<< דובר >> גיא בוסי: << דובר >>

מה עם אורך הדיון בפגרה?

<< יור >> היו"ר איתן גינזבורג: << יור >>

סליחה.

<< דובר >> ארבל אסטרחן: << דובר >>

לגבי הפגרה, ועדות הכנסת ישבו כבר בפגרה הזאת, אני הסתכלתי באתר הכנסת, היו
מאות ישיבות. אין הגבלה על הנושאים שאפשר לדון בהם בפגרה.

<< דובר >> גיא בוסי: << דובר >>

ועל הזמן?

<< דובר >> ארבל אסטרחן: << דובר >>

הדיון הזה, מעבר לזה שהוא דיון מיוחד, מאחר שיש חובת נוכחות, רצו לאפשר
לחברי הכנסת להיות נוכחים ולהצביע, והודיעו מראש לחברי הכנסת שהוא יהיה
ארוך. והדבר הזה הוא גם באישור יו"ר הכנסת.

<< דובר >> גיא בוסי: << דובר >>

זאת אומרת, אישור יו"ר הכנסת בניגוד לתקנון הכנסת?

<< דובר >> ארבל אסטרחן: << דובר >>

הוא לא בניגוד לתקנון.

<< דובר >> גיא בוסי: << דובר >>

התקנון אומר זמן - - -

<< יור >> היו"ר איתן גינזבורג: << יור >>

לא, תן לה להשלים.

<< דובר >> ארבל אסטרחן: << דובר >>

סעיף 112(א) לתקנון מסמיך את ועדת הכנסת לקבוע כללים לגבי ישיבות בפגרה,
ושם היא קבעה שהישיבות יהיו באורך מקובל. סעיף 112(ב) לתקנון מאפשר ליו"ר
הכנסת, במקרים מיוחדים, לקבוע כללים אחרים. יו"ר הכנסת אכן קבע שהישיבה - -
-

<< דובר >> גיא בוסי: << דובר >>

איפה זה? זה בכתב? יש החלטה כזאת?

<< דובר >> ארבל אסטרחן: << דובר >>

כן, הוא כתב מכתב לוועדת הכנסת.

<< דובר >> גיא בוסי: << דובר >>

ואיפה הנימוקים?

<< דובר >> ארבל אסטרחן: << דובר >>

לפני שהיא הודיעה לחברי הכנסת שהישיבה יכולה להתמשך.

מה שנאמר כאן, שאיל ינון אמר שהצבעה על חוק התקציב כמוה כהצבעה אחת, כולל
הקריאה הראשונה – אז אני רוצה להגיד את הדברים במדויק: בדיון בכנסת ה-20
בעניינה של חברת הכנסת לוי אבקסיס, הבקשה של סיעתה פירטה 177 הצבעות שהיא
הצביעה נגד עמדת הסיעה.

ואז אמר איל ינון: "בדיקה של פירוט ההצבעות מעלה שרבות מהן עוסקות באותו
נושא. כך למשל, מתוך 177 הצבעות, 79 הן בקריאה שנייה ושלישית על הצעות חוק
התקציב וההסדרים, ו-51 - - - הן על הצעת חוק הפיקוח על שירותים פיננסיים
בקריאה שנייה. אך גם אם מדובר בכמה עשרות הצבעות ולא 177, אני סבור כי אם
חברי הוועדה ימצאו לנכון לקבל את בקשת - - - ישראל ביתנו הדבר יעמוד במבחן
משפטי".

אז זה נכון שהוא התייחס – זה לא ספציפית חוק התקציב, הוא אמר: לוקחים חוק
אחד ורואים אותו כהמון הצבעות, בעצם - - -

<< דובר >> גיא בוסי: << דובר >>

אז עשית את הדיאטה הזאת, כמה הצבעות יש לנו? אין 700 ומשהו?

<< דובר >> ארבל אסטרחן: << דובר >>

נכון.

<< דובר >> גיא בוסי: << דובר >>

אז אפשר בבקשה לתקן? כיצד אני עונה על כתב פרישה שאיננו מדויק? אפשר לתקן
אותו?

<< דובר >> ארבל אסטרחן: << דובר >>

הוא מדויק מאוד. פשוט מונחת בפניכם - - -

<< דובר >> גיא בוסי: << דובר >>

אז את מסכימה שמדובר ב-700 ומשהו הצבעות למרות העמדה של היועץ המשפטי?

<< יור >> היו"ר איתן גינזבורג: << יור >>

כן, בבקשה, ארבל. נא להשלים את הדברים.

<< דובר >> מיכל וולדיגר (הציונות הדתית): << דובר >>

בכמה הצבעות עסקינן אם כך?

<< דובר >> ארבל אסטרחן: << דובר >>

דבר אחרון, אני חייבת להגיד מילה, ברשותך, לחבר הכנסת אמסלם, למרות שהוא
יצא ולא נמצא כאן. רציתי לומר את זה כשהוא נמצא, אבל אני מקווה שהפרוטוקול
יגיע אליו. הוא קרא לי "אבן הנגף של הדיון", "מועלת בתפקיד", הוא חוזר שוב
ושוב על איזו המצאה שאני משוריינת ביש עתיד או בכחול לבן או לא יודעת איפה.

<< דובר >> יואב קיש (הליכוד): << דובר >>

לא, הוא לא דיבר על זה עלייך.

<< דובר >> ארבל אסטרחן: << דובר >>

הוא אמר כמה פעמים בדיון הזה.

<< דובר >> יואב קיש (הליכוד): << דובר >>

משוריינת?

<< דובר >> ארבל אסטרחן: << דובר >>

כן.

<< דובר >> יואב קיש (הליכוד): << דובר >>

אז לא שמעתי.

<< דובר_המשך >> ארבל אסטרחן: << דובר_המשך >>

בהתחלה הוא אמר לאיתן ששריינו אותי, אחר כך ביש עתיד. לא יודעת. טוב, אבל
זה לא משנה, כי זו גם לא הפעם הראשונה בכנסת הנוכחית שהוא רואה אותי כמקור
הצרות בעולם, בכל מיני הקשרים. אני לא יודעת למה זכיתי בכבוד הזה. אני
חייבת לומר, שבעבר אני עבדתי איתו מצוין כשהוא היה יו"ר קואליציה ושר מקשר.
הוא, והרבה פעמים העוזרים שלו, היו מתייעצים איתי בענייני כנסת, בענייני
הצבעות ותקנון. גם כשהוא היה יו"ר ועדת הפנים אני סייעתי לו בהצעת חוק שהוא
קידם ויזם בעניין של מימון פריימריז, והיה נראה שהעמדה שלי מקובלת עליו.

<< דובר >> זאב בנימין בגין (תקווה חדשה): << דובר >>

אז למה התקלקלת כל כך?

<< דובר >> ארבל אסטרחן: << דובר >>

אני לא כל כך יודעת למה הפכתי לפרסונה נון גרטה. אני רוצה לחשוב שזה לא
נועד לאיים, או להפחיד אותי, או לגרום לי לשנות את הדעה שלי. זה בכל מקרה
לא יקרה.

<< דובר >> יצחק פינדרוס (יהדות התורה): << דובר >>

מהיכרותי איתך, את מקולקלת.

<< דובר >> ארבל אסטרחן: << דובר >>

בסדר, אני לא רוצה - - -

<< יור >> היו"ר איתן גינזבורג: << יור >>

כן, נא להשלים את הדברים.

<< דובר >> משה טור פז (יש עתיד): << דובר >>

לא צריך דברור.

<< דובר >> אבי מעוז (הציונות הדתית): << דובר >>

ארבל, אני חושב שכמו שמזכיר הכנסת נמצא פה, גם היה ראוי שהיועצת המשפטית של
הכנסת תשתתף בדיון כזה חשוב.

<< יור >> היו"ר איתן גינזבורג: << יור >>

תודה. תודה רבה.

<< דובר >> יריב לוין (הליכוד): << דובר >>

היושב-ראש, אני מבקש עוד הערה אחת.

<< יור >> היו"ר איתן גינזבורג: << יור >>

אחרונה.

<< דובר >> יואב קיש (הליכוד): << דובר >>

רגע, היא לא ענתה הנושא של הצבעה במליאה. את אמרת שתתייחסי.

<< יור >> היו"ר איתן גינזבורג: << יור >>

סליחה, חבר הכנסת קיש.

<< דובר >> יואב קיש (הליכוד): << דובר >>

אני הצעתי שבמקום שתהיה הצבעה בוועדה, שאינה מייצגת את יחסי הכוחות, שתהיה
הצבעה במליאה.

<< דובר >> ארבל אסטרחן: << דובר >>

זה לא לפי חוק. זה ממש - - -

<< יור >> היו"ר איתן גינזבורג: << יור >>

כן, חבר הכנסת לוין, משפט אחרון ואני רוצה לסכם.

<< דובר >> יואב קיש (הליכוד): << דובר >>

אבל זה אפשרי לעשות את זה?

<< דובר >> ארבל אסטרחן: << דובר >>

לא.

<< דובר >> יצחק פינדרוס (יהדות התורה): << דובר >>

אבל הוועדה היא גם לא על פי החוק.

<< יור >> היו"ר איתן גינזבורג: << יור >>

חבר הכנסת פינדרוס. בבקשה, חבר הכנסת יריב לוין, משפט אחד ואני רוצה לסכם.

<< דובר >> יריב לוין (הליכוד): << דובר >>

אני רציתי באמת קודם לדעת, ואני חושב, שוב, שזו שאלה מהותית, כי שאלת
השיהוי היא שאלה קריטית כאן, מה נחשב למועד פרישה? ומסתבר, לפחות לפי החומר
שקיבלתי, שבבג"ץ 1759/06, מפלגת העבודה נגד יו"ר ועדת הבחירות המרכזית
ואחרים, נאמרו הדברים הבאים והם מאוד ברורים: "האם התפטרות 45 יום לאחר
הפרישה הינה התפטרות בסמוך לאחר הפרישה? אין מדובר בתקופה קצרה. אולם
מקובלים עלינו נימוקי יושבת-ראש ועדת הבחירות המרכזית לעניין זה. בהתחשב
בכך - - -"

<< דובר >> השר לשירותי דת מתן כהנא: << דובר >>

זה נושא אחר לגמרי.

<< דובר >> יריב לוין (הליכוד): << דובר >>

לא, תקשיבו רגע.

<< דובר >> גיא בוסי: << דובר >>

הפרשנות ל"סמוך".

<< יור >> היו"ר איתן גינזבורג: << יור >>

חברים, תנו לו לדבר. תנו לו לדבר.

<< דובר >> יריב לוין (הליכוד): << דובר >>

זה, אגב, בדיוק באותו סוג של עניין: האם האנשים הם פורשים או לא? "בהתחשב
בכך שמדובר היה בתקופת בחירות, וכי במהלך 45 ימים אלה לא התקיימו דיונים או
הצבעות בעלות חשיבות רבה, ולא נטען בפנינו כי המשיבים הצביעו בכנסת בניגוד
לעמדת הסיעה ממנה פרשו, יש לראות במשיבים - - - כמי שהתפטרו מכהונתם בסמוך
לאחר פרישתם".

עכשיו, אמר לנו השר כהנא בצורה ברורה, שמבחינתו הפרישה התגבשה כאשר חבר
הכנסת שיקלי הצביע נגד הקמת הממשלה, ולאחר מכן ביתר שאת כאשר הצביע נגד
התקציב. אלה היו שני האירועים המז'וריים הדרמטיים.

<< דובר >> השר לשירותי דת מתן כהנא: << דובר >>

וציינתי את ההצבעה האחרונה - - -

<< דובר >> יצחק פינדרוס (יהדות התורה): << דובר >>

איזה הצבעה?

<< יור >> היו"ר איתן גינזבורג: << יור >>

די, חברים.

<< דובר >> רם שפע (העבודה): << דובר >>

אני יכול להסביר לך את כל ההצבעות.

<< דובר >> יצחק פינדרוס (יהדות התורה): << דובר >>

לא, הצבעה דרמטית.

<< דובר >> רם שפע (העבודה): << דובר >>

- - - אי-אמון.

<< יור >> היו"ר איתן גינזבורג: << יור >>

לא, פינדרוס, שפע, די. יריב לוין ביקש משפט אחרון. די.

<< דובר >> רם שפע (העבודה): << דובר >>

בפברואר.

<< דובר >> יצחק פינדרוס (יהדות התורה): << דובר >>

בפברואר - - -

<< דובר >> רם שפע (העבודה): << דובר >>

מאז היו עוד - - -

<< יור >> היו"ר איתן גינזבורג: << יור >>

די. חברים, תנו ליריב להשלים. יריב, אנא, קצר, אם אפשר.

<< דובר >> יריב לוין (הליכוד): << דובר >>

שני משפטים ואני מסיים.

הווי אומר, שגם לשיטתו של השר כהנא, הפרישה התגבשה כבר לפני חודשים רבים.

<< דובר >> יצחק פינדרוס (יהדות התורה): << דובר >>

- - - לזה. אתה יודע שזה לא נכון.

<< יור >> היו"ר איתן גינזבורג: << יור >>

די, פינדרוס.

<< דובר >> אבי מעוז (הציונות הדתית): << דובר >>

ארבעה חודשים.

<< דובר >> יצחק פינדרוס (יהדות התורה): << דובר >>

אתה יודע - - -

<< יור >> היו"ר איתן גינזבורג: << יור >>

פינדרוס, אתה מפריע ליריב.

<< דובר >> יריב לוין (הליכוד): << דובר >>

לשיטתו של חבר הכנסת כהנא, הפרישה התגבשה כבר לפני כמה חודשים. הוא גם הודה
כאן, שלמרות המצב הזה הייתה לו איזושהי תקווה שאולי הוא יגיע להסדרים עם
חבר הכנסת שיקלי, ולכן לא התבקשה ההכרזה על פרישה בפועל. ומאחר שבתקופה
הזאת, כפי שהוא עצמו אמר גם עכשיו, עוד היו הצבעות במליאה, וחבר הכנסת
שיקלי גם לשיטתו הצביע בחלקן כנגד העמדה, הרי ברור שהמועד שבו התגבשה
הפרישה, והמועד הסמוך שבו הדברים קרו, הם הרבה פחות מ-45 יום אפילו מאז
ההצבעה על התקציב. הם בשום דרך בעולם לא יכולים להיות עכשיו. אני אומר לך,
אדוני היושב-ראש - - -

<< דובר >> אבי מעוז (הציונות הדתית): << דובר >>

אבל מה לעשות שעידית פרשה רק עכשיו.

<< דובר >> יריב לוין (הליכוד): << דובר >>

- - - ארבל, למה את לא אומרת את הדברים האלה, הכול-כך פשוטים?

<< דובר >> רם שפע (העבודה): << דובר >>

אדוני היושב-ראש, אם הוא קיבל, גם אני אשמח.

<< יור >> היו"ר איתן גינזבורג: << יור >>

תודה רבה, יריב. כן, רם, משפט אחרון וזהו.

<< דובר >> רם שפע (העבודה): << דובר >>

אני קטונתי מלהתפלפל משפטית עם חבר הכנסת לוין, אבל בכל זאת יש פה שני
דיוקים שבעיניי שווה להזכיר אותם. האחד, למרות שהמקרה שציינת שונה לחלוטין
מהמקרה הזה, אפילו במקרה הזה, ואפרופו הסיפור שלנו פה, של שיקלי, של
הצטברות המקרים של הצבעות כנגד הקואליציה, הפנייה לוועדת הכנסת קרתה אפילו
פחות מ-30 יום מאז הצבעתו האחרונה כנגד הקואליציה, שלא נדבר על כל עשרות
ההצבעות מהחודשים האחרונים.

<< דובר >> אבי מעוז (הציונות הדתית): << דובר >>

קרתה ביום שעידית פרשה.

<< דובר >> יואב קיש (הליכוד): << דובר >>

זה לא קשור.

<< יור >> היו"ר איתן גינזבורג: << יור >>

אני מבקש לא להפריע.

<< דובר >> יריב לוין (הליכוד): << דובר >>

- - - להפך. העובדה שחיכיתם כל כך הרבה לפי פסק הדין הזה, מקצרת אפילו את
ה-45 יום.

<< דובר >> רם שפע (העבודה): << דובר >>

להפך. ועכשיו, דבר שני שנראה לי - - -

<< יור >> היו"ר איתן גינזבורג: << יור >>

חברי הכנסת. משפט אחרון, רם.

<< דובר >> יריב לוין (הליכוד): << דובר >>

ארבל, אני מבקש - - - משפטית אמיתית.

<< דובר >> רם שפע (העבודה): << דובר >>

זה היה ממש תשובה משפטית.

<< דובר >> יריב לוין (הליכוד): << דובר >>

לפי פסיקה שהיית צריכה להביא בפנינו, לא אני צריך - - -

<< דובר >> רם שפע (העבודה): << דובר >>

יריב, אנחנו כיבדנו אותך, נתנו לך לדבר. עכשיו אני מתייחס, כי אתה התייחסת.

<< דובר >> אבי מעוז (הציונות הדתית): << דובר >>

מה לעשות, עידית פרשה רק לאחרונה.

<< דובר >> רם שפע (העבודה): << דובר >>

משפט אחרון, נראה לי שגם את זה צריך להגיד: למרות שכולם מבינים ששרים
נוכחים פה במשכן, והטיעון הזה הוא בעיניי מופרך, אבל גם צריך להגיד - - -

<< דובר >> יואב קיש (הליכוד): << דובר >>

לא מייצגים סיעה. הוא לא חבר כנסת של הסיעה.

<< דובר >> רם שפע (העבודה): << דובר >>

בתיקון 49 - - -

<< דובר >> יצחק פינדרוס (יהדות התורה): << דובר >>

- - - שאין סיעת ימינה.

<< יור >> היו"ר איתן גינזבורג: << יור >>

חברי הכנסת, די.

<< דובר >> רם שפע (העבודה): << דובר >>

היכולת להתאפק היא ממש דבר שאתה צריך לעבוד עליו.

<< דובר >> יצחק פינדרוס (יהדות התורה): << דובר >>

לא, אין לי עניין.

<< דובר_המשך >> רם שפע (העבודה): << דובר_המשך >>

תהיה סבלני.

<< דובר >> יצחק פינדרוס (יהדות התורה): << דובר >>

אין לי עניין. אם אני אהיה מחונך ואני אראה כמוהו – לא רוצה.

<< יור >> היו"ר איתן גינזבורג: << יור >>

כן, חבר הכנסת פינדרוס.

<< דובר >> רם שפע (העבודה): << דובר >>

ארבע מילים.

<< דובר >> יצחק פינדרוס (יהדות התורה): << דובר >>

אין לי עניין.

<< יור >> היו"ר איתן גינזבורג: << יור >>

חברי הכנסת, אנחנו לקראת סיום.

<< דובר >> יואב קיש (הליכוד): << דובר >>

אתה לא עשית את זה אף פעם. אתה צדיק, לא הפרעת.

<< יור >> היו"ר איתן גינזבורג: << יור >>

חבר הכנסת קיש, די.

<< דובר >> רם שפע (העבודה): << דובר >>

דיברתי הרבה היום - - -

<< יור >> היו"ר איתן גינזבורג: << יור >>

חבר הכנסת שפע, משפט אחרון.

<< דובר >> רם שפע (העבודה): << דובר >>

משפט אחרון. רק את זה צריך להגיד, בתיקון מס' 49, שממש היה ב-2020: "שר או
סגן שר שאינם חברי הכנסת, דינם לכל דבר הנוגע לכנסת כדין שר או סגן שר שהם
חברי הכנסת, אולם לא תהא להם זכות הצבעה". תודה רבה.

<< יור >> היו"ר איתן גינזבורג: << יור >>

תודה. חברי הכנסת, אני מבקש לסכם את הדיון, ואנחנו נעבור להצבעה. תראו, אני
גם רוצה להביע את דעתי, נראה לי שזה גם ראוי שאני אומר את דעתי כחבר
הוועדה. כמו שאמרתי בהתחלה, אני באמת חושב שמדובר בהחלטה כבדה, ואני לא מקל
בה ראש בכלל. זוהי עמדתי. זו באמת סוגיה לא פשוטה, כי באמת קיים פה איזה
מתח, מתח מובנה כמעט, שבין האידיאולוגיה אישית, אפילו מימוש עצמי כחבר כנסת
בעל עמדה ותפיסות עולם ופעילות פרלמנטרית, לבין, אם תרצו, כמעט זכות הסיעה
בכנסת, הפעילות שלה, והיכולת שלה לפעול כסיעה, כגוף פרלמנטרי בתוך הכנסת,
להוביל קו ולהוביל התנהלות. אלה גם דברים שנאמרו בזמנו בישיבה שהתקיימה
בנושא של חברת הכנסת לוי אבקסיס, והם נכונים גם היום, כך אני מתרשם.

בסופו של יום ההתנהלות שלנו כחברי כנסת בתוך המשכן היא התנהלות אישית, אבל
היא ברובה סיעתית. המכסה החקיקתית היא סיעתית, מכסת הדיבור היא סיעתית,
החברות בוועדות היא סיעתית. כל הפעילויות שלנו קשורות בטבור לסיעה, ועל כן
הסיעה – אנחנו פועלים מטעמה. אנחנו פועלים כשליחים של הסיעה, הגם שיש לנו
לעתים גם עמדות שונות, שיכולות להיות שונות לעיתים מעמדת הסיעה. והיו פה
כמה דוגמאות שונות לאורך כל השנים, ככל שהדברים הוצגו.

אני חושב שבסופו של יום הדרישה של הסיעה לדרוש פרישה היא לגיטימית במקרה
שהיא התרשמה, כסיעה, כאורגן פנימי בתוך עצמו, בלי קשר לקואליציה עכשיו ובלי
קשר לפעילות של חבר הכנסת. בסוף יש פה גם פעילות פנים סיעתית, והדברים
מתנהלים שם בתוך הבית הזה, בתוך האורגן הזה. ואם היא התרשמה שבצבר הפעולות
השונות שהיו לאורך תקופה מסוימת של הצבעות, השתתפויות בישיבות סיעה, הצהרות
שונות, הזדהות איתה, התבטאויות כאלה ואחרות, לאורך זמן, נדמה לי, כפי שאני
התרשמתי, על פי העובדות גם שהונחו בפנינו, גם על ידי ימינה וגם על ידי
הדברים שהביא שיקלי, וגם על פי ההתרשמות שלנו על פי העובדות שאנחנו ראינו
לאורך ההתנהלות השוטפת של פעילות הכנסת, אני מתרשם כי חבר הכנסת עמיחי
שיקלי הוציא את עצמו כמעט דה-פקטו לאורך כל התקופה מהסיעה שמכונה סיעת
ימינה באופן ההתנהלות, ועכשיו הסיעה מבקשת גם לקבוע את זה דה-יורה.

אני חושב שבסופו של יום, גם לגבי נושאים שבהם הדברים לא קבועים באופן מוחלט
בחוק ואין קביעות לגבי מועדים ספציפיים, יש לחברי הכנסת, וזו אולי גם
חובתם, לקבוע את הדברים האלה. ואנחנו יודעים, חברי הכנסת, כשאנחנו פועלים
כאן בכנסת מעבר לחוק, שבדרך כלל בית משפט מפרש אותו, והוא הולך לדברי הימים
של הכנסת, והוא הולך, כפי שניסו פה ללכת, למה אמרו במליאה ומה אמר חבר
הוועדה, בסוף כולם מתייחסים לנוסח החוק. לנוסח החוק, וגם למה שהצטבר כאן
בפעילות של הוועדה לאורך השנים, ואיך פעלה הוועדה ואיך היא התייחסה בכל
מיני מקרים שונים או דומים.

ואני חושב שההתגבשות של אותם נדבכים אחד על השני, באופן שבו הוועדה הזאת
פעלה והתייחסה למקרים שונים של טענות פרישה, וקראתי את הפרוטוקולים של כל
ארבעה דיוני הפרישה שהתקיימו כאן, שניים מהם הגיעו לכדי הצבעה, ולאור
ההחלטות של ועדות הכנסת הקודמות, אני מתרשם כי בהחלט אפשר לומר באופן
מוחלט, שהגם שחבר הכנסת שיקלי מזדהה עם תפיסות העולם של רשימת ימינה כפי
שהיא התמודדה בבחירות היא עדיין הזדהות מוחלטת אידאולוגית, בפעילות
הפרלמנטרית שלו, באופן שבו הוא מתנהל בתוך הכנסת, כחלק מסיעת ימינה
הפרלמנטרית, סיעת הכנסת, הוא הוציא את עצמו וגרם לעצמו להיות פורש מהסיעה.
והיום בקשתה של הסיעה נראית לי בקשה לגיטימית.

<< דובר >> יואב קיש (הליכוד): << דובר >>

כמה התפלפלויות להצדיק שקר.

<< יור >> היו"ר איתן גינזבורג: << יור >>

וכך אני מגבש את עמדתי בהקשר הזה.

אני מבקש ממנהלת הוועדה לקרוא את חברי הוועדה ביחס להצבעה.

<< דובר >> יצחק פינדרוס (יהדות התורה): << דובר >>

אני מבקש להודיע הודעה לפני ההצבעה.

<< יור >> היו"ר איתן גינזבורג: << יור >>

כן.

<< דובר >> יצחק פינדרוס (יהדות התורה): << דובר >>

מכיוון שהוועדה הזאת אינה מייצגת את הכנסת, ומכיוון שאני, כפי שאמרתי,
מרגיש שהדיון הזה הוא לא נכון – משתמשים במילה פרישה, אפשר היה להודיע
שמוציאים, מפלגים את הסיעה – מענישים חבר כנסת, ועושים את זה חד צדדי
בהחלטה קואליציונית, אני לא מתכוון להשתתף בהצבעה. תודה רבה.

<< יור >> היו"ר איתן גינזבורג: << יור >>

תודה. חבר הכנסת שיקלי, אני רק רוצה לומר, א' הדברים שאמרת – אני גם אמרתי
לך את זה באופן אישי – היו דברים אותנטיים לטעמי וכנים, והם מגיעים מתוך
פרספקטיבה אישית אמיתית, ואני האמנתי לכל דבר שאמרת. כמובן שאין פה איזה
עניין אישי כנגדך, אני חושב שכך פועלת הכנסת לאורך השנים. כך היא פעלה
בכנסת ה-20.

<< קריאה >> קריאות: << קריאה >>

זה לא אישי.

<< יור >> היו"ר איתן גינזבורג: << יור >>

כך היא פעלה בכנסת ה-20 במקרה של אורלי לוי אבקסיס, בדיוק במקרה מאוד מאוד
דומה.

<< דובר >> מיכל וולדיגר (הציונות הדתית): << דובר >>

כן, כן, זה לא אישי.

<< יור >> היו"ר איתן גינזבורג: << יור >>

ואני מתרשם שזוהי – וכך אני פועל, על פי צו מצפוני ועל פי איך שאני רואה את
הדברים, על פי העובדות שהוצגו לנו כאן.

<< דובר >> מיכל וולדיגר (הציונות הדתית): << דובר >>

לא אישי.

<< יור >> היו"ר איתן גינזבורג: << יור >>

אם כך, אני אעלה להצבעה את פניית יושב-ראש ימינה, ראש הממשלה נפתלי בנט,
להכריז על חבר הכנסת עמיחי שיקלי כעל פורש מסיעת ימינה, לפי סעיף 6א
לחוק-יסוד: הכנסת. בבקשה, מנהלת הוועדה.

<< דובר >> נועה בירן דדון: << דובר >>

אנחנו עוברים להצבעה שמית - - -

<< יור >> היו"ר איתן גינזבורג: << יור >>

מי שיכול להצביע זה רק מי שנכח בדיון. מנהלת הוועדה עשתה בדיקה מי נכח
למעלה מ-60%. אני רוצה, אגב, לפי שתתקיים ההצבעה, להודות לכל חברי הכנסת
שנכחו פה מכל סיעות הבית לאורך השעות הרבות והמרובות שקיימנו פה את הדיון.
אני חושב שהיה דיון ממצה, דיון ארוך, דיון משמעותי.

<< דובר >> יואב קיש (הליכוד): << דובר >>

רק שלבוסי לא נתנו להציג - - -

<< יור >> היו"ר איתן גינזבורג: << יור >>

אני ניסיתי כמיטב יכולתי לאפשר לכולם להציג את עמדותיהם בלוחות זמנים
ראויים, מקובלים, כפי שמקובל כאן בכנסת. וכפי שאמרתי בתחילת הדיון, בסוף
כמובן נתונה זכות הערעור על החלטת הוועדה, וזה כמובן נתון לכל מי שיחפוץ
בכך. בבקשה, מנהלת הוועדה.

<< דובר >> נועה בירן דדון: << דובר >>

אוקיי. חבר הכנסת משה טור פז במקום חברת הכנסת מירב בן ארי, מה הצבעתך?

<< דובר >> משה טור פז (יש עתיד): << דובר >>

אני מאשר.

<< יור >> היו"ר איתן גינזבורג: << יור >>

בעד?

<< דובר_המשך >> משה טור פז (יש עתיד): << דובר_המשך >>

בעד.

<< יור >> היו"ר איתן גינזבורג: << יור >>

בעד הפרישה או נגד הפרישה.

<< דובר >> מיכל וולדיגר (הציונות הדתית): << דובר >>

שיקלי, זה לא אישי.

<< דובר >> עמיחי שיקלי (ימינה): << דובר >>

איזה מתח.

<< דובר >> נועה בירן דדון: << דובר >>

חבר הכנסת בועז טופורובסקי.

<< דובר >> בועז טופורובסקי (יש עתיד): << דובר >>

בעד.

<< דובר >> נועה בירן דדון: << דובר >>

בעד. חבר הכנסת איתן גינזבורג.

<< יור >> היו"ר איתן גינזבורג: << יור >>

בעד.

<< דובר >> נועה בירן דדון: << דובר >>

בעד. חברת הכנסת שירלי פינטו במקום חבר הכנסת ניר אורבך.

<< דובר >> שירלי פינטו קדוש (ימינה): << דובר >>

(אומרת מילה בשפת הסימנים, להלן תרגומה: בעד.)

<< דובר >> נועה בירן דדון: << דובר >>

בעד.

<< דובר >> מיכל וולדיגר (הציונות הדתית): << דובר >>

שוב, זה לא אישי. לא וירוס.

<< דובר >> נועה בירן דדון: << דובר >>

חברת הכנסת עידית סילמן – אינה נוכחת. חבר הכנסת רם שפע.

<< דובר >> רם שפע (העבודה): << דובר >>

בעד.

<< דובר >> נועה בירן דדון: << דובר >>

בעד. חבר הכנסת יצחק פינדרוס – הודיע שהוא לא משתתף. חבר הכנסת יבגני סובה.

<< דובר >> יבגני סובה (ישראל ביתנו): << דובר >>

בעד.

<< דובר >> נועה בירן דדון: << דובר >>

בעד.

<< דובר >> יואב קיש (הליכוד): << דובר >>

פה אחד, הפה של טופורובסקי.

<< דובר >> נועה בירן דדון: << דובר >>

וחבר הכנסת בני בגין במקום חברת הכנסת שרן מרים השכל.

<< דובר >> זאב בנימין בגין (תקווה חדשה): << דובר >>

בעד.

<< דובר >> נועה בירן דדון: << דובר >>

בעד.

<< דובר >> מיכל וולדיגר (הציונות הדתית): << דובר >>

כמה מפתיע שכל הקואליציה בעד.

הצבעה

בעד – 7

נגד – אין

נמנעים – אין

אושרה.

<< יור >> היו"ר איתן גינזבורג: << יור >>

אם כך, שבעה חברים בעד, אין מתנגדים, אין נמנעים.

<< דובר >> מיכל וולדיגר (הציונות הדתית): << דובר >>

אין פה משמעת קואליציונית וזה לא אישי.

<< דובר >> יריב לוין (הליכוד): << דובר >>

- - -

<< יור >> היו"ר איתן גינזבורג: << יור >>

פה אחד הוחלט כי חבר הכנסת שיקלי הוכרז כפורש מסיעת ימינה.

<< דובר >> אבי מעוז (הציונות הדתית): << דובר >>

אפשר לבקש רוויזיה, לא?

<< דובר >> מיכל וולדיגר (הציונות הדתית): << דובר >>

נכון, יואב? פה אחד, אבל אין פה שום משמעת. מאוד אישי ואידאולוגי.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

אני מודה לכולם על הדיון הזה. אני מודה על ההשתתפות הערה.

<< דובר >> אבי מעוז (הציונות הדתית): << דובר >>

אפשר לבקש רוויזיה?

<< יור >> היו"ר איתן גינזבורג: << יור >>

אני מודה לעובדי הכנסת על השהות ועל הדברים שהעמידו בפנינו, ולכל המשתתפים.

<< דובר >> אבי מעוז (הציונות הדתית): << דובר >>

יריב, יש רוויזיה?

<< יור >> היו"ר איתן גינזבורג: << יור >>

ישיבה זו נעולה.

<< סיום >> הישיבה ננעלה בשעה 21:42. << סיום >>
