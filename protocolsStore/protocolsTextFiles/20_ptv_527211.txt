הכנסת העשרים

מושב חמישי

פרוטוקול מס' 391

מישיבת ועדת הכנסת

יום רביעי, ו' בכסלו התשע"ט (14 בנובמבר 2018), שעה 10:15

סדר היום:

1. בקשת יושב-ראש ועדת הכלכלה למיזוג הצעות החוק הבאות:

א. הצעת חוק למניעת מחלת הכלבת, התשע"ז-2017 (מ/1155) – מטעם הממשלה (להלן
– הצעת חוק הממשלתית) נדונה בקריאה הראשונה בכנסת ביום י' באב התשע"ז (2
באוגוסט 2017) והועברה לוועדת הכלכלה.

ב. הצעת חוק לתיקון פקודת הכלבת (בידוד בעלי חיים), התשע"ו-2015
(פ/2357/20) של חה"כ שרן השכל – נדונה בדיון מוקדם בכנסת ביום כ"ד בתמוז
התשע"ז (18 ביולי 2017) והועברה לוועדת הכלכלה.

2. בקשת יושב-ראש ועדת החוקה, חוק ומשפט למיזוג הצעות החוק הבאות:

א. הצעת חוק בתי המשפט (תיקון מס' 90)(מינוי מומחה מטעם בתי המשפט),
התשע"ז-2017 (מ/1139).

ב. הצעת חוק בתי המשפט (תיקון – מינוי מומחה מטעם בית המשפט בתביעת נזיקין
בשל עבירת מין), התשע"ז-2017 (פ/3697/20) של חה"כ איילת נחמיאס ורבין.

3. ערעורו של חבר הכנסת נחמן שי על החלטת יושב-ראש הכנסת וסגניו שלא לאשר
דחיפות הצעתו לסדר-היום.

נכחו:

חברי הוועדה:

מכלוף מיקי זוהר – היו"ר

דוד ביטן

אחמד טיבי

שולי מועלם-רפאלי

אברהם נגוסה

איילת נחמיאס ורבין

פנינה תמנו

חברי הכנסת:

עמר בר לב

אכרם חסון

דן סידה

סלאח סעד

יעל כהן פארן

נחמן שי

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

הילה מליחי

<< נושא >> 1. בקשת יושב-ראש ועדת הכלכלה למיזוג הצעות החוק הבאות:<< נושא
>>

<< נושא >> א. הצעת חוק למניעת מחלת הכלבת, התשע"ז-2017 << נושא >>

<< נושא >> ב. הצעת חוק לתיקון פקודת הכלבת (בידוד בעלי חיים), התשע"ו-2015
<< נושא >>

<< יור >> היו"ר מכלוף מיקי זוהר: << יור >>

אני מתכבד לפתוח את ישיבת ועדת הכנסת. הנושאים שלפנינו על סדר-היום: בקשת
יושב-ראש ועדת הכלכלה למיזוג הצעות החוק הבאות: הצעת חוק למניעת כלבת, מטעם
הממשלה. נידונה בקריאה ראשונה. הצעת חוק לתיקון פקודת הכלבת של חברת הכנסת
שרן השכל. מיזוג ההצעות. יש מישהו שרוצה לומר משהו לפני שעוברים להצבעה? מי
בעד מיזוג ההצעות – ירים את ידו. מי נגד? מי נמנע?

הצבעה

בעד – פה אחד

נגד – אין

נמנעים – אין

הבקשה למיזוג נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 2. בקשת יושב-ראש ועדת החוקה, חוק ומשפט למיזוג הצעות החוק
הבאות: << נושא >>

<< נושא >> א. הצעת חוק בתי המשפט (תיקון מס' 90)(מינוי מומחה מטעם בתי
המשפט), התשע"ז-2017 << נושא >>

<< נושא >> ב. הצעת חוק בתי המשפט (תיקון – מינוי מומחה מטעם בית המשפט
בתביעת נזיקין בשל עבירת מין), התשע"ז-2017 << נושא >>

<< יור >> היו"ר מכלוף מיקי זוהר: << יור >>

בקשת יושב-ראש ועדת חוקה, חוק ומשפט למיזוג הצעות החוק הבאות: הצעת חוק בתי
המשפט, מס' 1139 והצעת חוק בתי המשפט של חברת הכנסת איילת נחמיאס ורבין. מי
בעד? מי נגד? מי נמנע?

הצבעה

בעד – רוב

נגד – מיעוט

נמנעים – אין

הבקשה למיזוג נתקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 3. ערעורו של חבר הכנסת נחמן שי על החלטת יושב-ראש הכנסת וסגניו
שלא לאשר דחיפות הצעתו לסדר-היום << נושא >>

<< יור >> היו"ר מכלוף מיקי זוהר: << יור >>

סעיף 3 ואחרון על סדר-היום.

אתי בן יוסף:

איפה נחמן? הוא לא נמצא. אין יותר, סיימנו. אין עוד.

<< יור >> היו"ר מכלוף מיקי זוהר: << יור >>

מה אומר היועץ המשפטי? אם המערער לא נמצא, מה עושים?

דן מרזוק:

תקנון הכנסת קובע שאם חבר הכנסת נעדר מהישיבה שבה דנים בערעור שלו - - -

<< קריאה >> קריאה: << קריאה >>

הנה, הוא פה. הוא פה.

<< יור >> היו"ר מכלוף מיקי זוהר: << יור >>

תמשיך. תמשיך.

דן מרזוק:

רואים אותו כמי שלא הגיש ערעור.

<< יור >> היו"ר מכלוף מיקי זוהר: << יור >>

מאחר והיועץ המשפטי הבהיר שאם המערער לא נמצא פה זה כאילו הוא לא הגיש את
הערעור, אני קובע בזאת - -

<< קריאה >> קריאה: << קריאה >>

לא, הוא כאן.

<< דובר >> פנינה תמנו (יש עתיד): << דובר >>

אדוני היושב-ראש, קצת התחשבות.

<< יור >> היו"ר מכלוף מיקי זוהר: << יור >>

- - שנמתין לו עד 10:22.

<< דובר >> פנינה תמנו (יש עתיד): << דובר >>

אז בואו נדבר על דברים דיומא.

<< דובר >> שולי מועלם-רפאלי (הבית היהודי): << דובר >>

קודם כל, נברך את כל ראשי הערים שנבחרו.

<< דובר >> פנינה תמנו (יש עתיד): << דובר >>

ונחזק את תושבי הדרום, שנאלצים להתמודד מול הפרסה וההחלטות של הממשלה.

<< יור >> היו"ר מכלוף מיקי זוהר: << יור >>

הנה, אני רואה אותו מגיע. אז בדיוק שהוא מגיע אני יכול לומר: נחמן, saved
by the bell. זה היה עניין של שניות ספורות לפני שהייתי קובע שהערעור נפל.

<< דובר >> פנינה תמנו (יש עתיד): << דובר >>

נחמן, הוא כמעט הפיל לך את זה.

<< יור >> היו"ר מכלוף מיקי זוהר: << יור >>

יכולתי. התקנון אפשר לי. אבל זהבה הצילה אותך. אחמד טיבי – שמעתי שהוא צריך
להגיע, לא? איפה אחמד טיבי? הוא צריך להציג את עמדת הנציגות. מה התקנון
אומר על זה, אדוני היועמ"ש?

דן מרזוק:

אין חובה שסגן יושב-ראש הכנסת יהיה נוכח בישיבה. רצוי – לא, אין חובה.

<< יור >> היו"ר מכלוף מיקי זוהר: << יור >>

נחמן, אנחנו רוצים את סגן יושב-ראש הכנסת, שיהיה פה. איפה חבר הכנסת טיבי?

<< דובר >> נחמן שי (המחנה הציוני): << דובר >>

בבקשה, אני מוכן, אדוני היושב-ראש. אדוני היושב-ראש, אני מוכן. הזעקתם אותי
מישיבה.

<< יור >> היו"ר מכלוף מיקי זוהר: << יור >>

אני צריך את סגן היושב-ראש.

<< דובר >> נחמן שי (המחנה הציוני): << דובר >>

בבקשה, אדוני היושב-ראש, אני מוכן לדבר. היושב-ראש, אני מוכן.

<< קריאה >> קריאה: << קריאה >>

היועץ המשפטי, אם סגן היושב-ראש לא נמצא, מה עושים?

<< יור >> היו"ר מכלוף מיקי זוהר: << יור >>

מה עושים?

<< דובר >> נחמן שי (המחנה הציוני): << דובר >>

אני אסביר.

<< יור >> היו"ר מכלוף מיקי זוהר: << יור >>

רגע, אני צריך את סגן היושב-ראש. אני יכול בלעדיו?

דן מרזוק:

שאל יושב-ראש הוועדה אם קיימת חובה בתקנון שסגן יושב-ראש הכנסת ייצג את
עמדת הנשיאות בוועדה. תקנון הכנסת לא קובע חובה כזאת. רצוי, כמובן, שיהיה
סגן יושב-ראש בוועדה, אבל אין מניעה לדון בערעור גם בהיעדרו.

<< דובר >> נחמן שי (המחנה הציוני): << דובר >>

אז אני אסביר את הנושא. אפשר? אחת הפרשות הקשות ביותר בתולדות מדינת ישראל
היא פרשת 3,000. אני לא מדבר על ההיבטים המשפטיים שלה, הם יידונו בבוא
הזמן, אם יידונו בכלל בבית משפט. אני מדבר על שני נושאים. ההצעה הייתה לדון
בהיבטים המוסריים, האתיים והארגוניים של הפרשה, לא בהיבטים המשפטיים, לא
באנשים המדוברים. פרשת 3,000. אני חושב שיש שם שבר ערכי ומוסרי שנוגע באמון
של הציבור במערכת הכי חשובה שלנו – חשוב להדגיש את זה – מערכת הביטחון
וצה"ל. אמרתי לעצמי אני לא רוצה לגעת, אני לא דואג מי יוגש למשפט ומי לא,
לא מעניין אותי.

<< יור >> היו"ר מכלוף מיקי זוהר: << יור >>

שאלה לאדוני. האם אדוני יודע שכדי לקבל החלטה בנשיאות שהנושא שלך יעבור
לדיון מהיר יש יתרון בכך שמספר חברי כנסת ממספר סיעות שונות מגישים יחד אתך
את ההצעה?

<< דובר >> נחמן שי (המחנה הציוני): << דובר >>

זה רק עניין טכני.

<< יור >> היו"ר מכלוף מיקי זוהר: << יור >>

לא, לא, זה עניין מהותי בקבלת ההחלטות בנשיאות.

<< דובר >> נחמן שי (המחנה הציוני): << דובר >>

לא. אין אדם במדינת ישראל נכון להיום שלא מכיר את - - -

<< יור >> היו"ר מכלוף מיקי זוהר: << יור >>

זה לא רק חשיבות הנושא.

<< דובר >> פנינה תמנו (יש עתיד): << דובר >>

מה אמרת? לא הבנתי.

<< דובר >> נחמן שי (המחנה הציוני): << דובר >>

הוא רוצה שיהיו עוד. זה בעתיד.

<< יור >> היו"ר מכלוף מיקי זוהר: << יור >>

יש משמעות למספר היוזמים - -

<< דובר >> נחמן שי (המחנה הציוני): << דובר >>

לא, אין. בעיני אין.

<< יור >> היו"ר מכלוף מיקי זוהר: << יור >>

- - ולאיזה סיעות הם משתייכים. ככל שיש מספר יוזמים גדול יותר ומספר סיעות
גדול יותר - - -

<< דובר >> יעל כהן-פארן (המחנה הציוני): << דובר >>

אבל זה לא הכרחי.

<< יור >> היו"ר מכלוף מיקי זוהר: << יור >>

לא אמרתי שזה הכרחי, אבל יש לזה משקל וכובד בקבלת ההחלטה.

<< דובר >> יעל כהן-פארן (המחנה הציוני): << דובר >>

גם לחשיבות הנושא יש.

<< דובר >> נחמן שי (המחנה הציוני): << דובר >>

מיקי, אני בכנסת הזאת כבר עשר שנים, אז אני כבר יודע איך עובדים. לפעמים יש
לך קבוצת חברי כנסת, לפעמים אין לך.

<< דובר >> פנינה תמנו (יש עתיד): << דובר >>

חד משמעית. לפעמים הנושא בחשיבותו הוא מה שצריך להכריע.

<< דובר >> נחמן שי (המחנה הציוני): << דובר >>

זה לא נכון, זה לא מפחית מעוצמת – אני בכוונה מדגיש, אני לא הולך לתקוף
אנשים. לא ראש הממשלה מעניין אותי. מעניין אותי - - -

<< דובר >> פנינה תמנו (יש עתיד): << דובר >>

וגם אם כן? וגם אם כן?

<< דובר >> נחמן שי (המחנה הציוני): << דובר >>

כי זה מפחיד אותם.

<< דובר >> פנינה תמנו (יש עתיד): << דובר >>

אדוני היושב-ראש, כמי שהייתה בנשיאות בקדנציה הקודמת, אין ספק שגם המהות של
הנושא היא שאמורה להשפיע בהחלטה אם מאשרים הצעה לסדר-יומה של הכנסת. לא
יכול להיות שלא יאשרו כזה נושא חשוב, וגם נחמן – גם אם אנחנו נתקוף וגם אם
לא, מה זה משנה בכלל? צריך לאשר את ההצעה הזאת.

<< יור >> היו"ר מכלוף מיקי זוהר: << יור >>

אוקיי. בואו נשמע את היועץ המשפטי. אדוני נציג נשיאות הכנסת, חיכינו לך.
אני אגיד לך משהו, אחמד, אני רוצה לשמוע בכיליון עיניים את עמדתך.

<< דובר >> אחמד טיבי (הרשימה המשותפת): << דובר >>

אני אפתיע. מהי עמדתי.

<< יור >> היו"ר מכלוף מיקי זוהר: << יור >>

קודם כל היועץ המשפטי. היועץ המשפטי יאמר מה שחשוב שנשמע. כן, אדוני
היועמ"ש, דן מרזוק, בבקשה. אתה רוצה לומר משהו? לא. אחמד, בבקשה. עמדת
הנשיאות בבקשה.

<< דובר >> אחמד טיבי (הרשימה המשותפת): << דובר >>

הנשיאות מתנגדת.

<< יור >> היו"ר מכלוף מיקי זוהר: << יור >>

מה?

<< דובר >> אחמד טיבי (הרשימה המשותפת): << דובר >>

מתנגדת.

<< יור >> היו"ר מכלוף מיקי זוהר: << יור >>

למה? לערעור?

<< דובר >> פנינה תמנו (יש עתיד): << דובר >>

דווקא אותך שלחו, טיבי.

<< יור >> היו"ר מכלוף מיקי זוהר: << יור >>

האם חבר הכנסת טיבי יצביע יחד עם עמדת הנשיאות?

דן מרזוק:

אני רק אומר במילה – תקנון הכנסת קובע לעניין אישור הצעות דחופות לסדר-היום
שלא יאושרו דיונים בהצעה דחופה אם מובאים לפני הכנסת באותו שבוע הצעה
לסדר-היום או שאילתה דחופה או הצעה להביע אי אמון בממשלה בנושא דומה. השבוע
הזה, היום, אמורה לעלות במליאה הצעה רגילה לסדר-היום של חברת הכנסת תמר
זנדברג, שהכותרת שלה היא: הצורך בהקמת ועדת חקירה פרלמנטרית לבדיקת פרשת
השחיתות ברכש הצוללות. חשוב שוועדת הכנסת תדע שהנושא הזה יידון השבוע
בכנסת, וזו יכולה להיות עוד סיבה שבגללה נשיאות הכנסת בחרה שלא לאשר את
ההצעה הדחופה. כמובן שלוועדת הכנסת יש סמכות לאשר את ההצעה הדחופה.

<< דובר >> נחמן שי (המחנה הציוני): << דובר >>

בניגוד למקובל לאחרונה, אני מכבד עמדתם של יועצים משפטיים. אותם ואת
עמדותיהם, אבל אני חושב שזה לא משנה לנו. הצעת אי אמון טובה, שכתובה כאן.
אני גם רוצה לראות המשך. אני מקווה שמהצעה לסדר היא תועבר לוועדה ויתקיים
דיון מעמיק וחשוב בוועדת חוץ וביטחון.

<< יור >> היו"ר מכלוף מיקי זוהר: << יור >>

אוקיי. עמדת הנשיאות היא? חבר הכנסת טיבי.

<< דובר >> אחמד טיבי (הרשימה המשותפת): << דובר >>

אני אפתיע, ואני אהיה ממלכתי.

<< דובר >> איילת נחמיאס ורבין (המחנה הציוני): << דובר >>

באמת? מה קרה?

<< דובר >> שולי מועלם-רפאלי (הבית היהודי): << דובר >>

בשאיפתו להיות ראש הממשלה יום אחד. הוא בוחר בדרך הממלכתית.

<< יור >> היו"ר מכלוף מיקי זוהר: << יור >>

כן, חבר הכנסת טיבי, סגן יושב-ראש הכנסת.

<< דובר >> אחמד טיבי (הרשימה המשותפת): << דובר >>

הנשיאות דנה בנושא. דסקסה אותו. היה ויכוח. זה הוכרע באופן דמוקרטי - -

<< יור >> היו"ר מכלוף מיקי זוהר: << יור >>

על פי החלטת הרוב.

<< דובר >> אחמד טיבי (הרשימה המשותפת): << דובר >>

- - כן, שאין לקבל.

<< יור >> היו"ר מכלוף מיקי זוהר: << יור >>

נערכה הצבעה בנשיאות?

<< דובר >> אחמד טיבי (הרשימה המשותפת): << דובר >>

לא. היה ברור שיש רוב נגד ההחלטה. בזה מסתיים תפקידי פה כסגן יושב-ראש.

<< יור >> היו"ר מכלוף מיקי זוהר: << יור >>

האם אתה תצביע בעד עמדת הנשיאות או נגדה?

<< דובר >> אחמד טיבי (הרשימה המשותפת): << דובר >>

יש לי דרישות.

<< יור >> היו"ר מכלוף מיקי זוהר: << יור >>

מה הדרישות? בוא נשמע את הדרישות.

<< דובר >> אחמד טיבי (הרשימה המשותפת): << דובר >>

אני שוקל את צעדיי.

<< יור >> היו"ר מכלוף מיקי זוהר: << יור >>

חבר הכנסת טיבי, אנא מנה את דרישותיך בפני חברי הוועדה.

<< דובר >> אחמד טיבי (הרשימה המשותפת): << דובר >>

יש בפני כמה אופציות: או שאני מתפטר ומצביע יחד - - -

<< יור >> היו"ר מכלוף מיקי זוהר: << יור >>

מתפטר מסגנות יושב-ראש הכנסת.

<< דובר >> אחמד טיבי (הרשימה המשותפת): << דובר >>

זו האופציה הראשונה. אני מצביע יחד עם נחמן.

<< יור >> היו"ר מכלוף מיקי זוהר: << יור >>

אופציה מעניינית.

<< דובר >> אחמד טיבי (הרשימה המשותפת): << דובר >>

אופציה שנייה, שהקואליציה תביא ים לשלושה יישובים ערביים במקום השיטפונות
שיש. או שאני אנהג באופן ממלכתי ולא אצביע.

<< יור >> היו"ר מכלוף מיקי זוהר: << יור >>

מי בעד הערעור של חבר הכנסת נחמן שי – ירים את ידו. נא לספור את המצביעים.

הצבעה

בעד – 4

נגד – 6

נמנעים – אין

הערעור לא נתקבל.

<< יור >> היו"ר מכלוף מיקי זוהר: << יור >>

ארבעה בעד. מי נגד? שישה נגד. ההצעה לא התקבלה. תודה רבה, הישיבה נעולה.

<< סיום >> הישיבה ננעלה בשעה 10:31. << סיום >>
