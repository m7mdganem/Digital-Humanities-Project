הכנסת השבע-עשרה נוסח לא מתוקן

מושב שני

פרוטוקול מס' 144

מישיבת ועדת הכנסת

שהתקיימה ביום רביעי, י' במנחם אב התשס"ז – 25 ביולי 2007 – בשעה 15:30

סדר היום: א. הצעה להקמת ועדת חקירה פרלמנטרית בנושא קליטת ערבים בשירות
הציבורי – של חה"כ אחמד טיבי – המשך דיון

ב. קביעת ועדה לדיון בהצעת חוק ביטוח בריאות ממלכתי (תיקון מס' 41)(בריאות
הנפש), התשס"ז-2007, מ/325

נכחו:

חברי הוועדה:

יעקב מרגי – יו"ר זמני

יולי-יואל אדלשטיין

דוד אזולאי

רוברט אילטוב

זאב אלקין

אלי אפללו

אורי אריאל

מנחם בן-ששון

אליהו גבאי

זהבה גלאון

יצחק גלנטי

משה גפני

מגלי והבה

נסים זאב

נאדיה חילו

דב חנין

יואל חסון

אחמד טיבי

מיכאל נודלמן

גדעון סער

דוד רותם

משה שרוני

רונית תירוש

ייעוץ משפטי: ארבל אסטרחן

מנהלת הוועדה: אתי בן-יוסף

רשמת פרלמנטרית: הדס דויטש

 

  ב. קביעת ועדה לדיון בהצעת חוק ביטוח בריאות ממלכתי (תיקון מס'
  41)(בריאות הנפש), התשס"ז-2007, מ/325

יעקב מרגי:

  שלום רב, אני מתכבד לפתוח את הישיבה. נמתין לאחמד טיבי, לכן נעבור לנושא
  השני שעל

סדר היום - קביעת ועדה לדיון בהצעת חוק ביטוח בריאות ממלכתי (תיקון מס'
41)(בריאות הנפש), התשס"ז-2007, מ/325.

  הכנסת החליטה בישיבתה ביום רביעי, י' במנחם אב התשס"ז, 25 ביולי 2007,
  להטיל על ועדת

הכנסת לקבוע את הוועדה שתדון בנושא הצעת חוק ביטוח בריאות ממלכתי (תיקון
מס' 41)(בריאות הנפש), התשס"ז-2007 (מ/325).

  נשמעו הצעות להעביר את הצעת החוק לוועדה לקידום מעמד האשה או לוועדת
  העבודה,

הרווחה והבריאות. בלי לשאול את היועצת המשפטית, אני מניח שהכוונה היא
לוועדת העבודה, הרווחה והבריאות. מי בעד להעביר את זה לוועדת העבודה,
הרווחה והבריאות? 6, אין מתנגדים, אין נמנעים, לכן הצעת החוק עוברת לדיון
בוועדת העבודה, הרווחה והבריאות.

אורי אריאל:

  אני מודיע לוועדה וליושב ראש שהתנצלתי בפני חברת הכנסת זהבה גלאון.

זהבה גלאון:

  קיבלתי את ההתנצלות.

  א. הצעה להקמת ועדת חקירה פרלמנטרית בנושא קליטת ערבים בשירות הציבורי –
  של חה"כ אחמד טיבי – המשך דיון

יעקב מרגי:

  אנו עוברים לנושא הראשון שעל סדר היום, הצעה להקמת ועדת חקירה פרלמנטרית
  בנושא

קליטת ערבים בשירות הציבורי – של חה"כ אחמד טיבי – המשך דיון. חבר הכנסת
טיבי לא היה כאן. ועדת הכנסת יכולה להמליץ לוועדת החוקה, חוק ומשפט להקים
ועדת משנה. אנו נצביע בעד ההמלצה, היה דיון בבוקר.

אליהו גבאי:

הצעתי להסיר את זה. מדוע לא נצביע עבור ההסרה?

ארבל אסטרחן:

בדיון בבוקר התגבשה, כך הבנתי, הסכמה- -

אליהו גבאי:

לא נכון. היה רוב שרצו להסיר.

ארבל אסטרחן:

אם הוועדה רוצה להציע לכנסת להסיר, היא צריכה להביא לכנסת מסמך שכולל שני
פרטים: אחד, הצעה, אם המליאה לא תקבל את ההצעה, מה יהיה הרכב הוועדה, ולצד
זה את הצעת ועדת הכנסת להסיר. לפי מה שהבנתי, התגבשה הסכמה שלא תקום ועדת
חקירה פרלמנטרית, אלא שהנושא יידון בוועדת משנה של ועדת החוקה.

רוברט אילטוב:

אנו רוצים שזה יעבור לוועדת הכספים. אני מבקש רביזיה.

ראובן ריבלין:

דיברתי עם השרה רוחמה אברהם וכך היא אמרה לי. הצעה שאני מציע, שיצביעו
עליה. רוצים – יקבלו, לא רוצים – לא יקבלו. בלאו הכי תצטרך להכריע המליאה.
ההצעה היא כדלקמן- -

יעקב מרגי:

כבודו איחר. נשמעה כאן הצעה להסיר. מצביעים עליה או לא?

ראובן ריבלין:

גם אם מסירים, ההצעה חוזרת למליאה ואז כמו בקריאה ראשונה, כאשר עוברת למשל
הצעת חוק פרטית והוועדה מסרבת להכינה לקריאה ראשונה, היא חוזרת בנוסח
המקורי שלה או בנוסח אחר למליאה כדי שהיא תחליט. הוועדה ממליצה בפני
הוועדה. הוא הדין גם כאן. לכן אני מציע שנצביע על החלטה. כל חבר כנסת שרוצה
להצביע נגד – יצביע נגד. זה יעבור למליאה בצורה שהמליאה תוכל להצביע ותדע
על מה.

ההצעה שהסבירה לי השרה רוחמה אברהם היא כזו, שבעקבות החלטת המליאה לקיים
דיון בנושא הקמת ועדת חקירה פרלמנטרית ועדת הכנסת ממליצה או לא ממליצה.
הוועדה ממליצה להקים ועדת משנה בוועדת חוקה, שאליה יצורף חבר הכנסת אחמד
טיבי, הוא יעמוד בראש הוועדה.

ארבל אסטרחן:

המליאה לא מקימה ועדות משנה.

ראובן ריבלין:

ההצעה השנייה היא להסיר. זה יגיע למליאה בחזרה, אז במליאה יש- -

ארבל אסטרחן:

אבל המליאה לא יכולה.

ראובן ריבלין:

המליאה אפילו יכולה להתערב בהחלטת היועצים המשפטיים. המליאה היא הריבון.

מנחם בן-ששון:

יש שתי החלטות שצריך לדון בהן – אחת, האם להקים ועדת חקירה או לא, האם אנו
ממליצים להקים ועדת חקירה או לא, וזה צריך לחזור למליאה, וההמלצה השנייה
היא קריאה לוועדת חוקה להקים ועדת משנה, שהיא לא קשורה לראשונה, כי ההחלטה
השנייה היא בלתי רלוונטית למליאה. אני אומר שאני אקבל את ההמלצה.

יעקב מרגי:

אני רוצה לקרוא לכם מהתקנון את סעיף 97ג(א): ועדת הכנסת תכין בתוך שלושים
ימים הצעה להקמת ועדת חקירה, אולם רשאית היא להביא בצד הצעתה המלצה לכנסת
להסיר את ההצעה מסדר היום.

אם אני מבין טוב, כל עוד חבר הכנסת טיבי לא חוזר בו מבקשתו להקים ועדת
חקירה, אני יכול להביא לדיון, להצבעה, להסיר או להקים ועדת חקירה.

ארבל אסטרחן:

וגם אם יש רוב להסיר, עולות שתי ההצעות למליאה.

יעקב מרגי:

אנו מצביעים כרגע, אם להסיר או להקים. אם הוועדה החליטה להקים, החליטה. מי
שנגד – זה יעלה למליאה בצד המלצה.

ראובן ריבלין:

אני מודיע שאני מצביע בעד ועדת חקירה לאחר ששמעתי את חבר הכנסת טיבי אומר
במפורש שהוא מסכים שוועדת החקירה הזו תהיה במתכונת של ועדת משנה כאשר הוא
יצורף אליה ויעמוד בראשה.

מנחם בן-ששון:

ואני מודיע שאהיה נגד, כי זו אוטונומיה של ועדת חוקה.

גדעון סער:

הנושא של הקמת ועדת חקירה פרלמנטרית טעון שלושה שלבים. אנו נמצאים בשלב
השני, זה חוזר אחרי זה למליאה. יש חילוקי דעות לרבות בסיעתי בעניין הזה,
ואני מבקש, אם המציע ואדוני יסכימו, לבקש התייעצות סיעתית בעניין ולא נקיים
הצבעה היום.

יעקב מרגי:

אבל אחר כך יבואו בטענות שתוך 30 יום.

אחמד טיבי:

אני מסכים להצעתו של חבר הכנסת גדעון סער.

אני רק רוצה לפרוטוקול, מדובר בהבטחה אישית של ראש הממשלה ויושב ראש
הקואליציה הקודם- -

גדעון סער:

לא יכול להיות שהוא לא מקיים...

אחמד טיבי:

לפרוטוקול אומר ראש הממשלה: אני מקיים הבטחות.

אורי אריאל:

למה רק לך הוא מקיים הבטחות? למה לנו הוא לא מקיים הבטחות? אתה רואה, זו
אפליה לטובת המיעוטים.

אחמד טיבי:

מהבוקר אני שם לב שיושב ראש ועדת החוקה מתנגד באופן אישי, פרסונלי לאפשרות
שאחמד טיבי יעמוד בראש הוועדה.

מנחם בן-ששון:

לא נכון.

אחמד טיבי:

אני לא רוצה לקחת את זה לפסים אישיים. מהבוקר, חבר הכנסת בן-ששון, נחשפנו
לפן חדש של האישיות שלך שלא היה מוכר לי. לכן אני מקבל את הצעתו של גדעון
סער ואני מבקש לדחות את ההצבעה.

יעקב מרגי:

אני חושב שהצעתו של חבר הכנסת גדעון סער במקום, יש אי הסכמה ואי הבנה
בנושא. שום דבר לא בהול, יש לפנינו פגרה, גם לא מפריע למציע. התחלנו דיון,
תקבלו הודעה על ההמשך.

לפני שאדון ברזביזיה שביקש חבר הכנסת אילטוב, השבוע קיבלנו החלטה לאשר תשע
ישיבות לוועדות השונות פרט לוועדת החוקה, חוק ומשפט, ועדת החוץ והביטחון
וועדת הכספים, שהן ללא הגבלה בזמן הפגרה. נשאלה שאלה, מה הכוונה לישיבה –
אם זה נושא אחד או יותר. הבהרה: כמו שאנו כאן, בוועדת הכנסת, מקיימים ישיבה
ועל סדר היום מספר נושאים, כל זימון זו ישיבה בפני עצמה. לא כל נושא הוא
ישיבה.

לגבי הרביזיה- -

גדעון סער:

לדעתי, קח את הזמן, נסה להגיע להבנה בין שני יושבי הראש.

משה שרוני:

יש גבול לחוצפה. פתאום ועדת הכספים בנושא בריאות נפש.

גדעון סער:

אני בכל אופן מצביע אתך, שרוני.

ראובן ריבלין:

אני מבקש רביזיה, באתי מהמליאה, לא הייתי פה.

יעקב מרגי:

עוד שלוש דקות הצבעה על הרביזיה.

(הישיבה מופסקת לשלוש דקות)

ראובן ריבלין:

היום העברנו בקריאה ראשונה חוק בריאות הנפש, שהוא רפורמה באמת רצינית
במערכת הבריאות ובעיקר מתייחסת לבריאות הנפש. כל הדוברים שדיברו במליאה
הבליטו את הבעיה של ההפרטה היום לקופות חולים והצלחתה בכך שיהיה לחוק הזה
שיניים שבאים לידי ביטוי בתקציבים שאותם חייבים להעביר. ועדת הכספים שדנה
בתקציב המדינה כולו יודע איפה סדרי העדיפויות של המדינה, לכן אני מציע שזה
יהיה בוועדת הכספים, עכשיו בגלל כבודו של שרוני אני גם יכול להציע הצעה,
שנעשה ועדה משותפת של כספים.

משה שרוני:

לא.

ראובן ריבלין:

מי שבעניין הזה לא מתמצא בנבכי התקציב לא יוכל לעשות חוק שיעבור בשנייה
שלישית.

משה שרוני:

יש תקנון, לפי התקנון.

ראובן ריבלין:

לכן אני אומר, הצעת החוק הזו שמקומה בדרך הטבע בוועדת העבודה, הרווחה
והבריאות, כאשר היא מגובה בהצלחתה בנושא הפיננסי בלבד, ראוי שתידון בוועדת
הכספים לטובת החוק.

משה שרוני:

קודם כל, לא מדובר רק בנושא כספים. נושא בריאות נפש, יש חילוקי דעות שצריך
המון תיקונים. ועדת הכספים היא בורה בנושא זה, סלח לי שאני צריך לומר את
זה. לפי התקנון, מי שצריך לטפל בזה זה ועדת העבודה, הרווחה והבריאות.
תפסיקו לזייף. פוליטיקה כאן. או הולכים לפי התקנון או תזרקו את התקנון.

יעקב מרגי:

אני מביא את זה להצבעה, הצבעה על הרביזיה. מי בעד הרביזיה? 10. מי נגד
הרביזיה? 10. הרביזיה לא התקבלה, הצעת החוק תידון בוועדת העבודה, הרווחה
והבריאות.

תודה רבה, הישיבה נעולה.

הישיבה ננעלה בשעה 16:50.
