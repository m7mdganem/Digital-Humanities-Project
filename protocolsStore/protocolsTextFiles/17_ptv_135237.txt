הכנסת השבע-עשרה נוסח לא מתוקן

מושב שלישי

פרוטוקול מס' 188

מישיבת ועדת הכנסת

שהתקיימה ביום חמישי, י"ח בטבת התשס"ח – 27 בדצמבר 2007 – בשעה 11:30

סדר היום: שינוי החלטת ועדת הכנסת בדבר סדרי הדיון בהצעת חוק התקציב לשנת
הכספים 2008, בקריאה השנייה ובקריאה השלישית

נכחו:

חברי הוועדה:

דוד טל – היו"ר

אלי אפללו

מנחם בן-ששון

מוחמד ברכה

יצחק גלנטי

יצחק זיו

אברהם מיכאלי

אלכס מילר

מיכאל נודלמן

גדעון סער

ליה שמטוב

מוזמנים:

אייל ינון, מזכיר הכנסת

ייעוץ משפטי: ארבל אסטרחן

מנהלת הוועדה: אתי בן-יוסף

רשמת פרלמנטרית: הדס צנוירט

 

שינוי החלטת ועדת הכנסת בדבר סדרי הדיון בהצעת חוק התקציב לשנת הכספים
2008, בקריאה השנייה ובקריאה השלישית

היו"ר דוד טל:

בוקר טוב, אני מתכבד לפתוח את הישיבה. על סדר היום שינוי החלטת ועדת הכנסת
בדבר סדרי הדיון בהצעת חוק התקציב לשנת הכספים 2008, בקריאה השנייה ובקריאה
השלישית.

השינוי יתבטא בכך שבשעה 16:00 ייפסק הדיון בנושא התקציב והכנסת תצביע על
חוק העיריות. לאחר מכן ימשיך הדיון על חוק התקציב והצבעות על חוק התקציב.
יש השגות? הסתייגויות?

מי בעד? מי נגד? מי נמנע? תודה רבה, אני מאשר את ההצעה.

הישיבה נעולה.

(הישיבה נפתחה מייד מחדש לאור בקשת חבר הכנסת סער לקיים רביזיה על ההחלטה)

היו"ר דוד טל:

על סדר יומנו רביזיה. מי בעד הרביזיה?

גדעון סער:

מה זה? עוד לא הציגו את ההחלטה.

היו"ר דוד טל:

מי נגד הרביזיה? הרביזיה לא התקבלה.

הישיבה ננעלה בשעה 11:35.
