הכנסת העשרים

מושב ראשון

פרוטוקול מס' 31

מישיבת ועדת הכנסת

יום שלישי, י"ב באב התשע"ה (28 ביולי 2015), שעה 10:30

סדר היום:

1. פניית יו"ר ועדת החוקה, חוק ומשפט בדבר טענת חריגה מגדר נושא הצעת חוק
יסוד: הכנסת (תיקון מס' 42) (הפסקת חברות בכנסת של חבר הכנסת המכהן כשר או
כסגן שר) (מ/940)

2. בקשת הממשלה להקדמת הדיון בהצעת חוק השירות האזרחי, התשע"ה-2015 (מ/947)

3. קביעת ועדה לדיון להצעה לסדר בנושא: חוק לתיקון פקודת העיריות שידור
ישיבות מועצה

4. הצעה לתיקון תקנון הכנסת בנושא ערעור על החלטת נשיאות הכנסת שלא לאשר
דחיפות הצעה לדיון מהיר – הצעת חברי הכנסת דוד ביטן ודוד אמסלם

5. הצעת חוק ההתיישנות (תיקון מס' 5) (השעיית מרוץ תקופת ההתיישנות),
התשע"ה–2015

6. אישור הוספת סגנים ליו"ר ועדת הבחירות המרכזית לכנסת ה-21

7. בקשת הממשלה להקדמת הדיון בהצעת חוק השירות האזרחי, התשע"ה-2015
(מ/947)–רביזיה

נכחו:

חברי הוועדה:

דוד ביטן – היו"ר

ישראל אייכלר

יואב בן צור

מכלוף מיקי זוהר

יואל חסון

ינון מגל

מרב מיכאלי

אברהם נגוסה

איילת נחמיאס ורבין

חברי הכנסת:

נאווה בוקר

עליזה לביא

קסניה סבטלובה

ניסן סלומינסקי

טלי פלוסקוב

מיכל רוזין

מוזמנים:

מזכירת הכנסת ירדנה מלר-הורוביץ

  ------------------------------------------------------------------------
  עו"ד דין ליבנה         –    ועדת הבחירות המרכזית, כנסת ישראל
  ---------------------- ---- --------------------------------------------
  עו"ד יואב ארבל         –    יועמ"ש, הרשות לשירות לאומי אזרחי

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

פניית יו"ר ועדת החוקה, חוק ומשפט בדבר טענת חריגה מגדר נושא הצעת חוק
יסוד: הכנסת (תיקון מס' 42) (הפסקת חברות בכנסת של חבר הכנסת המכהן כשר או
כסגן שר) (מ/940)

היו"ר דוד ביטן:

אני פותח את הישיבה. נתחיל בפניית יושב ראש ועדת החוקה, חוק ומשפט בדבר
טענת חריגה מגדר נושא הצעת חוק יסוד: הכנסת (תיקון מס' 42) (הפסקת חברות
בכנסת של חבר הכנסת המכהן כשר או כסגן שר) (מ/940).

הייתה טענה על דבר חדש. אין בזה שום דבר חדש מכיוון שהחוק מתייחס לזה ששר
מתפטר לטובת חבר כנסת. מכיוון שהחוק מתייחס עד 12 מנדטים, ביקשנו שזה יהיה
עד; זאת אומרת, גם המפלגות היותר גדולות יוכלו לפטר שר. אנחנו רואים בזה
כחלק מהחוק. אין שום דבר חדש פה.

מרב מיכאלי:

אז על מה אנחנו דנים? מישהו אמר נושא חדש?

היו"ר דוד ביטן:

חבר הכנסת יואל חסון.

יואב בן צור:

כן. חבר הכנסת יואל חסון אמר שזה נושא חדש.

מרב מיכאלי:

חבר הכנסת יואל חסון אמר נושא חדש.

היו"ר דוד ביטן:

אוקיי. חבר הכנסת יואל חסון איננו אבל לא משנה. אתם רוצים להתייחס לזה?

איילת נחמיאס ורבין:

רגע, עוד הפעם. תחזור רגע על הטענה של - - -

היו"ר דוד ביטן:

הטענה היא פשוטה: החוק מתייחס שעד 12 מנדטים אפשר לפטר אחד.

איילת נחמיאס ורבין:

כן, כן, כן - - -

היו"ר דוד ביטן:

אנחנו אמרנו שגם יותר אפשר לפטר. והוא טען: דבר חדש. אנחנו טוענים: אין בזה
שום דבר חדש, זה חלק מההצעה. רק מגדילים את מספר המנדטים שיכולים להתפטר.

ניסן סלומינסקי:

כולכם רציתם - - -, כולכם ביקשתם - - -. להיפך, זו בקשה. גם - - -

איילת נחמיאס ורבין:

- - - ההסתייגות שלנו, ואז הוא טען שזה נושא חדש.

היו"ר דוד ביטן:

כן.

ניסן סלומינסקי:

כן. זו בקשה - - -

היו"ר דוד ביטן:

אני רוצה להגיד לכם שיש הסתייגות גם שלכם, נדמה לי; חברת הכנסת מרב מיכאלי,
יש הסתייגות גם שלכם במקומה. שם לא נטען דבר חדש. אז בסדר?

מרב מיכאלי:

אז אם היושב ראש מבקש, אז אתה יודע – מה השאלה.

היו"ר דוד ביטן:

אין בעיה. אתן מסתדרות איתו.

מרב מיכאלי:

מה זו שאלה בכלל?

היו"ר דוד ביטן:

טוב, מי בעד שזה לא נושא חדש – לא דבר חדש?

הצבעה

בעד – רוב

נגד – אין

נמנעים – אין

הבקשה כי טענת חריגה מגדר נושא הצעת חוק יסוד: הכנסת (תיקון מס' 42) (הפסקת
חברות בכנסת של חבר הכנסת המכהן כשר או כסגן שר) (מ/940) תיחשב נושא חדש,
לא נתקבלה.

בקשת הממשלה להקדמת הדיון בהצעת חוק השירות האזרחי, התשע"ה-2015 (מ/947)

היו"ר דוד ביטן:

הנושא של פטור, בקשת הממשלה להקדמת הדיון בהצעת חוק השירות האזרחי,
התשע"ה-2015 – בקשה לפטור מהנחה.

מה תפקידך?

יואב ארבל:

יואב ארבל, מהרשות לשירות לאומי אזרחי.

היו"ר דוד ביטן:

אוקיי. אני רוצה שתסביר לי גם למה זה דחוף. לא רק את מהות החוק, אלא גם למה
זה דחוף.

מרב מיכאלי:

אדוני, רק לפני זה, סליחה. לא רק שהוא יסביר למה זה דחוף, אלא למה זה דחוף
עד כדי כך שזה נשלח לנו לפני חצי שעה, והחוק, חוק של 64 עמודים, אם אינני
טועה, נשלח לנו 20 דקות לפי הישיבה. לדעתי, התזכיר יצא לפני שנתיים. אז
שנתיים הכול היה נינוח מאוד, ועכשיו, פתאום - - -

היו"ר דוד ביטן:

אני אגיד לך: רוצים, כנראה, לעשות את זה כמה שיותר מהר, כן, לדון בזה
בפגרה. איך ידונו בפגרה אם לא יהיה זה?

מרב מיכאלי:

אבל למה שידונו בפגרה? אין שום סיבה לדון בפגרה.

היו"ר דוד ביטן:

כן.

יואב ארבל:

בכמה מילים: הצעת החוק באה להסדיר את מערכת השירות הלאומי - - -

היו"ר דוד ביטן:

חוק השירות הלאומי-אזרחי, את לא רוצה שזה?

מרב מיכאלי:

אני לא רוצה שזה ידון בפגרה, אני לא רוצה שזה ידון בחופזה. מערכת השירות
הלאומי – רק עכשיו העברנו אותה לשר הזה. זה גרוע מספיק. תן לדון בזה כמו
שצריך. זה דבר מאוד משמעותי.

היו"ר דוד ביטן:

למה גרוע?

איילת נחמיאס ורבין:

ככה, כי זה גרוע.

מרב מיכאלי:

בסדר - - -

היו"ר דוד ביטן:

בינתיים נתנו בנות שירות לאומי לבצלם, נותנים להם בנות שירות לאומי. אז
נקווה שהחוק הזה מתקן את זה. נקווה.

יואב ארבל:

בכמה מילים: כיום כל הסיפור של השירות הלאומי מוסדר בתקנות של המוסד לביטוח
לאומי. ישנה עתירה תלויה ועומדת לבג"ץ שאחת מהבקשות שם היא להסדיר את כל
המערכת בחוק ראשי. המדינה הסכימה לזה.

היו"ר דוד ביטן:

אז הדרישה של בג"ץ.

יואב ארבל:

ודאי. והמדינה התחייבה בפני בג"ץ לקדם את הצעת החוק כמה שיותר מהר.

היו"ר דוד ביטן:

עד מתי התחייבה?

יואב ארבל:

בכנסת שעברה זה עבר דין רציפות. אנחנו עבדנו על זה. לא שקטנו על שמרינו.
עבדנו מול הייעוץ המשפטי של ועדת העבודה, הרווחה והבריאות על נוסח, לקראת
הדיונים בוועדת העבודה, הרווחה והבריאות בכנסת הקודמת, אבל הכנסת פוזרה.
נקבעו כבר דיונים בוועדת העבודה, הרווחה והבריאות, אבל זה לא נדון. לכן
אנחנו באמת רוצים - - -

היו"ר דוד ביטן:

את רואה, יש התחייבות לבג"ץ.

מרב מיכאלי:

בסדר. מאה אחוז. אבל אין תאריך פקיעה.

איילת נחמיאס ורבין:

הם לא אמרו עד ה-31 באוקטובר 2015.

יואב ארבל:

עכשיו, הצעת החוק באה לתת לנו, כרגולטור של המערכת, את הכלים, באמת, לפעול
כפי שצריך: עם סמכויות, עם סמכויות פיקוח, עם הקמה של מועצה ציבורית. כיום
אין מועצה ציבורית, בעצם. הייתה מועצה שהתפטרה וכיום אין מועצה ציבורית
בכלל שמפקחת על כל העניין.

לכן אנחנו מבקשים לאפשר, עוד במושב הזה, להעביר את זה בקריאה ראשונה, בכדי
שנוכל בפגרה לשבת מול הוועדה, ובתחילת המושב הבא להביא את זה בקריאות שנייה
ושלישית.

יואב בן צור:

אבל זה נכון מה שהם שואלים: מה הדחיפות? מהרגע להרגע.

קריאה:

למה זה דחוף?

יואב בן צור:

עכשיו קיבלנו, לפני חצי שעה, את החוק הזה – זה 60 ומשהו עמודים. לא קראנו
אותם. אנחנו לא יודעים מה הם בכלל. על מה אתם רוצים שנצביע?

יואב ארבל:

לא, מדובר בהצעת חוק שכבר עברה בקריאה ראשונה בכנסת.

יואב בן צור:

אז היא עברה בקריאה ראשונה בכנסת - - -

יואב ארבל:

עברה. היא פשוט - - -. היא עברה פה כבר את כל. עכשיו, הבאנו אותה עכשיו בלי
שינויים כמעט בכדי להעביר אותה כמה - - -

היו"ר דוד ביטן:

- - - בוועדה.

קריאות:

- - -

מרב מיכאלי:

אני לא רוצה - - - בפגרה. אני לא רוצה לדון בה - - - בפגרה - - -

היו"ר דוד ביטן:

לא, לא חייב, לא חובה.

מרב מיכאלי:

אז לא חייבים להעביר את זה עכשיו בקריאה ראשונה, עם כל הכבוד. תראו, אין
חולק, אני בטח לא חולקת על הצורך בחוק שיסדיר את השירות הלאומי. להיפך. אם
תאזין לדבריי במליאה אמש – אחד הדברים שהתייחסתי אליהם. השירות הלאומי ודאי
חייב להיות מוסדר, אבל חיכה עד עכשיו. אי אפשר לעבוד ככה. זה לא צורת
עבודה.

היו"ר דוד ביטן:

לא, אבל יש לך התחייבות לבג"ץ.

מרב מיכאלי:

ההתחייבות לבג"ץ היא לא אם פוקע התוקף שלה.

יואב ארבל:

היא לקדם את זה.

מרב מיכאלי:

עובדה שבממשלה הקודמת הם לא הספיקו. ועובדה שהתזכיר הזה - - -

יואב ארבל:

לא, נקבעו דיונים בוועדת העבודה, הרווחה והבריאות לפני שהכנסת התפזרה.

מרב מיכאלי:

הכול בסדר. אני לא באה בטענות. אני לא באה בטענות. אבל אני אומרת שזה לא
חייב - - -

קריאה:

על מה הוויכוח?

איילת נחמיאס ורבין:

חברת הכנסת מרב מיכאלי נדיבה היום. אני לא. אני באה בטענות כי אני לא חושבת
שעל כל דבר אפשר פטור מחובת הנחה.

סליחה, רגע, אדוני היושב ראש, אני יכולה לומר משהו?

קריאה:

אבל אתמול היה הדיון.

מרב מיכאלי:

אדוני, לגבי בג"ץ, אין תאריך שהממשלה התחייבה לגביו. אין תאריך שבג"ץ קבע.
התחייבו לקדם – בסדר גמור. סופסוף הם ילכו - - -

יואב בן צור:

- - - זה לא דחוף. זה לא דחוף.

היו"ר דוד ביטן:

קודם כל, בואי נגיד ככה: גודל החוק או מספר העמודים שהוא מודפס הוא לא
רלוונטי כל כך לעניין - - -

איילת נחמיאס ורבין:

לא, הוא רלוונטי לפטור מחובת הנחה.

מרב מיכאלי:

הוא מאוד רלוונטי.

איילת נחמיאס ורבין:

אז בואו נגיד שגם אין רלוונטיות לקריאה טרומית. בואו.

היו"ר דוד ביטן:

לפטור מחובת הנחה.

מרב מיכאלי:

לא.

היו"ר דוד ביטן:

מה?

מרב מיכאלי:

לא. זה - - -

היו"ר דוד ביטן:

לא רלוונטי לעניין הזה. אנחנו נותנים פטור בשל הדחיפות.

מרב מיכאלי:

לא. מעמיס ללא צורך. באמת.

יואל חסון:

- - - אדוני, אתה מעמיס על סדר היום של הכנסת, שגם ככה אמור להיות בלתי
נתפס והגיוני. לֶמה? מה הדחיפות? באמת.

מרב מיכאלי:

לא, זה לא. אין הצדקה. אין הצדקה.

היו"ר דוד ביטן:

טוב, מי בעד לתת פטור מהנחה? אתם לא רוצים?

יואב בן צור:

לא יודע.

איילת נחמיאס ורבין:

לא, הנה. סליחה, הם לא רוצים. הנה.

קריאה:

בבקשה, חברים בקואליציה.

קריאה:

בקואליציה.

יואל חסון:

הם לא רוצים.

סליחה, זו הייתה הצבעה עכשיו.

היו"ר דוד ביטן:

לא הצבעתי.

יואל חסון:

אה, לא?

היו"ר דוד ביטן:

הם רוצים הסבר. תירגע.

יואב בן צור:

לא הייתה. לא הייתה. חכה.

יואל חסון:

- - -

היו"ר דוד ביטן:

לא היה שום דבר, אתה יכול להירגע.

מה הבעיה? חבר הכנסת יואב בן צור, מה הבעיה? זו דרישה של שר החקלאות ופיתוח
הכפר.

מי בעד?

קריאה:

- - -

יואל חסון:

מה?

קריאה:

זה המקום להגן עלינו.

קריאה:

אז מה - - - הייתה - - - של שר החקלאות ופיתוח הכפר.

מרב מיכאלי:

לא, באמת.

נאוה בוקר:

אני בעד.

איילת נחמיאס ורבין:

לא, חברת הכנסת נאווה בוקר, זה לא מקובל עליי. לא, לא מקובל עליי, שתיכנסי
וסתם תרימי יד. לא, זה לא מקובל עליי. לא מקובל עליי - - -

יואל חסון:

לא, אתה יודע מה, זה לא מקובל עליי. זה לא מקובל. סליחה. זה לא מקובל - - -
את ראית - - -

היו"ר דוד ביטן:

לא הייתה שום הצבעה, הם רצו הסבר באמצע ההצבעה.

יואל חסון:

לא מקובל - - -. לא, זה לא מקובל - - -

היו"ר דוד ביטן:

אני קובע מתי הצבעה - - -, עם כל הכבוד.

יואל חסון:

לא, זה לא מקובל. אתה הרמת את היד - - - הצבעה.

היו"ר דוד ביטן:

מי נגד?

יואל חסון:

לא, אני מתנגד לזה לחלוטין.

היו"ר דוד ביטן:

למה? הם ביקשו באמצע ההצבעה הסבר – נתתי להם.

יואל חסון:

- - - אני מבקש את ההתייחסות של היועצת המשפטית. סליחה, הייתה הצבעה.

קריאה:

למה? הם לא עושים את זה?

איילת נחמיאס ורבין:

למה? כי זה לא עובד ככה.

קריאה:

למה?

איילת נחמיאס ורבין:

למה? כי חבר הכנסת יואב בן צור התנגד - - -

היו"ר דוד ביטן:

הוא לא היה מתנגד, הוא רק ביקש הסבר.

תסבירו את עצמכם, מה ביקשתם. הנה.

ישראל אייכלר:

אנחנו רק שאלנו - - -

קריאות:

- - -

יואל חסון:

לא יהיה. זה לא יהיה. זה לא יהיה.

היו"ר דוד ביטן:

מה לא? לא היה כלום.

יואל חסון:

- - -

היו"ר דוד ביטן:

לא היה כלום. אתה רק קופץ. אבל לא היה כלום, מה אתה רוצה?

יואל חסון:

אין לי בעיה להפסיד - - -

היו"ר דוד ביטן:

- - - לי לעשות הצבעה חוזרת אם היה בלגן.

יואל חסון:

לא מותר לך. לא מותר לך.

היו"ר דוד ביטן:

מה לא? מה לא?

יואל חסון:

לא מותר לך.

היו"ר דוד ביטן:

ברור שמותר לי. מה אתה מדבר.

יואל חסון:

אין לי בעיה להפסיד בכבוד. אין לי בעיה להפסיד בכבוד.

היו"ר דוד ביטן:

לא הפסדתי גם ככה.

יואל חסון:

לא, אתה הפסדת.

היו"ר דוד ביטן:

גם ככה לא הפסדתי.

יואל חסון:

אתה הפסדת.

איילת נחמיאס ורבין:

כן הפסדת - - -

היו"ר דוד ביטן:

מה פתאום.

איילת נחמיאס ורבין:

כן נכון.

היו"ר דוד ביטן:

למה? אתם הצבעתם? מאיפה את יודעת מי היה נגד? אף אחד לא יודע מי היה נגד.

איילת נחמיאס ורבין:

אבל הם לא התכוונו להצביע איתך. הם - - - מי בעד. הם לא רצו להרים - - -

יואל חסון:

- - - הצבעה. - - - הצבעה.

קריאות:

- - -

היו"ר דוד ביטן:

מי בעד, אז הם - - - נתתי להם. מה הבעיה? אני עוד הייתי עם היד למעלה.

איילת נחמיאס ורבין:

- - - אני לא הייתי צריכה להרים יד.

לא. לא, לא, לא, אדוני היושב ראש, סליחה, אתה אמרת להם: רגע, אתם לא מרימים
יד? זה מה שהיה.

ישראל אייכלר:

לא, לא, לא, לא. רק רגע.

יואב בן צור:

לא, לא.

היו"ר דוד ביטן:

אני לא הורדתי את היד. כל עוד לא הורדתי את היד ההצבעה לא הסתיימה. אז בוא
נמשיך הלאה.

קריאה:

- - -

היו"ר דוד ביטן:

נכון. לא הורדתי את היד. אם הייתי מוריד את היד ההצבעה הייתה מסתיימת.

יואל חסון:

- - - הדברים האלה? מה זה? אדוני, מה, אנחנו - - - ידיים?

היו"ר דוד ביטן:

מי נגד? מי נגד? אתם רוצים להצביע נגד או לא?

יואל חסון:

לא, לא, לא, סליחה, סליחה.

איילת נחמיאס ורבין:

לא יהיו לך קולות - - -

טלי פלוסקוב:

אני לא שמעתי - - - כשאתה שאלת מי בעד.

היו"ר דוד ביטן:

בדיוק. הנה, גם היא - - -

איילת נחמיאס ורבין:

לא, חברת הכנסת טלי פלוסקוב, ברצינות, נו.

טלי פלוסקוב:

לא, לא - - -

היו"ר דוד ביטן:

אני אומר: כל עוד אני לא מוריד את היד – ההצבעה בתוקף.

יואל חסון:

אדוני היושב ראש, אין לי בעיה להפסיד בכבוד.

היו"ר דוד ביטן:

אז תפסיד.

יואל חסון:

כשאני מפסיד בכבוד אני מפסיד בכבוד.

היו"ר דוד ביטן:

הסברתי לך.

יואל חסון:

אבל אני אומר לך שפה הייתה הצבעה, - -

היו"ר דוד ביטן:

לא הייתה הצבעה.

יואל חסון:

- - והיית צריך להמשיך בהצבעה.

היו"ר דוד ביטן:

לא, לא הייתה.

יואל חסון:

הייתה הצבעה.

היו"ר דוד ביטן:

הייתה הצבעה אבל לא הורדתי את היד.

יואל חסון:

הכול מצולם.

היו"ר דוד ביטן:

לא הורדתי את היד.

יואל חסון:

הכול מצולם.

היו"ר דוד ביטן:

אין בעיה, תביא את זה.

יואל חסון:

הכול מצולם.

טלי פלוסקוב:

- - -

יואל חסון:

- - - הצבעה.

טלי פלוסקוב:

אני - - - לא שמעתי - - -

יואל חסון:

- - - הצבעה.

היו"ר דוד ביטן:

לא הורדתי את היד. אם הייתי מוריד את היד ההצבעה הייתה מסתיימת. אז באמצע
היד הסברתי להם. מה הבעיה עם זה?

יואל חסון:

לא, לא, לא.

טלי פלוסקוב:

סליחה, לא הייתה הצבעה. אני לא שמעתי - - -

יואל חסון:

הייתה הצבעה.

אברהם נגוסה:

חבר הכנסת יואל חסון, האם לאחד המצביעים, אין לו זכות לשאול שאלה?

יואל חסון:

מה?

אברהם נגוסה:

האם אחד המצביעים - - - למעלה.

יואל חסון:

לא. כשהוכרזה הצבעה; לא, זה ידוע, כשמתחילה הצבעה - - -

היו"ר דוד ביטן:

- - - לא הורדתי את היד. עמדתי ככה, אז הם אמרו לי: תסביר לנו. הסברתי להם.
הם הרימו את היד. מה - - -

איילת נחמיאס ורבין:

אבל אי אפשר תוך כדי ההצבעה להסביר.

היו"ר דוד ביטן:

מה את אומרת. איפה זה כתוב?

איילת נחמיאס ורבין:

מה שאתה שומע.

היו"ר דוד ביטן:

לא, איפה כתוב - - -?

איילת נחמיאס ורבין:

עורכת הדין ארבל אסטרחן, בבקשה. לא, אני רוצה - - -

היו"ר דוד ביטן:

רגע, בגלל הוויכוחים אני אעשה את ההצבעה עוד פעם - - -

יואל חסון:

לא. לא. מה זה?

איילת נחמיאס ורבין:

לא, לא, לא. אבל אני רוצה - - -

היו"ר דוד ביטן:

מי בעד?

קריאות:

- - -

איילת נחמיאס ורבין:

- - - לא, לא, לא - - -

יואל חסון:

לא, אני ביקשתי; לא, לא, לא. אני ביקשתי חוות דעת של היועצת המשפטית.

איילת נחמיאס ורבין:

- - -

היו"ר דוד ביטן:

מי נגד?

יואל חסון:

לא, - - -

היו"ר דוד ביטן:

אין בעיה – יש מחלוקת? נצביע - - -

איילת נחמיאס ורבין:

לא, לא. לא, אני רוצה שעורכת הדין ארבל אסטרחן, בבקשה, אני רוצה תשובה
מהיועצת המשפטית.

יואל חסון:

אני רוצה חוות דעת של היועצת המשפטית.

היו"ר דוד ביטן:

מה, אתה מנהל את הישיבה?

יואל חסון:

זאת זכותי לבקש.

היו"ר דוד ביטן:

אתה מנהל את הישיבה?

יואל חסון:

אבל זאת זכותי לבקש.

היו"ר דוד ביטן:

אתה מנהל את הישיבה?

יואל חסון:

אני רוצה את היועצת המשפטית שתגיד את דברה.

היו"ר דוד ביטן:

רגע, שנייה. אני - - -

יואל חסון:

אני רוצה את היועצת המשפטית, שהיא תכשיר את זה או לא תכשיר את זה.

איילת נחמיאס ורבין:

למה? אני רוצה תשובה של עורכת הדין ארבל אסטרחן.

היו"ר דוד ביטן:

תיכף אני אתן לה. תיכף.

איילת נחמיאס ורבין:

לא, לא אחרי ההצבעה – לפני ההצבעה.

היו"ר דוד ביטן:

אז מבחינתי לא הצבעתם.

יואל חסון:

לא הייתה הצבעה. הצבעה הייתה - - -, לא עכשיו.

מרב מיכאלי:

אנחנו גם - - -

ינון מגל:

הנה, הנה, הנה, יש ייעוץ משפטי.

ארבל אסטרחן:

לא עקבתי בדיוק בעת שזה קרה כי לא ידעתי שהולכת להתפתח מהומה כזאת.

היו"ר דוד ביטן:

אז הצבעתי עוד פעם על מנת שלא - - -

ארבל אסטרחן:

לא, לא, אין דבר כזה הצבעה חוזרת. זה דבר שלא מקובל.

מרב מיכאלי:

אין דבר כזה.

היו"ר דוד ביטן:

אבל באמצע התהליך, יש ויכוח על התהליך. אז הצבענו, שיהיה עוד פעם. למה לא?

ארבל אסטרחן:

אבל - - - זמן ההצבעה, כאשר שני חברי כנסת מהקואליציה לא הרימו את הידיים,
אמר להם יושב ראש הוועדה - - -

ינון מגל:

הם הרימו. אני ראיתי - - -

ישראל אייכלר:

לא, לא, לא. הרמנו ושאלנו: מה בוער? ואז אמרו לנו - - -

ארבל אסטרחן:

- - - בעצם בזמן ההצבעה. בזמן ההצבעה.

היו"ר דוד ביטן:

אבל זה היה באמצע ההצבעה, אני לא הורדתי את היד שלי. לא הורדתי אותה, ובגלל
המחלוקת עשיתי הצבעה חוזרת.

יואל חסון:

לא, לא. אבל היא אומרת לך שזה לא תקין.

היו"ר דוד ביטן:

מה, אתה תגיד לי מה לעשות?

יואל חסון:

היא אומרת לך שזה לא תקין.

היו"ר דוד ביטן:

היא טועה, מה זאת אומרת.

יואל חסון:

אם היא אומרת - - -

היו"ר דוד ביטן:

אני אומר לך: מותר לי לעשות הצבעה חוזרת בגלל המחלוקת. אמרתם: הרימו, לא
הרימו - - -

יואל חסון:

לא, אתה ראית שאין לך רוב - - -

היו"ר דוד ביטן:

לא, היה לי רוב. מה אתה מדבר.

יואל חסון:

לא היה לך רוב.

היו"ר דוד ביטן:

גם ככה היה לי רוב. הנה, תוריד את השניים – יש לי רוב.

יואל חסון:

לא נכון.

היו"ר דוד ביטן:

ברור, היה לי רוב. הנה, תסתכל.

מרב מיכאלי:

מאז הצטרפו עוד אנשים. הצטרפו - - -

היו"ר דוד ביטן:

לא, לא ראיתי שהצטרפו. אמת, לא ראיתי.

מרב מיכאלי:

- - - שהיה הצטרפו.

היו"ר דוד ביטן:

כולם ישבו פה.

מרב מיכאלי:

מה פתאום.

היו"ר דוד ביטן:

מה, עושים רישום?

מרב מיכאלי:

ציבור גדול ורב.

היו"ר דוד ביטן:

תגידי לי, אתם רוצים להצביע או לא?

מי נגד? מי נגד? מי נגד?

הצבעה

בעד – 8

נגד – 5

נמנעים – אין

בקשת הממשלה להקדמת הדיון בהצעת חוק השירות האזרחי, התשע"ה-2015 (מ/947),
נתקבלה.

היו"ר דוד ביטן:

על מנת להקל עליכם – רביזיה.

יואל חסון:

נו, באמת.

היו"ר דוד ביטן:

רביזיה. מה השעה עכשיו? ב-11:20 רביזיה. 11:20 רביזיה. ברביזיה נראה מי
מנצח.

איילת נחמיאס ורבין:

אני לא יכולה. יש לי דיון, אדוני, שאני צריכה להיות בו.

היו"ר דוד ביטן:

נו, מה לעשות. אבל יש רביזיה.

איילת נחמיאס ורבין:

מה לעשות, אני חברת ועדה.

יואל חסון:

אבל זה לא בסדר. לא, לא, איזה סעד יש לי במצב הזה? אני רוצה לדעת. מה אני
יכול לעשות עכשיו?

היו"ר דוד ביטן:

הסעד שלך זה ברביזיה. ברביזיה אתה - - -

יואל חסון:

לא, לא, מה זה ברביזיה? שאתה תגייס לי את כל - - - של חברי כנסת שלא יודעים
על מה הם מצביעים בכלל.

היו"ר דוד ביטן:

אני עוד לא ראיתי דבר כזה: היד שלי לא ירדה. אני באמצע הצבעה, לא יכול - -
-

יואל חסון:

לא, אתה ראית שאין לך רוב מספיק. אתה ראית.

היו"ר דוד ביטן:

אתה יודע מה, הייתי במיליון הצבעות ברשויות המקומיות, לא ראיתי דבר כזה.

יואל חסון:

אתה ראית שאין לך רוב.

היו"ר דוד ביטן:

מה אתה מדבר. אני מרים את היד, לא הורדתי – ההצבעה בתוקף. מה.

יואל חסון:

אתה ראית שאין לך רוב, אתה עצרת את ההצבעה. זה מה שהיה. יש פה וידיאו - - -

טלי פלוסקוב:

- - - הוא לא אמר - - - הוא לא אמר. הוא לא אמר - - -. לא, זה לא נכון.

יואל חסון:

הכול מוקלט פה, תאמיני לי, חברת הכנסת טלי פלוסקוב. הכול מוקלט. אפשר
לראות.

איילת נחמיאס ורבין:

אתה הבנת? הבנת - - - הצביעו איתך. ובצדק הם אמרו לא להצביע איתך.

קביעת ועדה לדיון להצעה לסדר בנושא: חוק לתיקון פקודת העיריות שידור ישיבות
מועצה

היו"ר דוד ביטן:

טוב, הייתה לנו טעות בישיבה הקודמת, בנושא של חוק לתיקון פקודת העיריות
שידור ישיבות מועצה. גם חברת הכנסת תמר זנדברג הגישה אותה הצעה ופשוט לא
שמנו לב. אז אנחנו רוצים גם אותה להעביר לוועדת הפנים והגנת הסביבה. בסדר?

מי בעד?

הצבעה

בעד – רוב

נגד – אין

נמנעים – אין

הבקשה כי הצעת חוק לתיקון פקודת העיריות שידור ישיבות מועצה תועבר לדיון
בוועדת הפנים והגנת הסביבה, נתקבלה.

הצעה לתיקון תקנון הכנסת בנושא ערעור על החלטת נשיאות הכנסת שלא לאשר
דחיפות הצעה לדיון מהיר – הצעת חברי הכנסת דוד ביטן ודוד אמסלם

היו"ר דוד ביטן:

הצעה לתיקון תקנון הכנסת בנושא ערעור על החלטת נשיאות הכנסת שלא לאשר
דחיפות הצעה לדיון מהיר.

עד היום יש אפשרות להגיש ערר על החלטה של הנשיאות לא לאשר הצעה דחופה לסדר
היום. משום מה, הנושא של הצעה לדיון מהיר בוועדות – אין זכות ערר, וזה נגרם
כי זה רק לפני שנתיים, נכון? זה דבר חדש.

ארבל אסטרחן:

לא שנתיים, אבל זה הסדר יחסית חדש.

היו"ר דוד ביטן:

אז אנחנו ביקשנו, אני וחבר הכנסת דוד אמסלם, לתקן את התקנון באופן שאם לא
אישרו לחבר כנסת הוא יוכל להגיש ערר בפני ועדת הכנסת.

מרב מיכאלי:

כמו על הצעה לסדר או - - -

היו"ר דוד ביטן:

כן.

קריאה:

כמו הצעה לסדר.

היו"ר דוד ביטן:

לעשות את זה כמו הצעה לסדר.

יואב בן צור:

בסדר גמור.

היו"ר דוד ביטן:

זה מקובל?

קריאה:

כן, כן.

ארבל אסטרחן:

רגע, רגע, אתה צריך לדבר על הפרטים לגבי הצעה לסדר.

היו"ר דוד ביטן:

תסבירי, תסבירי.

ארבל אסטרחן:

אני אגיד בקצרה משהו מהיר על הדיון המהיר: היום יש לחברי כנסת כמה דרכים
להביא לכך שיהיה דיון בוועדה של הכנסת. אחת הדרכים זה להגיש הצעה לסדר,
היום, במליאה, ולבקש שזה יעבור לוועדה. דרך אחרת היא לבקש מיושב ראש ועדה
לעשות דיון יזום בוועדה. שליש מחברי ועדה יכולים תמיד לדרוש מיושב ראש ועדה
לשים נושא על סדר היום. וכלי שהוא יחסית חדש יותר זה הנושא של דיון מהיר
שמאפשר לנשיאות הכנסת כל שבוע לאשר נושא אחד לכל ועדה, ואז הוועדה חייבת
לדון בזה תוך עשרה ימים. זאת אומרת, נשיאות הכנסת מקבלת כל שבוע בקשות
מחברי הכנסת בכל מיני נושאים, שהם מבקשים להעביר לוועדות, דנה בהם ומחליטה
מה בעיניה הכי חשוב ודחוף, ואז מעבירה את זה לוועדה ויש לה עשרה ימים לדון.

ירדנה מלר הורוביץ:

אני רק מפריעה לכם: לא כתוב בתקנון שאנחנו ביום ראשון ב-13:00, כשיש אצלנו
כבר את כל הרשימות של הדיונים המהירים לפי הבקשות של חברי כנסת לוועדות,
אנחנו מעבירים את זה לוועדות והוועדות נותנות לנו תשובה: אם הנושא היה על
סדר היום, מתכוון להיות על סדר היום. אז לפעמים אנחנו לא מאשרים נושא כי
אנחנו יודעים שהולך להיות דיון בוועדה, אז אנחנו אומרים: אוקיי, הם יוזמנו
לוועדה. אבל זה חלק מהמנגנון.

ארבל אסטרחן:

זאת אומרת, הנשיאות גם שוקלת מה חשוב ודחוף, גם מה נדון בוועדה בזמן
האחרון, מה הולך להיות נדון - - -

היו"ר דוד ביטן:

מתי חבר הכנסת מקבל הודעה שלא אושר לו? מאותו רגע - - -

ארבל אסטרחן:

מיד אחרי הנשיאות.

ירדנה מלר הורוביץ:

מיד אחרי הנשיאות.

היו"ר דוד ביטן:

מאותו רגע יש לו אפשרות להגיש.

ארבל אסטרחן:

אדוני היושב ראש, ציינת שאתה רוצה שזה יהיה כמו הצעות דחופות. אז בהצעות
דחופות יש כמה פרוצדורות שצריך לראות אם רוצים שהן יהיו. בהצעה דחופה אפשר
לערער ביום שני, ביום שבו החליטה הנשיאות. האם רוצים שגם לגבי דיון מהיר זה
יהיה אותו דבר?

מרב מיכאלי:

כן. למה לא?

היו"ר דוד ביטן:

למה לא?

ארבל אסטרחן:

אוקיי. כי בישיבה הקודמת, אם אתה זוכר, אתה חשבת שצריך להאריך את זה ליום
שלישי וכולי. אז - - -

היו"ר דוד ביטן:

האמת שפה אפשר להאריך, מכיוון שבסופו של דבר זה לא דיון במליאה שחייב להיות
מהיר באותו שבוע. זה תוך עשרה ימים. אז בואי תוסיפי יום אחד שלא יהיה להם
קשה.

ארבל אסטרחן:

אז אפשר להגיש את הערעור בימים שני ושלישי?

היו"ר דוד ביטן:

כן.

ארבל אסטרחן:

אוקיי.

עכשיו, הוועדה, יהיו לה עשרה ימים – ממתי? מיום שהחליטה ועדת הכנסת?

ישראל אייכלר:

כן.

ארבל אסטרחן:

אוקיי.

עכשיו, צריך לזכור שכאשר מועבר לוועדה דיון מהיר יש פה איזשהו שיבוש בסדר
היום שלה. היא קבעה סדר יום. עכשיו אומרים לה: אוקיי, תוך עשרה ימים את
חייבת לדון בנושא.

יואב בן צור:

בסדר, זה בכל הדברים השונים.

ארבל אסטרחן:

האם רוצים להגביל כמה נושאים ועדת הכנסת יכולה לאשר לוועדה?

קריאה:

לא.

קריאה:

לא.

קריאה:

לא, לא.

ארבל אסטרחן:

או שהיא יכולה עכשיו לקחת ועדה ולהוסיף לה ארבעה נושאים?

היו"ר דוד ביטן:

הוועדה צריכה לתכנן את הצעדים שלה. אנחנו נאשר ערעור, כן או לא, וזהו.

מרב מיכאלי:

רגע, אבל ההגבלה של נושא אחד לוועדה - - -

ארבל אסטרחן:

היא כתובה בתקנון לגבי הנשיאות. כעת - - -

מרב מיכאלי:

לפי דעתי צריך לקחת את זה בחשבון, אדוני היושב ראש - - -

היו"ר דוד ביטן:

אבל אם הנשיאות אישרה אחד, אז לכאורה הערעור לא תופס - - -

איילת נחמיאס ורבין:

לא, לא. אז אנחנו אומרים: בסדר, אפשר זה. אבל אני אומרת, אי אפשר, נגיד,
צריך להגביל את זה, נניח, עד שלושה נושאים. כי יש גם גבול באמת.

היו"ר דוד ביטן:

לאותה ועדה.

איילת נחמיאס ורבין:

כן. יש גבול לקיבולת, יש גבול לקיבולת של - - -

היו"ר דוד ביטן:

לאותו שבוע. לאותו שבוע.

מרב מיכאלי:

לאותו שבוע. ודאי באותו שבוע.

איילת נחמיאס ורבין:

כן. יש גבול לקיבולת.

היו"ר דוד ביטן:

מקובל.

ארבל אסטרחן:

עוד שני נושאים שוועדת הכנסת יכולה לאשר? היא יכולה לאשר לכל ועדה עוד
שניים?

היו"ר דוד ביטן:

עוד שניים לאותו שבוע. כן. בסדר.

ארבל אסטרחן:

כל ועדה?

היו"ר דוד ביטן:

אחד אישרו. אם לא אישרו. עד שלוש.

טלי פלוסקוב:

עוד אחד – תעשו. - - - לא נעמוד בזה. עוד אחד - - - באותו שבוע.

מרב מיכאלי:

לא, לא, אדוני היושב ראש. לא, לא.

היו"ר דוד ביטן:

לא, לא. אם הם אישרו אחד מותר לנו להוסיף שניים. אם הם אישרו אפס?

קריאה:

לא, לא, לא.

ארבל אסטרחן:

הוועדה חייבת לדון תוך עשרה ימים. אפשר להוסיף לוועדה - - -

ישראל אייכלר:

עד שלושה נושאים.

מרב מיכאלי:

לאותה ועדה?

ארבל אסטרחן:

כן.

מרב מיכאלי:

לאותה ועדה?

ארבל אסטרחן:

תחשוב שיש - - -

טלי פלוסקוב:

- - - נורא קשה. עוד נושא אחד תוסיף. אם - - -

היו"ר דוד ביטן:

אבל עם כל הכבוד בחקיקה, אנחנו צריכים גם לדאוג לחבר הכנסת הפשוט, שהוא
מגיש הצעה.

מרב מיכאלי:

אבל זה לא פרופורציונלי. תסתכל איך, אדוני היושב ראש, - - -

היו"ר דוד ביטן:

נו, מה את מציעה? תגידי.

מרב מיכאלי:

אני חושבת שדיון אחד בשבוע לוועדה זה מעל הראש.

טלי פלוסקוב:

נכון.

מרב מיכאלי:

זה מאוד יפה - - -

ארבל אסטרחן:

שגם חייבת לדון תוך עשרה ימים.

מרב מיכאלי:

אני חושבת שיותר מזה זה - - -

היו"ר דוד ביטן:

טוב, אז אולי - - - שאנחנו רשאים לדחות את זה בשבוע - - -

ארבל אסטרחן:

להאריך את - - -

היו"ר דוד ביטן:

לא. יש עשרה ימים, מותר לי עוד אחד. אבל אני יכול להגיד: אחרי זה עוד אחד.
הבנת? לשבוע אחרי זה.

טלי פלוסקוב:

בשבוע אחרי זה יש כבר עוד נושאים.

ארבל אסטרחן:

אבל יש עוד נשיאות.

היו"ר דוד ביטן:

לא, אז אתם תתחלקו.

טלי פלוסקוב:

אבל כבר יש עוד נשיאות.

היו"ר דוד ביטן:

לא, לא, לא, לא, אבל זה בדיוק העניין: זה כובל את הנשיאות במידה מסוימת.
למה? אם אנחנו מאשרים, ויש לכם כבר אחד, אז אתם לא יכולים. את מבינה?
הנשיאות צריכה להתחשב בכך. מקסימום להוסיף עוד אחד.

מרב מיכאלי:

אני האחרונה שאתה יכול לחשוד בי שאני לא דואגת פה לאינטרסים של חברות וחברי
הכנסת. אני חושבת שזה too much.

היו"ר דוד ביטן:

אחד? להוסיף עוד אחד?

טלי פלוסקוב:

אחד, אחד, אדוני היושב ראש, אחד.

היו"ר דוד ביטן:

אוקיי. אין בעיה. מה שאתם רוצים. מקובל.

ארבל אסטרחן:

זאת אומרת, ועדת הכנסת יכולה עוד נושא אחד לכל ועדה, והוועדה תדון תוך עשרה
ימים מיום החלטת ועדת הכנסת שתהיה.

היו"ר דוד ביטן:

כן.

טלי פלוסקוב:

כן. זהו.

ארבל אסטרחן:

עכשיו, לוועדת הכנסת זה יוגש - - -

היו"ר דוד ביטן:

אבל לאותו שבוע. אני בשבוע אחרי זה יכול עוד פעם לאשר אחד אם אני רוצה.

ארבל אסטרחן:

כן.

טלי פלוסקוב:

נכון.

מרב מיכאלי:

ברור לאותו שבוע.

היו"ר דוד ביטן:

לא, שיהיה. אני פה כבר ראיתי – אם לא כותבים הכול אז אומרים: אין זכות.

ארבל אסטרחן:

עכשיו, כתוב לנו לגבי ערעור היום שוועדת הכנסת תדון בכך בישיבתה הקרובה.
אותו דבר?

היו"ר דוד ביטן:

כן.

ארבל אסטרחן:

זאת אומרת, אם הוגש ערעור בשני או שלישי – בישיבתה הקרובה של ועדת הכנסת.

היו"ר דוד ביטן:

אין בעיה.

ארבל אסטרחן:

עכשיו, עוד הוראה שיש לנו, הם רוצים להחיל אותה: זה שאם נעדר חבר הכנסת
המערער, רואים את הערעור שלו כבטל, אלא אם קבעה ועדת הכנסת שנבצר ממנו.

היו"ר דוד ביטן:

מקובל.

ארבל אסטרחן:

אתם רוצים?

טלי פלוסקוב:

כן, כן.

ארבל אסטרחן:

אוקיי.

היו"ר דוד ביטן:

הוא צריך לנמק את הערעור בעל פה, לא רק בכתב.

טלי פלוסקוב:

נכון, נכון, נכון – גם וגם.

ארבל אסטרחן:

יש לנו עוד הוראה: שחבר כנסת שמערער או מי שייצג אותו לא ישתתף בהצבעה.
רוצים את זה?

ישראל אייכלר:

אם הוא חבר ועדת הכנסת זכותו להשתתף.

היו"ר דוד ביטן:

אין בעיה, שידאג למחליף.

ירדנה מלר הורוביץ:

בערעורים הוא לא יכול.

איילת נחמיאס ורבין:

לא, הוא מחליף.

ירדנה מלר הורוביץ:

אני חושבת שצריך להיות כלל שווה. כלל שווה.

ישראל אייכלר:

בערעורים הוא לא יכול?

איילת נחמיאס ורבין:

לא.

היו"ר דוד ביטן:

לא - - -

ישראל אייכלר:

אותו דבר.

ארבל אסטרחן:

זה יהיה אותו דבר.

קריאה:

אז המחליף מצביע.

ארבל אסטרחן:

ועוד דבר אחד: אם כמה חברי כנסת הגישו בקשה לדיון מהיר באותו נושא; בערעור
שקיים היום, אם כמה חברי כנסת הגישו הצעה דחופה באותו נושא, הערעור יהיה רק
לגבי מי שערער, לא לגבי כולם. ואם רוצים את אותו הדבר גם בדיון מהיר - - -

היו"ר דוד ביטן:

לא יודע. מה, למה? למה צריך את זה?

ישראל אייכלר:

צריך להשוות כמה שאפשר.

ארבל אסטרחן:

אוקיי.

היו"ר דוד ביטן:

אם הגישו ואחד הגיש וקיבלנו לאחד, אז באופן אוטומטי זה גם לשני. למה אם הוא
לא מגיש אני צריך לרוץ?

איילת נחמיאס ורבין:

כי זה לא עובד ככה.

ישראל אייכלר:

לא, בסדר יום - - -

קריאה:

- - - פעם זה היה ככה.

היו"ר דוד ביטן:

לא, אז בסדר יום לדעתי זה טעות. אם אני הגשתי ואתה אותו דבר ואישרתי לך –
באופן אוטומטי - - -

איילת נחמיאס ורבין:

תראה, אדוני היושב ראש, אני רוצה להגיד לך משהו: מה שבדרך כלל חברי כנסת
עושים, כשהם מגישים בנושא דומה, אז בסופו של דבר הם חותמים על הערעור
ביחד - - -

היו"ר דוד ביטן:

לא, לא תמיד. לא, לא.

איילת נחמיאס ורבין:

לא תמיד. הם - - -

היו"ר דוד ביטן:

לא, לא, לא תמיד. - - - זה לא.

קריאות:

- - -

היו"ר דוד ביטן:

אם אני מאשר לאחד השני תופס. זה הכול.

ארבל אסטרחן:

אוקיי.

מרב מיכאלי:

תופס על השני.

קריאה:

תופס.

היו"ר דוד ביטן:

כן, ודאי.

מרב מיכאלי:

תופס על כולם.

היו"ר דוד ביטן:

מה אנחנו צריכים את - - -

ארבל אסטרחן:

עוד שני דברים קטנים: אחד. אוקיי, אז אמרנו שהכול יחול כמו הצעות לסדר חוץ
מהעניין שהערעור על אחד יחול על כולם גם אם לא הגישו ערעור.

היו"ר דוד ביטן:

כן.

מרב מיכאלי:

אבל אולי נתקן את זה גם לגבי הצעות לסדר פשוט.

היו"ר דוד ביטן:

לא, אז לא הגשנו בקשה. נתקן את זה אבל לא הגשנו. אולי תכתבי את.

ארבל אסטרחן:

רק צריך לזכור שבהצעות לסדר זה עוד זמן גם במליאה. זאת אומרת, זה עוד.

היו"ר דוד ביטן:

עוד שלוש דקות, נו, באמת – big deal.

קריאות:

- - -

היו"ר דוד ביטן:

בינתיים אתם לוקחים לנו 100 דקות ו-200 דקות ו-400 דקות - - -

קריאה:

אנחנו ניקח גם 700 דקות.

ירדנה מלר הורוביץ:

רק להיסטוריה, למה זה נולד? הדיון המהיר נולד כי פעם היה הליך שוועדת החוץ
והביטחון, מטעמים מסוימים, יש נושא שלא עולה במליאה, עובר ישר אליה. באו
ואמרו: אוקיי, בואו נראה את המכשיר הזה, לפשט, גם לנושאים אחרים. זאת
אומרת, גם אנחנו נותנים לזה ביטוי, הכנסת התייחסה לזה; - -

היו"ר דוד ביטן:

אבל המכשיר הזה כבר קיים.

ירדנה מלר הורוביץ:

- - דילג על המליאה, אז זה חסך את הזמן של המליאה; עבר ישירות לוועדה,
והוועדה דנה בזה כדיון מהיר עם מסקנות, ואנחנו עושים את המעקב עם ההפניות
לשרים הנוגעים בדבר בהתאם למסקנות.

היו"ר דוד ביטן:

כן, אני אסביר: המצב הוא כזה – כשחבר הכנסת הבודד יכול להביא נושא לדיון רק
אם הוא מגיש הצעה לסדר, אוקיי?

יואל חסון:

דיון מהיר?

היו"ר דוד ביטן:

לא, בדיון, באופן כללי.

טלי פלוסקוב:

רגיל. גם רגיל.

היו"ר דוד ביטן:

עכשיו, מה קורה? הסמכות היא רק בידי יושב ראש הוועדה. הסמכויות שלו
מוחלטות. אם חבר הכנסת לא מסתדר - - - להביא נושא לסדר היום הוא תקוע. אז
הדבר הזה הוא מאוד חשוב לחבר הכנסת הבודד. הוא יכול לבוא ולהגיד: הנושא
דחוף. לבוא ולהגיד: אני רוצה דיון מהיר. לא מאשרים לו בנשיאות משיקולים
פוליטיים, כאלה ואחרים, ויש שם שיקולים פוליטיים. אז מה שקורה, אז יש לו
זכות לבוא לערער בפני ועדת הכנסת. גם היא גוף פוליטי, ועדת הכנסת, אבל
עדיין היא צריכה לראות אם באמת זה דחוף. לראות לפחות את הדחיפות, והאם מגיע
לו.

יואל חסון:

למעשה, את המנגנון של ההצעה לסדר - -

היו"ר דוד ביטן:

אני מחיל פה.

יואל חסון:

- - אתה רוצה שיחילו גם על דיון מהיר?

היו"ר דוד ביטן:

כן.

קריאה:

כן.

קריאה:

כן.

יואל חסון:

הבנתי. מה שמטריד אותי בנושא הזה, אדוני: נכון שאנחנו גוף פוליטי, אבל צריך
גם להתייחס לנשיאות הכנסת.

היו"ר דוד ביטן:

מתייחס לנשיאות הכנסת. למה לא? מה.

יואל חסון:

נשיאות הכנסת, במיוחד, אגב, בהרכבה בשנים האחרונות, שהוא הרכב יותר רחב ודי
מייצג. פעם הוא היה באמת הרכב של הסיעות הגדולות בלבד. עכשיו הוא מאוד - -
-

היו"ר דוד ביטן:

מה שאתה מתייחס זה לגבי קבלת הערעורים. בקבלת הערעורים אנחנו צריכים לעשות
את זה לא באופן קבוע, אלא באמת לבחון את זה כמו שצריך. אנחנו גם היום לא
מאשרים - - - על הצעות לסדר כדבר שבשגרה. אנחנו בוחנים את זה ואז אנחנו
מאשרים.

יואל חסון:

אני הייתי בנשיאות גם כיושב ראש הקואליציה בכנסת ה-17 וגם עכשיו כסגן. אני
אומר לך שאני ראיתי ואני רואה שהדיונים לרוב הם דיונים ענייניים לגבי. יש
תשובות, אגב, וגם מזכירות הכנסת - - - נגיד נושאים שחברי כנסת מבקשים וכבר
הם - - -

היו"ר דוד ביטן:

בסדר. אבל עדיין פנו אליי חברי כנסת שאמרו: למה לא אישרו לנו ולא יכלו
לערער.

יואל חסון:

למה לא אישרו? גם לי לא מאשרים. לא מאשרים כל מה - - -. החיים הם - - -

היו"ר דוד ביטן:

בסדר. אז מה? אז הם רוצים לערער. אתה לא חייב לערער. אתה יושב בנשיאות – זה
ההבדל. אתה יושב בנשיאות, מעביר מה שאתה רוצה.

יואל חסון:

אז, אל"ף, אני חושב שצריך להתייחס לנשיאות כגוף שהוא בפני עצמו וגם יודע
לעשות את הסינון הנכון והראוי והמאוזן.

היו"ר דוד ביטן:

יש לך זכות ערר, זה לא משנה. זה לא פגיעה בנשיאות.

יואל חסון:

אבל מצד שני אני חושש אבל מהתערבות יתר בקביעת סדר היום ליושבי ראש
הוועדות. ואם יתחילו להיות פה כל מיני - - -

היו"ר דוד ביטן:

למה לא? למה הם צריכים לבד לקבוע את סדר היום? למה? אני גם יושב ראש ועדה.
למה?

יואל חסון:

אני מסביר לך. אבל יושב ראש ועדה, בוודאי שהיא ועדה נושאית ותחומית, יש על
שולחנה גם ככה סדרי יום - - - ותכניות מכאן - - -

היו"ר דוד ביטן:

אני לא חושב.

יואל חסון:

אני אומר לך את זה מניסיון. אני הייתי שם.

היו"ר דוד ביטן:

בסדר, זו הדעה שלך.

יואל חסון:

אני אומר לך: אני הייתי שם. אני אומר לך את זה שיש את זה. עכשיו, להתחיל
ליצור פה עוד מנגנון של עוד איזה כן שיגור נוסף שהולך להיות מכוון - - -

היו"ר דוד ביטן:

למה לא? למה שהמנגנון הזה יהיה רק בידי הנשיאות? לי יש זכות לערער על
ההחלטה של הנשיאות.

יואל חסון:

כי הנשיאות היא הגוף המשמעותי הבכיר.

היו"ר דוד ביטן:

אז יש עוד גוף משמעותי. זכות הערעור זה גוף משמעותי בפני עצמו.

יואל חסון:

אני חושב שזה - - -

ישראל אייכלר:

אדוני היושב ראש, אני רוצה זכות דיבור.

היו"ר דוד ביטן:

כן.

ישראל אייכלר:

חבר הכנסת יואל חסון שכנע אותי עכשיו שחייבים לעשות את זה. כי יש יושבי ראש
ש"תוקעים" נושאים מסיבות פוליטיות, לא בגלל שהם עמוסים, וחייבת להיות איזו
אינסטנציה של ועדת הכנסת שתחייב אותם לדון - - -

יואל חסון:

וזה יהיה המנגנון שישחרר?

היו"ר דוד ביטן:

כן. הוא חייב, הוא חייב לדון. הוא חייב לדון.

קריאה:

- - -

ישראל אייכלר:

זה דבר נכון.

דבר שני, אני רוצה לומר: בשבוע שעבר הייתה פה חברת הכנסת סופה לנדבר. היא
בכתה על רופאים שפוטרו מנהריה.

היו"ר דוד ביטן:

נכון. דוגמה יפה.

ישראל אייכלר:

לא יכולנו לעזור לה. נשיאות הכנסת דחתה אותה.

יואל חסון:

דווקא עזרה לה בסוף.

היו"ר דוד ביטן:

מה זה חשוב? אנחנו עזרנו לה, לא הנשיאות.

ישראל אייכלר:

חברת הכנסת סופה לנדבר בכתה פה. אתמול התקיים דיון אצלי בוועדה לפניות
הציבור בנושא, ואני רוצה לבשר לכם: הפיטורים בוטלו.

היו"ר דוד ביטן:

יפה. דוגמה.

ישראל אייכלר:

פיטורים של רופאים - - - בוטלו בגלל המנגנון הזה שחברת הכנסת סופה לנדבר
ביקשה וקיבלה אצלנו, בוועדה לפניות הציבור - - -, ואתמול הודיע בית החולים
שהוא מחזיר את הרופאים - - -

היו"ר דוד ביטן:

מצוין. כל הכבוד.

הנה אני מצהיר: אף אחד לא מתכוון להשתמש בזכות הערעור הזאת כדי לאשר את כל
הערעורים כדבר שבשגרה. אנחנו נבחן את הערעורים ונלך באמת מה שצריך.

ארבל אסטרחן:

אני מבקשת רק להעיר – לא השלמת את ההסבר – שני דברים: קודם כל, נשיאות
הכנסת, לגבי דיון מהיר, יכולה להחליט שלושה דברים: לקבל, לדחות או אם חבר
כנסת אחר הגיש הצעה לסדר באותו נושא – להפוך את הדיון המהיר; לאחד אותם
ולהפוך אותם לדיון במליאה.

האם הערעור יהיה רק כאשר זה נדחה או גם כאשר זה עבר לדיון במליאה?

היו"ר דוד ביטן:

במליאה? לא, רק כשזה נדחה.

ארבל אסטרחן:

לא. רק כשזה נדחה. בסדר.

היו"ר דוד ביטן:

כי במליאה יש לו אפשרות להעביר את זה לוועדה. אין שום בעיה עם זה.

ארבל אסטרחן:

רק עוד שתי הערות קטנטנות: אחת, בדיון שהיה כאן לגבי הערעורים הרגילים ציין
יושב ראש הוועדה אולי שיהיה מנגנון לבטל את החלטת הנשיאות או להחליף.

היו"ר דוד ביטן:

לא, לא, לא קשור. רק מוסיף. רק מוסיף.

ארבל אסטרחן:

אני רק מזכירה את זה. בסדר גמור. בסדר.

ודבר אחרון: במכתבו של חבר הכנסת דוד אמסלם, שביקש את העניין, הוא ציין
שאולי צריך לבקש מהנשיאות הנמקה למה היא דחתה.

קריאה:

לא.

ארבל אסטרחן:

אני חושבת שזה דבר מקובל - - -

היו"ר דוד ביטן:

לא, לא צריך. בדרך כלל ההנמקה מתבצעת.

ארבל אסטרחן:

אוקיי.

מרב מיכאלי:

אדוני, רק ברשותך: אני חייבת להגיד שאנחנו עושים את זה קצת במעמד צד אחד,
ולא נוכחים פה יושבי ראש ועדות שיש להם ניסיון. ואני חוששת שחבריך, ראשי
הוועדות, הם לא יעמדו. זאת גזירה שהציבור יתקשה מאוד לעמוד בה.

היו"ר דוד ביטן:

יש לי הפתעה בשבילך: אנחנו מניחים את זה על שולחן הכנסת. זה לא מקבל תוקף
היום. והם יכולים להגיב. בסדר?

מרב מיכאלי:

מאה אחוז

היו"ר דוד ביטן:

אז אין בעיה כי העמדה שלך מתקבלת בנוהל של התקנון. הוא מגן על העמדה שלך.
בסדר?

מרב מיכאלי:

מעולה.

אני חושבת שאולי בכל מקרה כדאי לנו לקבוע את זה הוראת שעה למושב החורף כדי
לראות איך זה עובד.

היו"ר דוד ביטן:

למה? לא, לא. לא. אנחנו רוצים לתקן את התקנון ואנחנו מסיימים את זה. אם יש
יושב ראש שיבוא ויתלונן, נדון בטיעון שלו.

ארבל אסטרחן:

בגלל העשרה ימים.

מרב מיכאלי:

לא, בגלל מספר הנושאים, לא בגלל העשרה ימים.

ארבל אסטרחן:

עוד נושא תוך עשרה ימים.

היו"ר דוד ביטן:

עוד נושא אחד. זה לא מי יודע מה, חבר'ה.

למה שר יכול לבקש מיושב ראש ועדה כל דבר, וחבר הכנסת הבודד לא יכול אפילו
להעלות נושא לסדר היום? זה לא מקובל עליי, אני אומר לכם את האמת. אנחנו,
בינתיים, עובדים בשביל הממשלה, היא לא עובדת בשבילנו בכלל. אז בואו נעזוב
את זה.

מרב מיכאלי:

תן לי רק לענות לך, בבקשה. אז, קודם כל, מה שאתה עושה פה זה לא איזון
שהממשלה עובדת בשבילך. מה שאתה עושה, אתה שם את יושבי ראש הוועדות שהם - -
-

היו"ר דוד ביטן:

הם עובדים בשביל הממשלה בלבד. בלבד.

מרב מיכאלי:

מה שאתה שם אותם, אתה שם אותם בסד, כאילו שהם - - -

היו"ר דוד ביטן:

איזה סד? הם בוחרים. האנשים אינטליגנטיים. את יודעת שהם אנשים
אינטליגנטיים, יכולים לעשות את הסדר שלהם.

מרב מיכאלי:

אני מסכימה איתך שיש חוסר איזון בין הממשלה לכנסת, ובזכויות וביכולות - - -

היו"ר דוד ביטן:

חבר הכנסת הבודד. תסתכלי על חבר הכנסת הבודד.

מרב מיכאלי:

יש חוסר איזון בין הממשלה. אבל מה שאתה עושה עכשיו – אתה לא מאזן בין
הממשלה והכנסת, אתה גורם רק לחברי כנסת מסוימים, שהם יושבי ראש ועדות
ולוועדות, יותר עומס משני הצדדים. אני לא נגד השינוי הזה, אני כרגע הצבעתי
בעד. אני אומרת, קודם כל, שהאיזון שצריך לעשות הוא מבחינת הממשלה. למשל: מה
שפה ביקש עכשיו שר החקלאות ופיתוח הכפר, ואתה אישרת לו, את החוק הזה,
בפטור, שלא מתקבל על הדעת. וצריך לפעמים להיות מסוגלים להגיד לשר: אז מה אם
אתה רוצה? הכנסת לא אמורה לעמוד בזה.

היו"ר דוד ביטן:

אמרתי לכמה שרים.

מרב מיכאלי:

אבל בכל זאת העברת את זה. אז זה האיזון שחסר.

היו"ר דוד ביטן:

אני אסביר לך: בגלל שהסתיים המושב. אם לא - - -

מרב מיכאלי:

חסר האיזון שאתם לא מסוגלים לעמוד מול השרים שלכם ולהגיד להם: לא.

היו"ר דוד ביטן:

אז אני אגיד לך את האיזון. זה לא מדויק. אני אגיד לך למה: קודם כל, יש
קואליציה ואופוזיציה, זה חלק מהעניין. גם את לא מסוגלת לעמוד לפעמים בפני
יושב ראש מפלגה. אבל אני רוצה להגיד לך דבר אחד קטן: אם לא היה סוף המושב
אני לא הייתי מאשר לו את הפטור מהנחה. שיהיה ברור. בגלל שזה סוף המושב אני
אישרתי. זה הכול. לכן צריך כל דבר להסתכל בנסיבות המיוחדות של אותו - - -

מרב מיכאלי:

זה היו סיבות לא - - -, בכל הכבוד.

היו"ר דוד ביטן:

עכשיו, עם כל הכבוד: כל ראשי הוועדות הם אנשים אינטליגנטיים. בשביל זה הם
בכנסת. והם הגיעו עד לכנסת, והם מסוגלים לעשות את האיזון של סדר היום שלהם
באופן שגם חבר הכנסת הבודד יוכל להעלות הצעה לסדר, דחופה. אם היא דחופה. אם
היא לא דחופה אז לא צריך להעלות.

מי בעד? מי נגד?

הצבעה

בעד – רוב

נגד – אין

נמנעים – אין

ההצעה לתיקון תקנון הכנסת בנושא ערעור על החלטת נשיאות הכנסת שלא לאשר
דחיפות הצעה לדיון מהיר, נתקבלה.

ארבל אסטרחן:

רגע, אני רק רוצה להסביר: אמרנו שזה יהיה עשרה ימים מיום החלטת ועדת הכנסת.

יואב בן צור:

כן, כן.

אתי בן יוסף:

כן, כן.

ארבל אסטרחן:

אין הארכות.

היו"ר דוד ביטן:

אין הארכות.

ארבל אסטרחן:

אוקיי. זה יונח עכשיו על שולחן הכנסת ל-14 ימים, להשגות - - -

היו"ר דוד ביטן:

בסדר. אז מה יקרה? זה רק - - -

קריאה:

רק בכנס החורף.

אתי בן יוסף:

בכנס הבא, כי אין מושב.

היו"ר דוד ביטן:

בסדר. את רואה? הם יענו לנו בכנס הבא.

אז מה, אני מכנס את הזה בתקציב – זה לא חל? מה? למה זה לא חל, ה-14 יום?

ארבל אסטרחן:

במילא אין דיונים מהירים - - -

היו"ר דוד ביטן:

לא, לגבי התגובה.

אתי בן יוסף:

בהגשת ההשגות.

היו"ר דוד ביטן:

בהגשת השגות.

קריאה:

תיקון תקנון. תיקון התקנון, הוא שואל.

ארבל אסטרחן:

כל תיקון תקנון מונח על שולחן הכנסת ל-14 ימים.

היו"ר דוד ביטן:

אבל אם יש פגרה אז מה? זה חל בתוך ה-14 ימים?

ארבל אסטרחן:

לא, לא, לא.

היו"ר דוד ביטן:

אז אם אני מכנס את הכנסת לתקציב, לעשרה ימים, אז העשרה ימים האלה בתוך
ה-14?

אתי בן יוסף:

הוא יכול להביא תיקון לתקנון במליאה - - -

קריאה:

השאלה אם הפגרה חלה על זה? הפגרה חלה? חלים על זה ימי הפגרה?

היו"ר דוד ביטן:

לא, מה זה קשור לפגרה? יש דיונים.

קריאה:

קשור, קשור.

היו"ר דוד ביטן:

יש כינוס מיוחד, לא?

קריאה:

כן.

קריאה:

זה קשור.

היו"ר דוד ביטן:

מה, כינוס מיוחד לא נחשב?

קריאה:

קשור.

קריאה:

לא, אבל הימים האחרים אני מדברת.

היו"ר דוד ביטן:

טוב, זה לא משנה, נו. זה לא משנה לי. טוב. במילא זה לא דחוף.

ארבל אסטרחן:

ימי הפגרה נספרים. אין הוראה שימי הפגרה לא נספרים.

היו"ר דוד ביטן:

אז יפה. אתם רואים שהעליתי טענה ובסוף התקבלה בתקנון.

הצעת חוק ההתיישנות (תיקון מס' 5) (השעיית מרוץ תקופת ההתיישנות),
התשע"ה–2015

היו"ר דוד ביטן:

הצעת חוק ההתיישנות (תיקון מס' 5) (השעיית מרוץ תקופת ההתיישנות),
התשע"ה–2015, של חברת הכנסת מיכל רוזין וקבוצת חברי כנסת.

הוועדה סיימה הבוקר את הכנתה לקריאה שנייה ושלישית. תונח היום על שולחן
הכנסת. מבקשים פטור מחובת הנחה. זה מקובל על כולם?

יואב בן צור:

כן.

מרב מיכאלי:

מקובל.

יואב בן צור:

מקובל.

היו"ר דוד ביטן:

הנה, אנחנו גם עם האופוזיציה. כשאתם מעלים נושא חשוב אז זה חשוב.

הצבעה

בעד – רוב

נגד – אין

נמנעים – אין

הבקשה למתן פטור מחובת הנחה להצעת חוק ההתיישנות (תיקון מס' 5) (השעיית
מרוץ תקופת ההתיישנות), התשע"ה–2015, לקריאה שנייה ושלישית, נתקבלה.

אישור הוספת סגנים ליו"ר ועדת הבחירות המרכזית לכנסת ה-21

היו"ר דוד ביטן:

אישור הוספת סגנים ליושב ראש ועדת הבחירות המרכזית לכנסת ה-21.

ישראל אייכלר:

אני יכול לדעת? לפני ההצבעה אני שואל, בבקשה: האם יש לנו סגן נוסף כמו
לכולם?

היו"ר דוד ביטן:

סליחה?

ישראל אייכלר:

מי זה הסגנים שמאושרים?

קריאה:

לא, לכם אין.

היו"ר דוד ביטן:

לא, אין לכם.

קריאה:

לכם אין.

ישראל אייכלר:

למה?

היו"ר דוד ביטן:

מי שהגיש את ההצעה זה סיעת ש"ס, סיעת הבית היהודי וסיעת כולנו בכנסת.

אני אגיד לכם מה קורה: לפי החוק יש ארבעה, וועדת הכנסת יכולה להגדיל בעוד
ארבעה – עד שמונה. מי שיש לו היום זה הליכוד, המחנה הציוני, הרשימה המשותפת
ויש עתיד. כי הן הגדולות. עכשיו, הן ביקשו. יש לנו בעיה להוסיף עוד אחד
מכיוון שיש: מרצ – חמש; אתם – שש; וישראל ביתנו – שש. אז אם נלך לפי
פייריות, מה שנקרא, אז יש לנו בעיה. הם שבע. פה יש היגיון לגודל, כי גם
הארבעה הראשונים זה לפי הגודל. אז לכן אתה צריך להתייחס בהחלטה גם לגודל
שאתה מוסיף.

ישראל אייכלר:

אין לך אפשרות להוסיף יותר?

היו"ר דוד ביטן:

אני לא יכול להוסיף. אם אתה תסתדר עם ישראל ביתנו אני אוכל להוסיף. אני
מדבר על הגודל כרגע. אתה מבין? אתם שישה והם שישה. אז אחד מכם צריך להיות.
מרצ לא יכולה להיות כי הם חמישה. פה אנחנו צריכים להתייחס בהחלטה גם לגודל.
זה ההיגיון של החוק.

קריאה:

אפשר לתקן את החוק.

היו"ר דוד ביטן:

אפשר לתקן. אז בבקשה, תגישו תיקון חוק.

קריאה:

אני רוצה להגיד משפט: זה נראה לי לא הגיוני שיושב ראש ועדת הבחירות המרכזית
יש לו שבעה סגנים.

היו"ר דוד ביטן:

למה? בגלל שזה אי זוגי?

קריאה:

לא. כי - - -

היו"ר דוד ביטן:

זה טיעון שלא מתקבל. אבל אני אגיד לך מה: ועדת הכנסת יכולה להחליט מה שהיא
רוצה. אין בעיה. אבל אם מסתכלים על שיקול הדעת של הוועדה, מכיוון שהחוק
מדבר על גודל סיעה ומקבלים לפי גודל סיעה, אז אם אנחנו מגדילים חייבים
להתייחס לגודל. אי אפשר לתת לקטנה ולא לתת ליותר גדולה. את מבינה?

קריאה:

פעם היו, נניח, 15 מפלגות. אז נניח היו שבעה סגנים, נניח חצי מה-15. היום
יש כולה עשר מפלגות. מתוך העשר יש שבעה סגנים?

היו"ר דוד ביטן:

אבל זה החוק. אז אפשר להגדיל ולהגיד: לכל סיעה בכנסת, עד חמישה יהיו - - -

קריאה:

אפשר - - -. נכון.

היו"ר דוד ביטן:

אז תגישי בקשה לתיקון חוק. נכון להיום, אני לא יכול לתת למפלגה קטנה
ולגדולה לא.

ירדנה מלר הורוביץ:

- - - לקראת בחירות, ואז היו עושים ברוטציה.

קריאה:

אוקיי. חבר הכנסת ישראל אייכלר, אפשר להגדיל, לעשות תיקון, שלכל סיעה בכנסת
יהיה סגן. ואז יש עשרה סגנים.

היו"ר דוד ביטן:

אולי היום, בגלל שיש, תיקנו את אחוז החסימה ויש ארבעה. אבל בכל מקרה היום
אני לא יכול לאשר. זה ברור.

קריאה:

בסדר.

היו"ר דוד ביטן:

אם אתם רוצים לקבל אז תסתדרו עם ישראל ביתנו.

אתי בן יוסף:

- - -

היו"ר דוד ביטן:

איפה? כן, בבקשה. הוא פה? יש לך מה להגיד?

דין ליבנה:

לוועדת הבחירות אין עמדה.

היו"ר דוד ביטן:

אין עמדה.

אז אני אצביע. חבר הכנסת ישראל אייכלר, אם אתם תגיעו להסכם עם ישראל ביתנו,
תבוא אלינו עוד פעם, נדון בזה. בסדר?

מי בעד? מי נגד? מי נמנע?

הצבעה

בעד – רוב

נגד – אין

נמנעים – אין

ההצעה לאישור הוספת סגנים ליו"ר ועדת הבחירות המרכזית לכנסת ה-21, נתקבלה.

היו"ר דוד ביטן:

אז ההחלטה היא להוסיף שלושה: את סיעת ש"ס, הבית היהודי וכולנו.

מי קובע את השמות?

יואב בן צור:

הסיעות.

היו"ר דוד ביטן:

בסדר גמור.

טוב, אני נועל את הישיבה.

(הישיבה נפסקה בשעה 11:11 ונתחדשה בשעה 11:15)

בקשת הממשלה להקדמת הדיון בהצעת חוק השירות האזרחי, התשע"ה-2015 (מ/947) –
רביזיה

היו"ר דוד ביטן:

טוב, אני פותח את הישיבה על הרביזיה של הבקשה לפטור של הצעת חוק השירות
האזרחי, התשע"ה-2015.

כיוון ששמעתי את הטיעונים שלכם ועדיין לא השתכנעתי אז החלטתי לראות האם אני
אשתכנע להצביע נגד. אז בגלל זה הגשתי את הרביזיה.

את רוצה להגיד משהו, חברת הכנסת מרב מיכאלי?

מרב מיכאלי:

כן, אני רוצה להגיד שוב: אני רוצה להפציר בך, אדוני, לשקול מחדש, כי באמת
אין הצדקה להיכנע פה לבקשתו של שר החקלאות ופיתוח הכפר.

היו"ר דוד ביטן:

אמרתי שהסיבה הייתה שזה השבוע האחרון למושב. אם לא, לא הייתי מאשר. אני
אומר את האמת.

מרב מיכאלי:

סיבה לא - - -

היו"ר דוד ביטן:

אוקיי. מי בעד לקבל את הרביזיה? מי נגד?

הצבעה על הרביזיה

בעד הרביזיה – 2

נגד – 4

נמנעים – אין

הרביזיה לא נתקבלה.

היו"ר דוד ביטן:

ארבעה נגד שניים.

תודה רבה, ננעלה הישיבה.

הישיבה ננעלה בשעה 11:21.
