הכנסת התשע-עשרה

נוסח לא מתוקן

מושב שלישי

פרוטוקול מס' 128

מישיבת ועדת הכנסת

יום שני, כ"ד בחשון התשע"ה (17 בנובמבר 2014), שעה 11:00

סדר היום:

בקשת הממשלה לפטור מחובת הנחה לפני הקריאה הראשונה בהצעת חוק – הפצת
שידורים באמצעות תחנות שידור ספרתיות (תיקון מס' 3), התשע"ה-2014 (מ/900).

נכחו:

חברי הוועדה:

זאב אלקין – מ"מ היו"ר

יצחק וקנין

בועז טופורובסקי

דב ליפמן

אברהם מיכאלי

משה זלמן פייגלין

יפעת קריב

מאיר שטרית

איילת שקד

מוזמנים:

מזכירת הכנסת ירדנה מלר-הורוביץ

  ------------------------------------------------------------------------
  ליאת בלום                  –       משרד התקשורת
  -------------------------- ------- -------------------------------------

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

אהובה שרון, חבר המתרגמים

בקשת הממשלה לפטור מחובת הנחה לפני הקריאה הראשונה בהצעת חוק– הפצת שידורים
באמצעות תחנות שידור ספרתיות (תיקון מס' 3), התשע"ה-2014 (מ/900).

היו"ר זאב אלקין:

חברים, אני פותח את ישיבת ועדת הכנסת. על סדר היום רק נושא אחד והוא בקשת
הממשלה להקדמת הדיון בהצעת חוק הפצת שידורים באמצעות תחנות שידור ספרתיות
(תיקון מס' 3), התשע"ה-2014.

אנחנו כמובן מדברים על פטור מחובת הנחה לקריאה ראשונה.

בבקשה, נציגת משרד התקשורת.

ליאת בלום:

תודה. בקצרה. הצעת החוק עוסקת בשני נושאים עיקריים כאשר האחד הוא מתן
אפשרות להפיץ את שידורי מערך עידן פלוס על גבי רשת האינטרנט, והשני הוא מתן
הקלות ליישום יעיל של הרחבת מערך עידן פלוס.

אני ארחיב מעט. יש לנו מכרזים לערוצים נושאיים על מנת שהמערך יהיה אטרקטיבי
יותר ויהיו בו כמה שיותר ערוצים מגוונים. בחוק הקיים יש מספר מגבלות ואנחנו
סבורים שאפשר להסיר.

מאיר שטרית:

יש גם ערוץ סרטים שיכול להיכנס?

ליאת בלום:

טרם. אנחנו מקווים שבמכרזים לערוצים הנושאיים שאמורים להתפרסם, יתמודדו כמה
שיותר ערוצים. הדחיפות של ההצעה נובעת משתי סיבות: בעניין האינטרנט, אנחנו
יודעים שיש גורמים שכבר רוצים להיכנס לשוק שידורי הטלוויזיה על גבי רשת
האינטרנט ולהפיץ את השידורים על גבי רשת האינטרנט. היינו רוצים לקדם את
החקיקה כמה שיותר מהר על מנת לאפשר להם להפיץ גם את שידורי מערך עידן פלוס.
אנחנו סבורים שזה חשוב מאוד לעידוד התחרות בתחום. זה ייתן להם אפשרות להוות
תחרות לכבלים וללוויין.

לעניין המכרזים לערוצים הנושאיים. המכרזים כבר מוכנים ואנחנו רוצים שהמערך
יהפוך לאטרקטיבי, שיהיו בו כמה שיותר ערוצים מגוונים ועל מנת שהמכרזים האלה
יותאמו למוצע בתיקון החקיקה, אנחנו חייבים שהחקיקה הזאת תסתיים כמה שיותר
מהר.

אחד הדברים החשובים שיש בתיקון הזה אלה כל מיני הסרות של מגבלות שיאפשרו
לעוד גורמים להשתתף במכרזים לערוצים האלה ולאפשר למערך הזה להיות יותר
אטרקטיבי, לעודד את התחרות ולהגדיל את מספר השחקנים בשוק.

היו"ר זאב אלקין:

ברור. תודה רבה. מישהו מחברי הכנסת רוצה להתבטא?

מאיר שטרית:

מזכיר לי את הסיפור שאישה הולכת לבקש מהשכנה שלה כוס סוכר והיא אומרת לה
שראשית, בפעם שעברה שהיא באה, השכנה לא נתנה לה, הסיבה השנייה היא כי היא
העליבה פעם את הבן שלה והסיבה השלישית, אין לה סוכר. מכל הסיבות שהיא אמרה,
הסיבה השלישית היא שאדם מתפטר ורוצה לסיים את זה קודם.

היו"ר זאב אלקין:

לסיים הוא לא יצליח, אבל הוא רוצה לפחות להציג את זה.

חברים, אם אין עוד הערות של חברי הכנסת, אני מביא את בקשת הממשלה לפטור
מחובת הנחה לקריאה ראשונה בלבד.

מי בעד הבקשה?

הצבעה

בעד – פה אחד

בקשת הממשלה אושרה פה אחד

היו"ר זאב אלקין:

הבקשה אושרה פה אחד. תודה רבה. הישיבה נעולה.

הישיבה ננעלה בשעה 11:03.
