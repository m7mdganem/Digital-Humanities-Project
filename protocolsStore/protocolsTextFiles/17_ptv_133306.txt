הכנסת השבע-עשרה נוסח לא מתוקן

מושב שני

פרוטוקול מס' 91

מישיבת ועדת הכנסת

יום שני, א' באדר תשס"ז, 19.2.2007, שעה 09:30

סדר היום:

קביעת מסגרת הדיון להצעות להביע אי-אמון בממשלה

נכחו:

חברי הוועדה:

רוחמה אברהם – היו"ר

זהבה גלאון

נסים זאב

נאדיה חילו

אחמד טיבי

יעקב מרגי

מאיר פרוש

מוזמנים:

חה"כ סופה לנדבר

חה"כ רונית תירוש

מזכיר הכנסת: אריה האן

ייעוץ משפטי: ארבל אסטרחן

מנהלת הוועדה: אתי בן-יוסף

קצרנית: טלי רם

 

קביעת מסגרת הדיון להצעות להביע אי-אמון בממשלה

היו"ר רוחמה אברהם:

בוקר טוב, חברי חברי הכנסת. על סדר-יומנו קביעת מסגרת הדיון להצעות להביע
אי-אמון בממשלה. יש בפנינו שלוש הצעות אי-אמון, שהגישו הסיעות הבאות: איחוד
לאומי-מפד"ל-יהדות התורה, בנושא: הליך קבלת החלטות בממשלה לאור מערכת
היחסים בין ראש הממשלה לשר הביטחון, המסכנת את ביטחון ישראל; המועמד להרכיב
את הממשלה הוא חבר הכנסת בנימין אלון.

הנושא השני: גמגום הממשלה לנוכח הסכם מכה והלגיטימציה הזוחלת לממשלה בראשות
החמאס שאינה מכירה בישראל, של הליכוד; המועמד להרכיב את הממשלה הוא חבר
הכנסת בנימין נתניהו.

הנושא השלישי: העלאת שכר הלימוד באוניברסיטאות והפרטת מערכת החינוך
וההשכלה, של חד"ש-רע"מ-תע"ל ובל"ד; המועמד להרכיב את הממשלה הוא חבר הכנסת
מוחמד ברכה.

על-פי הסיכומים, אני מציעה שכפי שנהגנו בעבר, ננהג גם עכשיו: עשר דקות
למציעים, וחמש דקות לכל סיעה.

נסים זאב:

שלוש דקות לסיעות.

היו"ר רוחמה אברהם:

הפעם אפשר לקבוע חמש דקות לכל סיעה כי אין נושאים רבים על סדר-היום, ניתן
להרחיב קצת.

מי בעד מסגרת הדיון?

ה צ ב ע ה

בעד – פה אחד

נגד – אין

נמנעים – אין

ההצעה למסגרת דיון בהצעות להביע אי-אמון בממשלה של עשר דקות למציעים וחמש
דקות לכל סיעה, נתקבלה.

היו"ר רוחמה אברהם:

אושר פה אחד.

הנושא הבא על סדר-היום הוא פטור מחובת הנחה של הצעות חוק. אין כרגע תשעה
חברי ועדה קבועים, אנחנו נדון בכך מחר.

תודה רבה, הישיבה נעולה.

הישיבה ננעלה בשעה 09:40.
