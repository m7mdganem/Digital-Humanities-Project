הכנסת העשרים

מושב ראשון

פרוטוקול מס' 16

מישיבת ועדת הכנסת

יום שני, י"ט בתמוז התשע"ה (06 ביולי 2015), שעה 14:30

סדר היום:

בקשת יו"ר ועדה להקדמת הדיון בהצעת חוק, בקריאה השנייה והשלישית

נכחו:

חברי הוועדה:

דוד ביטן – היו"ר

יואב בן צור

יחיאל חיליק בר

צחי הנגבי

אחמד טיבי

ינון מגל

אברהם נגוסה

יואב קיש

חברי הכנסת:

מרב בן ארי

יצחק וקנין

בצלאל סמוטריץ'

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

שלומית כהן

בקשת יו"ר ועדה להקדמת הדיון בהצעת חוק, בקריאה השנייה והשלישית

היו"ר דוד ביטן:

על סדר-היום בקשת יושב-ראש ועדת הכספים להקדמת הדיון בהצעת חוק יסוד: תקציב
המדינה לשנים 2009 עד 2014 (הוראות מיוחדות)(הוראת שעה)(תיקון מס'
4)(מ/916), לפני הקריאה השנייה והשלישית.

חבר הכנסת וקנין, אתה מציג לנו את הבקשה?

יצחק וקנין:

כן. התקיים דיון בוועדת הכספים לפני כשבועיים. מדובר בתאריכי הדיונים
שאמורה לקיים ועדת הכספים מרגע הנחת הצעת חוק התקציב. סוכם שהצעת חוק
התקציב תונח ב-31 באוגוסט, וב-2 בספטמבר יתחילו הדיונים. זאת אומרת, ועדת
הכספים תתחיל לעבוד ברצף, בלי הפסקה, לדון בתקציב 2016-2015. חייבים לסיים
את זה על מנת שהדברים האלה יאושרו וועדת הכספים תוכל להיכנס לסדר כלשהו
בדיונים.

היו"ר דוד ביטן:

תודה. מישהו רוצה להתייחס? אוקיי.

מי בעד ההצעה הזאת? מי נגד?

הצבעה

בעד – 9

נגד – 1

נמנעים – אין

אחמד טיבי:

רביזיה. על מה הייתה ההצבעה?

היו"ר דוד ביטן:

על החוק שהיה בוועדת הכספים, פטור מהנחה לקראת קריאה שנייה ושלישית כדי
להביא אותו היום להצבעה.

אחמד טיבי:

אבל יש רביזיה בשעה 14:45 בוועדת הכספים.

היו"ר דוד ביטן:

קיבלתי ייעוץ שזה לא משנה. אם הרביזיה תעבור, זה יבוא עם הרביזיה.

אחמד טיבי:

זה עבר אישור חוקי?

ארבל אסטרחן:

עבר. ישיבת ועדת הכנסת, בוודאי.

היו"ר דוד ביטן:

אנחנו דנים רק בפרוצדורה, לא בתוכן. מבחינת התוכן, אם יקבלו הסתייגות או
משהו, זה ייכנס עם ההסתייגות לדיון. כך שאין בעיה.

אני עושה הצבעה נוספת. מי בעד ההצעה לפטור? מי נגד? מי נמנע?

הצבעה

בעד – 9

נגד – 2

נמנעים – אין

הבקשה לפטור מחובת הנחה התקבלה.

היו"ר דוד ביטן:

הבקשה התקבלה.

הישיבה ננעלה בשעה 14:40.
