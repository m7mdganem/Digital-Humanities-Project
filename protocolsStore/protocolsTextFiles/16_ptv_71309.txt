הכנסת השש-עשרה נוסח לא מתוקן

מושב שני

פרוטוקול מס' 87

מישיבת ועדת הכנסת

יום ראשון, י' בטבת התשס"ד (4 בינואר 2004), שעה: 15:00

סדר היום: החלטת ועדת הכנסת בעניין סדרי הדיון בהצעת חוק התקציב לשנת 2004

ובהצעת חוק המדיניות הכלכלית לשנת הכספים 2004 (תיקוני חקיקה),

התשס"ד-2003 ובהצעת חוק גיל פרישה, התשס"ד-2003.

נכחו:

חברי הוועדה: היו"ר רוני בר-און

יולי-יואל אדלשטיין

חיים אורון

אברהם בורג

ענבל גבריאלי

יחיאל חזן

רשף חן

אליעזר כהן

גדעון סער

גילה פינקלשטיין

מאיר פרוש

עמרי שרון

מזכיר הכנסת, אריה האן

סגן מזכיר הכנסת, דוד לב

סגנית מזכיר הכנסת, רות קפלן

מנהלת לשכת מזכיר הכנסת, גאולה רזיאל

מוזמנים:

ייעוץ משפטי: אנה שניידר

אתי בנדלר

הלית ברק

מנהלת הוועדה: אתי בן-יוסף

קצרנית: דרורה רשף

החלטת ועדת הכנסת בעניין סדרי הדיון בהצעת חוק התקציב לשנת 2004

ובהצעת חוק המדיניות הכלכלית לשנת הכספים 2004 (תיקוני חקיקה),

התשס"ד-2003 ובהצעת חוק גיל פרישה, התשס"ד-2003.

היו"ר רוני בר-און:

אנחנו פותחים את ישיבת ועדת הכנסת מס' 87. בבקשה, נציג האופוזיציה.

אברהם בורג:

אדוני היושב ראש, מה שהיה מן הראוי היה שלא יהיה, והקצף שיצא, הקצף שגם אני
הבעתי אותו, היה קצף על הפגיעה בתהליך של ניסיון להגיע להסכמות בגלל איזשהו
חיפזון במקום אחר. עכשיו, יש מושג במקורותינו שנקרא: "שבשתא – כיוון דעל
על" – כיוון שהשתבשה, השתבשה. הדבר הזה קרה כבר. אני מציע לסדר הדיון לחזור
לסעיף האחרון שהיה בניסוחי ההסכמות שהיו בפנינו, תקרא היועצת המשפטית את
הכל, יעלה עלינו הכתוב כאילו פתחנו את הישיבה כמו בני אדם – ולא פתחנו אותה
כמו בני אדם - - -

היו"ר רוני בר-און:

אנחנו רק נתקן, במקום שיהיה בסעיף 1: "דיוני המליאה יחלו בשעה ..." –
"דיוני המליאה החלו בשעה ...".

אברהם בורג:

מקובל?

היו"ר רוני בר-און:

מקובל, גדעון?

גדעון סער:

מקובל.

אברהם בורג:

מה הסעיף האחרון בו עצרנו?

היו"ר רוני בר-און:

הסעיף האחרון בו עצרנו היה "רק יושב ראש הכנסת עצמו יהיה מוסמך להחליט על
הפסקה של הישיבה ..." - - -

אברהם בורג:

רגע. והייתה עוד הסכמה שלא נכתבה, שהצבעות אשר תהיינה יאפשרו לדתיים
להשתתף, אחרי 18:00.

היו"ר רוני בר-און:

במילא רובי כינס את הישיבה אחרי זה.

סעיף 8: "לא תתקיימנה הצבעות במליאה עד עשר דקות לאחר תום הצום".

גדעון סער:

מאחר וכל נושא ההצבעות על התיקונים הוא - - -, כדאי שיודיעו שזה יהיה
באיזשהו מכניזם של דיאלוג בין קואליציה ואופוזיציה. יש מצב שבו יש ועידות
ויש דברים. שיודיעו.

קריאה:

על מה?

גדעון סער:

על ההצבעות על הפיצולים.

היו"ר רוני בר-און:

הצבעות על הפיצולים יהיו מחר בבוקר או היום בלילה.

אברהם בורג:

קו פרשת המים, הקו הקובע, הוא ההצבעה בוועדה הלילה. אם ההצבעה בוועדה עברה
– מה שנקרא בסעיף 5, נדמה לי, כולה, מה אכפת לי מתי ההצבעות על הפיצולים
במליאה?

היו"ר רוני בר-און:

אכפת לנו. להיות בהן.

אברהם בורג:

זה עניינכם.

חיים אורון:

אני רוצה להגיד משהו בסיסי לגבי ארבעת הימים הקרובים. ברגע שיש צוות הסכמה,
כל מה שמתרחש במליאה הוא חלק מההסכמה.

היו"ר רוני בר-און:

אפשר לקבוע שההצבעות על הפיצולים יהיו מחר בין 10:00 ל-12:00?

גדעון סער:

מבחינתי כן.

אברהם בורג:

כן.

חיים אורון:

כן.

היו"ר רוני בר-און:

סעיף 9. "הצבעות על הפיצולים, ככל שיידרש, יתקיימו מחר, יום שני, 5 בינואר
2004, י"א בטבת התשס"ד, בין 10:00 ל-12:00. קונצנזוס?

מאיר פרוש:

אני רוצה רק להבין. המליאה מחדשת עכשיו דיונים?

היו"ר רוני בר-און:

לא. אחרי הצום.

גדעון סער:

יש לי בקשה, אדוני היושב ראש, ואני מפנה אותה באופן חברי לחבר הכנסת בורג,
מאחר שאנחנו כבר אחרי שעתיים שבהם אחת, הצטרפנו לעמדת האופוזיציה בעניין
נושא חדש ושתיים, הצטרפנו לעמדתה בנושא הפיצול - - -

אברהם בורג:

אז עכשיו אנחנו צריכים לפצות אתכם?

מאיר פרוש:

במקום 24:00 שיהיה 02:00.

גדעון סער:

אכן, במידה מסוימת אני חושב שצריך לתת לוועדת הכספים גרייס מסוים, שלא נהיה
במצב שכל דבר הוא מבוי סתום.

אברהם בורג:

נדבר ב-22:00.

גדעון סער:

כרגע זה עומד על 24:00.

אברהם בורג:

אז אמרתי לך: נדבר ב-22:00.

גדעון סער:

אז בוא נכניס את המכניזם הזה לתוך ההחלטה. שבהתייעצות ביני לבין אברום או
כל גורם אחר - - -

יולי-יואל אדלשטיין:

ועדת ההסכמות מוסמכת - - -

גדעון סער:

שהוועדה מסמיכה אותנו לדחות את השעה בסעיף 5.

אברהם בורג:

בהסכמה.

גדעון סער:

בהסכמה.

היו"ר רוני בר-און:

בהמשך לסעיף 5: "ועדת ההסכמות בהרכב בורג, אורון, סער ובר-און, מוסמכת
לדחות את שעת היעד של 4.1.04 שעה 24:00, בהסכמה, לשעה אחרת.

אופוזיציה. כולם מסכימים?

אברהם בורג:

כן.

היו"ר רוני בר-און:

קואליציה כולם מסכימים?

גדעון סער:

כן.

היו"ר רוני בר-און:

תודה רבה. הישיבה נעולה.

הישיבה ננעלה בשעה: 15:00.
