הכנסת העשרים

מושב שלישי

פרוטוקול מס' 174

מישיבת ועדת הכנסת

יום שני, ה' בכסלו התשע"ז (05 בדצמבר 2016), שעה 13:30

סדר היום:

בקשת הממשלה להקדמת הדיון בהצעת חוק, לפני הקריאה ראשונה

נכחו:

חברי הוועדה:

יואב קיש – היו"ר

אמיר אוחנה

דוד ביטן

שולי מועלם-רפאלי

רועי פולקמן

חברי הכנסת:

דוד אמסלם

יגאל גואטה

אוסמה סעדי

מוזמנים:

מזכירת הכנסת ירדנה מלר-הורוביץ

  ------------------------------------------------------------------------
  גיל ברינגר       –     עוזר שרת המשפטים לענייני חקיקה
  ---------------- ----- -------------------------------------------------

  ------------------------------------------------------------------------

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

רמי בן שמעון

בקשת הממשלה להקדמת הדיון בהצעת חוק, לפני הקריאה ראשונה

היו"ר יואב קיש:

אני פותח את הישיבה. שלום לחברי ועדת הכנסת ולצוות. על סדר היום בקשת
הממשלה להקדמת הדיון בהצעת חוק סדר הדין הפלילי (תיקון מס' 62 – הוראת שעה)
(תיקון מ' 4), התשע"ז-2016 לפני קריאה ראשונה.

אני מבקש, גיל, אתה נציג המשרד, תציג לנו בבקשה במה מדובר ומדוע הדחיפות.

גיל ברינגר:

צהריים טובים. מדובר בחוק שתוקן מספר פעמים בדרך של הוראות שעה. חוק שמסדיר
את חלוקת התיקים בין התביעה לבין הפרקליטות, בין התביעה המשטרתית לבין
הפרקליטות במשרד המשפטים.

לאורך שנים תיקנו את זה במסגרת הוראות שעה. הוראה השעה האחרונה פוקעת בסוף
החודש הזה, בעוד כמה ימים, ולכן אנחנו עכשיו מתקנים מחדש - - -

היו"ר יואב קיש:

סליחה, כולם. אני מבקש שקט.

אוסאמה סעדי (הרשימה המשותפת):

למה נזכרתם רק עכשיו?

היו"ר יואב קיש:

תשאל אותו אחר כך מה שתרצה.

דוד ביטן (הליכוד):

כי זה עלה - - -

גיל ברינגר:

הוראת השעה מסתיימת בסוף חודש דצמבר, בעוד כמה ימים. עכשיו החלטנו לעשות את
זה במסגרת הוראת קבע כדי לא להתיש את המערכות בשנים הקרובות.

היו"ר יואב קיש:

תסביר לי למה זה כל הזמן בהוראות שעה ולא בחקיקה.

גיל ברינגר:

מכיוון שהייתה איזושהי מחשבה אולי בכל זאת יאחדו את כל גופי התביעה מתישהו
– בהלכתא למשיחא – במשרד המשפטים. המסקנה, בסופו של דבר, הייתה שמשיקולי
תקציב ושיקולים אחרים לא ניתן לעשות את זה ולכן הניסיון הוא לצלם את המצב
ולהשאיר אותו בהוראת קבע: מה שעד היום היה התביעה המשטרתית יישאר שם ומה
שהיה בפרקליטות יישאר שם.

היו"ר יואב קיש:

הבנתי. אוסאמה, רצית לשאול?

אוסאמה סעדי (הרשימה המשותפת):

היום היו 3 הצעות חוק שהופכות הוראת שעה להוראת קבע. ועדת פנים על בית דין
לעררים; אחרי זה חקירת חשודים – תיעוד חזותי; ועכשיו פה.

גיל ברינגר:

בית דין לעררים לא התקבל. זה נקבע כהוראת שעה לשנה נוספת.

אוסאמה סעדי (הרשימה המשותפת):

כי אנחנו התנגדנו. אבל הפעם אני מסכים. זה בסדר.

היו"ר יואב קיש:

אנחנו נחכה רגע להצבעה כי צריך קוורום ואנחנו מחכים לקוורום. רציתי לשאול
אותך גיל, למה זה לא עלה לפני שבוע? למה אנחנו כל פעם מוצאים את עצמנו פה
ברגע האחרון?

אוסאמה סעדי (הרשימה המשותפת):

את זה שאלתי אבל דוד ביטן אמר לי שרק עכשיו נזכרו.

היו"ר יואב קיש:

הוא ייתן את התשובה שלו.

אוסאמה סעדי (הרשימה המשותפת):

נזכרו מוקדם.

היו"ר יואב קיש:

בבקשה, גיל.

גיל ברינגר:

הייתה מחלוקת בנושא חלוקת התיקים בענייני סמים בין הבט"פ לבין משרד
המשפטים. המחלוקת הזאת למעשה לא נפתרה. הסיכום הפוליטי בין שרי המשפטים
והבט"פ שלקראת קריאה שנייה ושלישית הנושא הזה יוסדר. החלטנו להניח כרגע את
הכחול בצורה זו.

היו"ר יואב קיש:

ההשתהות הייתה בגלל שניסו להגיע להסכמות ולא הצליחו להגיע להסכמות.

דוד ביטן (הליכוד):

כבוד היושב-ראש, אני מוסיף שלאחרונה חל שינוי מאוד משמעותי ואתה רואה שכמעט
אנחנו לא מביאים בקשות להקדמת - - -

היו"ר יואב קיש:

זה נכון. באמת אפשר להגיד שמאז התחיל התקציב, זה בערך היה - - -

דוד ביטן (הליכוד):

אנחנו ממש - - -

יגאל גואטה (ש"ס):

מאז שביטן לקח את זה לידיים. אל תגיד לי תקציב - - -

היו"ר יואב קיש:

זה נכון. זה נכון וטוב מאוד וכך צריך להתנהל.

דוד ביטן (הליכוד):

והכול בזכות יושב-ראש הבית היהודי.

היו"ר יואב קיש:

כן. יושב-ראש סיעת הבית היהודי, לא - - -

דוד ביטן (הליכוד):

עשיתי אותך במקום בנו, מה יכול להיות?

היו"ר יואב קיש:

שלא יחשבו - - -

שולי מועלם-רפאלי (הבית היהודי):

טוב שידידי המלומד תיקן אותך.

יגאל גואטה (ש"ס):

רק לא טוב שהוא לא תיקן יושבת-ראש.

היו"ר יואב קיש:

את רוצה להתייחס?

מזכירת הכנסת ירדנה מלר-הורוביץ:

לא.

היו"ר יואב קיש:

בסדר. אז כמו שאמר חבר הכנסת ביטן, נראה שהמנהג הזה הולך ופוסק.

אוסאמה סעדי (הרשימה המשותפת):

אנחנו מברכים על המגמה.

דוד ביטן (הליכוד):

תמיד יהיה, אבל אנחנו - - -

היו"ר יואב קיש:

תמיד יהיה אבל במינימום הנדרש. אנחנו פה בקוורום. רועי, אתה פה אתנו, כן?

רועי פולקמן (כולנו):

כן.

היו"ר יואב קיש:

חסר לנו רק ביטן עכשיו. דודי, אנחנו מצביעים על פטור מחובת הנחה של הממשלה.
משרד המשפטים הסביר.

דוד אמסלם (הליכוד):

מה שתגיד. אדוני היושב-ראש, אתה יודע שאני הולך אתך. שמתי לב מה היה היום
בישיבה הקודמת. גם לא היית בישיבות וגם הייתה לך עמדה.

היו"ר יואב קיש:

גם העמדה שלך וגם העמדה שלי הן בסוף בשביל התחרות ובשביל שהמחירים יהיו הכי
טובים לאזרח.

דוד אמסלם (הליכוד):

זה מה שנקרא: אלה ואלה דברי אלוהים חיים. אבל בסוף יש כן או לא. זה במובן
הפילוסופי. אבל בסוף כשיש go או no go, אז צריך להחליט.

היו"ר יואב קיש:

ראית, בכלל שם האוצר עם עצמו לא יודע. איפה ביטן? מי בעד הבקשה לפטור מחובת
הנחה, שירים את ידו.

הצבעה

בעד הבקשה – פה אחד

בקשת הממשלה להקדמת הדיון בהצעת חוק סדר הדין הפלילי (תיקון מס' 62 – הוראת
שעה) (תיקון מס' 4), התשע"ז-2016 (מ/1097), לפני הקריאה הראשונה, נתקבלה.

אתי בן יוסף:

פה אחד.

היו"ר יואב קיש:

תודה. הישיבה נעולה.

הישיבה ננעלה בשעה 13:45.
