הכנסת העשרים

מושב שני

פרוטוקול מס' 41

מישיבת ועדת הכנסת

יום שני, כ"ג באלול התשע"ה (07 בספטמבר 2015), שעה 11:45

סדר היום:

הצבעות על בקשות לרביזיה בהצעות החוק הבאות:

1. הצעת חוק התכנית הכלכלית (תיקוני חקיקה ליישום המדיניות הכלכלית לשנות
התקציב 2015 ו-2016), התשע"ה-2015

2. הצעת חוק ההתייעלות הכלכלית (תיקוני חקיקה להשגת יעדי התקציב לשנות
התקציב 2015 ו-2016), התשע"ה-2015

נכחו:

חברי הוועדה:

דוד ביטן – היו"ר

ישראל אייכלר

יואב בן צור

צחי הנגבי

מכלוף מיקי זוהר

אורן אסף חזן

אחמד טיבי

ינון מגל

מרב מיכאלי

אברהם נגוסה

איילת נחמיאס ורבין

רועי פולקמן

יואב קיש

חברי הכנסת:

קארין אלהרר

אלי אלאלוף

משה גפני

שרן השכל

דב חנין

איתן כבל

מיקי לוי

נורית קורן

מוזמנים:

היועץ המשפטי לכנסת איל ינון

  -----------------------------------------------------------------------
  אסי מסינג             –     סגן היועמ"ש, משרד האוצר
  --------------------- ----- -------------------------------------------
  יעל מבורך             –     משרד האוצר

  איתי טמקין            –     משרד האוצר

  רבקה לויפר            –     משרד האוצר

  ליאת גרבר             –     רשות המיסים
  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

רמי בן שמעון

הצבעות על בקשות לרביזיה בהצעות החוק הבאות:

1. הצעת חוק התכנית הכלכלית (תיקוני חקיקה ליישום המדיניות הכלכלית לשנות
התקציב 2015 ו-2016), התשע"ה-2015

2. הצעת חוק ההתייעלות הכלכלית (תיקוני חקיקה להשגת יעדי התקציב לשנות
התקציב 2015 ו-2016), התשע"ה-2015

היו"ר דוד ביטן:

אני פותח את הישיבה. נתחיל רביזיות לפי חוקים. בהצעת חוק התכנית הכלכלית יש
4 רביזיות. פרק ו' סעיף 13 – בחוק הראשון – ייעוץ כלכלי. הסעיף הראשון הוא
סעיף 13, נושא 13, ייעוץ פנסיוני ושיווק פנסיוני, הוחלט על פיצול מהותי.
חבר הכנסת פולקמן הגיש רביזיה. איפה הוא?

על סעיף 13, ייעוץ פנסיוני, הגשת רביזיה. אתה יכול לבוא ולהסביר לנו, לנמק?

רועי פולקמן (כולנו):

הבקשה הייתה על החלטת הפיצול.

משה גפני (יהדות התורה):

למה? תשאיר את הפיצול.

רועי פולקמן (כולנו):

על איזה סעיף?

ינון מגל (הבית היהודי):

הפחתת עלויות, ניהול המוצר הפנסיוני.

משה גפני (יהדות התורה):

תשאיר את הפיצול. מה אתה ממהר?

היו"ר דוד ביטן:

לא נורא, לא נורא. הם רוצים לדון משמעותית בחוק, באופן מהיר.

איילת נחמיאס ורבין (המחנה הציוני):

באופן מהיר ומשמעותי.

היו"ר דוד ביטן:

למרות שהפיצול היה בקשה לי, אני מוכן ללכת לקראת האוצר. נשמע, קודם כל, מה
הטענות.

משה גפני (יהדות התורה):

אפשר להשאיר את הפיצול ונדון בזה.

היו"ר דוד ביטן:

אתה הגשת את הרביזיה ואתה רוצה שהיא תנמק?

רועי פולקמן (כולנו):

אני רוצה שהיא תסביר את הרקע לפני שאני מסביר למה רציתי להגיש בכלל.

מכלוף מיקי זוהר (הליכוד):

זה מפריע לך שזה יישאר בוועדת כספים?

היו"ר דוד ביטן:

זה לא. הפיצול המהותי הוא הבעיה.

משה גפני (יהדות התורה):

- - - תשאיר את הפיצול - - -

היו"ר דוד ביטן:

מה יש לך אתה עם ועדת כספים? מה זה הרכושנות הזאת? כאילו כל אחד רוצה - - -

משה גפני (יהדות התורה):

הם טועים - - -

היו"ר דוד ביטן:

מה, חסרה לכם עבודה?

איילת נחמיאס ורבין (המחנה הציוני):

רק לאיתן כבל אסור להיות רכושני.

היו"ר דוד ביטן:

הוא מהאופוזיציה. מותר לו. כי אין לו הרבה סעיפים שהוא דן בהם באופן כללי,
אבל הרכושנות של הקואליציה - - -

איילת נחמיאס ורבין (המחנה הציוני):

אין לו סעיפים. אתם מורידים את הסעיפים - - -

היו"ר דוד ביטן:

גם אני, אם הייתי באופוזיציה, הייתי מתווכח על כל דבר. זה מקובל.

רועי פולקמן (כולנו):

זו רפורמה מהותית בחוק. מטרת חוק ההסדרים היא לא רק לחלק כספים ותקציב אלא
זו רפורמה מהותית בניואנס. זה עקרוני לנו. זה חלק ממערך ההטבות לאזרחים.

היו"ר דוד ביטן:

אני רוצה להגיד לך שתדע שזה יעלה את המחיר שמשלמים העובדים. יעלה, ואני
אוכיח לכם את זה בעוד שנה.

אסי מסינג:

מדובר בשורה של תיקונים שמטרתם לפתור את מצב ניגוד העניינים והאינטרסים
שבין הגורם המתכלל לבין סוכני הביטוח שהם אמורים לדאוג, בראש ובראשנה,
לטובת העמיתים שאותם הם מייצגים. המטרה של הפרק הזה, בין היתר, גם יקבע את
השטת הצעדים של תפעול - - -

קריאות:

- - -

היו"ר דוד ביטן:

רבותי, מכיוון שלא שמענו, תחזור בבקשה.

יואב בן צור (ש"ס):

איך תשמע כשאתה מדבר כשמסבירים לך?

היו"ר דוד ביטן:

כי החברים מפריעים לי.

יואב בן צור (ש"ס):

מיקי, באמת, נו.

אסי מסינג:

מדובר במספר צעדים שמטפלים בבעיה של ניגודי האינטרסים שקיימים - -

יואב בן צור (ש"ס):

תדבר בבקשה למיקרופון.

אסי מסינג:

מדובר במספר צעדים שעיקרם לטפל בנושא של ניגודי עניינים בהם מצויים היום
סוכני הביטוח. למשל, בכל נושא שקשור לתפעול.

אלי אלאלוף (המחנה הציוני):

סוכני ביטוח פנסיוני.

אסי מסינג:

היום, לא מעט סוכני ביטוח משמשים גם כגורמים מתפעלים. במצב הדברים הזה קיים
ניגוד אינטרסים בין האינטרס של המעביד לאינטרס של עמית, שמוביל להשטת
עלויות התפעול על דמי הניהול שאותם משלמים העמיתים. לכן מדובר בשורה של
צעדים שמנסים לטפל בהם, והכול לטובת הגדלת החיסכון הפנסיוני של העמיתים.

היו"ר דוד ביטן:

יופי. בהצלחה.

איתן כבל (המחנה הציוני):

עברתם לשכנוע.

היו"ר דוד ביטן:

אני אומר לך שזה יעלה את המחיר כיוון שאם סוכן ביטוח שהיה מקבל גם מהמעביד
כסף וגם מהעובד ועכשיו הוא יקבל רק מהעובד על אותה עבודה, אז הוא יבקש
מהעובד שישלים לו את מה שוא מפסיד מהמעביד. אבל אתם מתעקשים.

אז כמו שבכל רפורמות הדיור מה שנשאר זה רק מיסים, זה מה שיהיה פה. אבל לא
משנה, אני מוכן לקבל את זה שיהיה דיון ונראה מה יהיה. אני מוכן לקבל את
הרביזיה הזאת, למרות שאני חושב שצריך לעשות דיון מעמיק על העניין הזה. אני
מקווה שוועדת הכספים, גפני, תיתן על זה דגש ותעשה דיון אמתי ומעמיק בנושאים
האלה.

משה גפני (יהדות התורה):

אדוני היושב-ראש, לי אין התנגדות שזה יעבור לוועדה אחרת.

היו"ר דוד ביטן:

עזוב. כבר החלטנו שזה בוועדת כספים. אתה יודע מה אני אוהב אצלך? אתה משחק
אתנו, עם הוועדה – כשאנחנו רוצים, אתה לא רוצה. כשאנחנו לא רוצים, אתה
רוצה. עכשיו למדתי אותך טוב מאוד. אתה, על עצם ההערה לוועדה אתה מוכן - - -
אתה עושה טובה שמעבירים - - -

יואב בן צור (ש"ס):

הוא רוצה להעביר את זה לאייכלר, לפניות הציבור.

מכלוף מיקי זוהר (הליכוד):

פולקמן, לוועדת אלי כהן נעביר את זה.

היו"ר דוד ביטן:

שמתי לב, למדתי אותך טוב מאוד.

משה גפני (יהדות התורה):

לגופו של עניין, א', יש חשש במה שאתה אומר שזה נכון. חשש גדול. ב', חלק
מהחוק הזה נמצא בדיון בוועדה לא בחוק ההסדרים. אנחנו תיקנו חלק מהחוק - - -

היו"ר דוד ביטן:

יופי. אז אתם מבינים בזה. עכשיו שכנעת אותי להעביר אילך.

משה גפני (יהדות התורה):

זה נמצא בחוק ההסדרים כאן. עם כל הכבוד לרפורמה הגדולה שרועי מדבר עליה,
אין פה רפורמה גדולה. אני אצטרך לקבוע סדרי עדיפויות: מה שייך לחוק ההסדרים
ומה לא.

היו"ר דוד ביטן:

טוב, בסדר. אני סומך עליך שהאוצר יידע להסתדר אתך בעניין הזה.

משה גפני (יהדות התורה):

אני מבקש שתבוא לדיון.

היו"ר דוד ביטן:

לסעיף הזה אני אבוא, רק אל תעשה את זה כשאני בחו"ל. עוד לא הצלחנו לצאת.
הייתי צריך לצאת במוצאי שבת וביטלנו.

איתן כבל (המחנה הציוני):

דוד, עברנו לסיפורים אישיים?

היו"ר דוד ביטן:

כן, למה לא? אני מחכה לאנשים. איפה צחי? מי בעד לקבל את הרביזיה בעניין הזה
ולבטל את הפיצול ולהעביר את זה לוועדת הכספים?

אתי בן יוסף:

10 בעד. תשאל גם מי נגד.

היו"ר דוד ביטן:

מי נגד, סליחה. אמרתי מי נגד. מי נגד?

הצבעה

בעד קבלת הרביזיה – רוב

נגד – מיעוט

הרביזיה נתקבלה.

היו"ר דוד ביטן:

הנושא הבא. פרק ז', הדנה על בריאות הציבור. רפורמת הקורנפלקס.

יואב בן צור (ש"ס):

אני מסיר את הרביזיה.

אחמד טיבי (הרשימה המשותפת):

מסיר את הרביזיה.

היו"ר דוד ביטן:

גם אני הגשתי וגם אורן. אתם מסירים את הרביזיות?

יואב בן צור (ש"ס):

אני הגשתי.

היו"ר דוד ביטן:

כתוב פה שגם אנחנו. רבותי, אנחנו כולנו מסירים את הרביזיות ועל כן אין צורך
להצביע. זה עובר לעבודה ורווחה.

יואב בן צור (ש"ס):

אלי אלאלוף הבטיח שהכול יהיה - - -

היו"ר דוד ביטן:

מה אתה אומר, גפני?

משה גפני (יהדות התורה):

ועדת העבודה והרווחה.

היו"ר דוד ביטן:

מה קרה? תמיד כשלא מעבירים אליך, אתה רוצה שיעבירו אליך.

מכלוף מיקי זוהר (הליכוד):

מה עם קצבאות הזקנה?

היו"ר דוד ביטן:

פרק ח', רשות החשמל. איילת ורבין הגישה עתירה לבג"ץ, בבקשה.

איילת נחמיאס ורבין (המחנה הציוני):

חכה, יכול להיות שגם זה בדרך, יקירי. אני רואה שעם הממשלה הזאת זה עובד רק
בעתירות לבג"ץ, יש לנו שר בריאות סוף-סוף, אחרי 250 שנות סגנות. היושב-ראש,
אני ממתינה לך.

היו"ר דוד ביטן:

בבקשה, מה הבעיה?

איילת נחמיאס ורבין (המחנה הציוני):

היושב-ראש, כיוון שעם הממשלה הזאת הדברים עובדים רק עם עתירות לבג"ץ, אז
יכול להיות שגם זה יגיע עם עתירה לבג"ץ.

קארין אלהרר (יש עתיד):

רק עתירות טובות.

איילת נחמיאס ורבין (המחנה הציוני):

בסופו של דבר, זה באמת לא יכול להיות. זה איזשהו משחק לא הגיוני – אני לא
אדבר כשאתה מדבר, עניין עקרוני.

היו"ר דוד ביטן:

אני מקשיב לך.

איילת נחמיאס ורבין (המחנה הציוני):

אתה יודע וחברי הכנסת שיושבים כאן בחדר יודעים שלא הייתה שום הצדקה בהעברת
חוק רשות החשמל מוועדת הכלכלה לוועדת אלי כהן. אני זוכרת מעט מאוד ועדות
בכנסת לאורך שהשנים שהיו ועדות שמיות.

אני אומרת רגע, רגע, בואו נחזור לתיקוני חקיקה ליישום המדיניות הכלכלית.
אני רואה סעיפים 3, 4, 5, 6, 7, 8 ו-9 – סעיף 9 לדעתי כן הגיע לפנים והגנת
הסביבה – בואו נעביר את כל נושאים כאן לוועדה של אלי כהן.

יואב קיש (הליכוד):

זה לא הנושא של הרביזיה.

היו"ר דוד ביטן:

תן לה לדבר. לא להפריע, בבקשה.

איילת נחמיאס ורבין (המחנה הציוני):

סליחה רגע, סליחה אדוני, אתה לא תפריע לי. תודה רבה, חבר הכנסת קיש, תודה
רבה. אם אתה רוצה, תגיב אחר כך לדברי. גם אתה יודע שאני צודקת. יש כאן
נושאים שפר אקסלנס, במדויק קשורים, קלה כחמורה, לנושאים שמחוברים למה
שוועדתו של אלי כהן אמורה לעסוק בהם: התחדשות עירונית והפריפריה שלה. מה
רשות החשמל קשורה לוועדת אלי כהן?

היו"ר דוד ביטן:

כי בבניינים יש חיבור חשמל.

איילת נחמיאס ורבין (המחנה הציוני):

היא קשורה באופן מובהק – נכון, יפה. אתה יודע מה, כשהיושב-ראש מתייחס
בציניות לבקשה להעברה שהוא עצמו אישר - - -

היו"ר דוד ביטן:

אני אשיב לך על הרביזיה, רק כעיקרון - - -

איילת נחמיאס ורבין (המחנה הציוני):

כיוון שאנחנו יודעים שאין שום קשר בדבר הזה לוועדה של אילי כהן, הרי שמקומה
הראוי, החוקי, גם משפטי וגם ענייני – הסכים חבר הכנסת איתן כבל לפשרה על
מנת שהקואליציה לא תהיה חרדה לכך שאלוהים ישמור, מה יעשו חברי הכנסת איתן
כבל וחבר מרעיו מהמחנה הציוני ומהאופוזיציה. אלוהים ישמרנו.

אנחנו אנשים ענייניים, אנחנו רוצים את טובת הציבור, אנחנו רוצים את טובת
הארץ הזאת. יש מעט מאוד חוקים שמגיעים לוועדת הכלכלה, וזה אחד החוקים
שאמורים להגיע אליה. תודה רבה.

היו"ר דוד ביטן:

אני רוצה להשיב. רבותי, אורן, עוד פעם אתה מדבר?

אורן אסף חזן (הליכוד):

גם כשאני שותק - - -

היו"ר דוד ביטן:

אתה לא שותק. אני רואה אותך, השפתיים זזות - - -

אורן אסף חזן (הליכוד):

קיבלת כותרות היום, קיבלת כותרות היום.

היו"ר דוד ביטן:

על מה קיבלתי כותרת?

אורן אסף חזן (הליכוד):

אמרת "אורן" 3 פעמים – קיבלת כותרת.

איילת נחמיאס ורבין (המחנה הציוני):

אורן, אתה יודע מה? זה באמת כבר לא לכבודך.

אורן אסף חזן (הליכוד):

לא לכבודי שתשב פה - - - את צועקת והוא אומר "אורן". לי קוראים אורן - - -

היו"ר דוד ביטן:

ראיתי אותך מדבר עם איתן כבל.

איילת נחמיאס ורבין (המחנה הציוני):

אבל אני יכולה לדבר כי הייתי בזכות דיבור.

היו"ר דוד ביטן:

לא דיברת אתו, איתן? דיברת. בבקשה. אתה הזזת את השפתיים.

אני רוצה להגיד לך שאפשר גם להעביר את זה לוועדת הכלכלה, אני לא אומר שלא.
אבל - - -

איילת נחמיאס ורבין (המחנה הציוני):

זה אמור להיות.

היו"ר דוד ביטן:

רגע. כעיקרון, כשאנחנו הקמנו את הוועדה של אלי כהן אמרנו במפורש שזה לא
יהיה החוק היחיד שיעבור לשם, אבל אנחנו נעשה את זה פר חוק - - -

איילת נחמיאס ורבין (המחנה הציוני):

אז למה אתה לא מעביר - - -

היו"ר דוד ביטן:

למה את נותנת לי לדבר? אני לא הפרעתי לך.

איילת נחמיאס ורבין (המחנה הציוני):

סליחה. אבל רק תענה - - -

היו"ר דוד ביטן:

אני לא הפרעתי לך, לא הפרעתי לך.

איילת נחמיאס ורבין (המחנה הציוני):

בסדר, תסביר.

היו"ר דוד ביטן:

אמרנו בזמנו שלא קרא לזה ועדה קבועה, ועדת רפורמות, כי יושב-ראש הכנסת
התנגד ולכן אמרנו שנעביר לשם עוד חוקים, פר חוק, וכל פעם נוסיף את זה לשם
הוועדה. לכן העברנו 2, נדמה לי. אחד סיימנו ואחד לא. זה דבר ראשון.

דבר שני, אמרתי בדיון הראשון שלמרות שזה חוק ההסדרים, אנחנו רוצים שלוועדות
יהיה זמן לדון באופן רציני בכל חוק וחוק ולא מה שהאוצר רוצה. על מה האוצר
בונה? שלא יהיה זמן ואחר כך יגיעו ליום שצריך לאשר תקציב בקריאה שנייה
ושלישית ויהיו חייבים לאשר את זה כי אם לא, אין תקציב, ולא יהיה דיון אמתי.

אנחנו משתדלים להעביר כמה שיותר נושאים לכל מיני ועדות כדי שיהיה זמן. בסך
הכול העברנו לאלי כהן שתי הצעות - - -

מרב מיכאלי (המחנה הציוני):

אין שום מצוקת זמן בוועדת הכלכלה. אין שןם מצוקה בדיוני ועדת הכלכלה. מה
הבעיה?

היו"ר דוד ביטן:

גם לוועדת הכלכלה העברנו - - -

איתן כבל (המחנה הציוני):

כיוון שאתה יודע את האמת, אני יכול להגיד משפט?

היו"ר דוד ביטן:

העברנו כאן מספר נושאים.

איתן כבל (המחנה הציוני):

אדוני, סליחה - - -

איילת נחמיאס ורבין (המחנה הציוני):

סליחה רגע, איתן. למה אתה לא מעביר נושאים שהם בסמכותו של חבר הכנסת דודי
אמסלם לוועדה של אלי כהן?

איתן כבל (המחנה הציוני):

אדוני היושב-ראש - - -

היו"ר דוד ביטן:

העברנו לו.

איתן כבל (המחנה הציוני):

איילת, אני אגיד לך מה הסיבה האמתית שזה לא בוועדת הכלכלה.

איילת נחמיאס ורבין (המחנה הציוני):

תגיד לי. אני אשמח לשמוע.

איתן כבל (המחנה הציוני):

הסיבה האמתית היא שלא הייתי מוכן לתת את ראשה של יושבת-ראש רשות החשמל מונח
על מגש של זהב או כסף לשר האנרגיה והתשתיות.

היו"ר דוד ביטן:

מה זה שייך?

איתן כבל (המחנה הציוני):

זה הסיפור המרכזי. כל דבר אחר, אין לו דבר וחצי דבר. אמרתי שאני לא מוכן
להיות חותמת גומי של אחד מהם. זה הכול.

היו"ר דוד ביטן:

אף אחד, גם אנחנו לא נהיה חותמת גומי.

אחמד טיבי (הרשימה המשותפת):

בואו נפתח את הנקודה הזאת בדיוק.

היו"ר דוד ביטן:

גם אנחנו לא נהיה חותמת גומי. אבל היא צריכה לבוא ולהסביר איך היא שינתה
עמדה כל הזמן. אבל לא ניכנס לזה.

איילת נחמיאס ורבין (המחנה הציוני):

סליחה, הדיון - - -

איתן כבל (המחנה הציוני):

זה הסיפור. זה הכול.

יואב קיש (הליכוד):

כבל, לפי דעתי בכלל הסעיף הזה לא בחוק, אז יפה שאתה צועק - - -

איתן כבל (המחנה הציוני):

ולמרות זאת, מר קיש, תסלח לי, אתה מוכן, בבקשה?

יואב קיש (הליכוד):

כן.

איתן כבל (המחנה הציוני):

קודם כל, האוזניים שלך כרויות למה שלחשו לך.

יואב קיש (הליכוד):

אני מתנגד לזה שאתה קורא לדברים שלך "מה שלחשו לך".

איתן כבל (המחנה הציוני):

מר קיש, בבקשה, בוא נרד שנינו לאותו רום.

יואב קיש (הליכוד):

מכיר?

איתן כבל (המחנה הציוני):

כן. מכיר מצוין.

יואב קיש (הליכוד):

אתה תופיע בו פעם - - -

היו"ר דוד ביטן:

מה זה? באיזה נושא?

יואב קיש (הליכוד):

תן לי קצת - - -

היו"ר דוד ביטן:

אבל אנחנו חוזרים על הדיון. היא אמרה מה שהיה ברביזיה. זה לא פייר.

איתן כבל (המחנה הציוני):

אתה צודק.

היו"ר דוד ביטן:

רבותי, אני נציע לדחות את הרביזיה. מי בעד לדחות את הרביזיה? אורן, מה?

אורן אסף חזן (הליכוד):

בעד.

היו"ר דוד ביטן:

לא יודע. סידרת את המעיל. אני יודע מה עשית?

איילת נחמיאס ורבין (המחנה הציוני):

הוא רצה שתהיה במתח.

היו"ר דוד ביטן:

מי נגד?

אחמד טיבי (הרשימה המשותפת):

למרות המחאה שלי נגד - - -

איתן כבל (המחנה הציוני):

ראית? - - - נכנסו שניהם לאותו כוס.

היו"ר דוד ביטן:

אחמד, היה פה איום של כבל. איום. כבל, איימת על אחמד.

אורן אסף חזן (הליכוד):

אחמד טיבי מצביע תחת מחאה.

אתי בן יוסף:

10 בעד, 5 נגד.

הצבעה

בעד דחיית הרביזיה – רוב

נגד – מיעוט

הרביזיה לא נתקבלה.

היו"ר דוד ביטן:

טוב. פתאום הוא שינה את המחאה. איך זה יכול להיות?

אחמד טיבי (הרשימה המשותפת):

למרות, למרות.

היו"ר דוד ביטן:

הנושא הבא: פרק ט', בנקאות. יש רביזיה של חברת הכנסת איילת ורבין. אנחנו
החלטנו להעביר לוועדה המיוחדת בראשות אלי כהן וחברת הכנסת איילת ורבין
הגישה רביזיה. בבקשה, תסבירי. התשובה שלי היא אותה תשובה שנתתי קודם, כדי
שלא נחזור פעמיים.

איילת נחמיאס ורבין (המחנה הציוני):

אני מבינה. אני גם אשתדל לא לחזור על דברי בעניין הזה. עדיין אומר, תראו
חברים, למרות שהרב גפני, יו"ר ועדת הכספים, ויתר על טיפול בהצעת חוק שהיא
באופן מובהק, שאין עליה גם ויכוח ואין עליה עוררין ואין חיבור חשמל – אי
אפשר להגיד שהבתים מתחברים לחשמל ולכן אפשר להעביר את זה לוועדה של אלי כהן
– כי הנושא הזה הוא נושא שבמובהק - - - אורן, עכשיו אני אומרת אורן.

אורן אסף חזן (הליכוד):

איתן כבל מפריע פה. מה אני אעשה?

איילת נחמיאס ורבין (המחנה הציוני):

איתן כבל אני לא רוצה להגיד. אני רוצה להגיד אורן, טוב? ולהיות בכותרות,
אתה אומר, נכון? די, באמת.

איתן כבל (המחנה הציוני):

היא רוצה כותרת.

אחמד טיבי (הרשימה המשותפת):

יעל גרמן.

ינון מגל (הבית היהודי):

יש איזה קטע שח"כיות נוזפות באורן.

איילת נחמיאס ורבין (המחנה הציוני):

אני לא צריכה עזרה.

אורן אסף חזן (הליכוד):

זה כאילו נהיה שיטה.

איילת נחמיאס ורבין (המחנה הציוני):

אני לא צריכה עזרה. לא.

אחמד טיבי (הרשימה המשותפת):

הן מנצלות את טוב לבו ורוחב לבו של אורן.

אורן אסף חזן (הליכוד):

- - - זכויות הגבר - - -

מכלוף מיקי זוהר (הליכוד):

הרב גפני, אל תהנהן כשהיא מדברת.

אורן אסף חזן (הליכוד):

התעללות - - -

היו"ר דוד ביטן:

תאמין לי אורן, היה צריך להמציא אותך.

מכלוף מיקי זוהר (הליכוד):

הצלצול הוא בשבילה.

איילת נחמיאס ורבין (המחנה הציוני):

הנה, אז המציאו אותו - - -

היו"ר דוד ביטן:

מה עשתה המורה שלך בבית הספר? זה מאוד מעניין אותי.

אורן אסף חזן (הליכוד):

- - - את ההורים שלי?

איילת נחמיאס ורבין (המחנה הציוני):

חס וחלילה. אני לא מכירה אותם. אין לי - - -

היו"ר דוד ביטן:

מה המורה שלך עשתה בבית הספר, אתה יכול להסביר לי?

איילת נחמיאס ורבין (המחנה הציוני):

אני פשוט רוצה שלא תפריע לי לסיים את הרביזיה שלי.

היו"ר דוד ביטן:

נראה לי שאורן כל הזמן היה בחוץ בלימודים.

אורן אסף חזן (הליכוד):

הייתי בבית חולים, אבל למדתי טוב-טוב.

איילת נחמיאס ורבין (המחנה הציוני):

אני אשלח אליך עוד פעם את טיבי, אם אתה רוצה.

אורן אסף חזן (הליכוד):

לא. אל תשלחי לי - - -

איילת נחמיאס ורבין (המחנה הציוני):

שבוע שעבר, רק בגלל שאני שלחתי אותו - - -

היו"ר דוד ביטן:

אורן, אני קורא לך פעם שניה לסדר. אני רוצה להגיד לך שאני לא אעשה לך פיצול
ואזרוק אותך מהוועדה.

איילת נחמיאס ורבין (המחנה הציוני):

לא יכול להיות שנושא כזה - - -

אורן אסף חזן (הליכוד):

- - -

היו"ר דוד ביטן:

די. אלוהים אדירים, לא ראיתי דבר כזה. הושבתי אותך לידי כבר פעם אחת.

איילת נחמיאס ורבין (המחנה הציוני):

עכשיו זה אתה. עכשיו אתה - - -

היו"ר דוד ביטן:

לא. הוא מעצבן.

איילת נחמיאס ורבין (המחנה הציוני):

תפסיק לתקשר אתו. אני בעד העניין הזה. אני רק חושבת שזה נושא מאוד-מאוד
מהותי. אני מתפלאת עליך, הרב גפני, שבכית לנו – כמו שאני אומרת לילדים שלי:
מה אתה מיבייב? – למה יבייבת בשבוע שעבר שלוקחים לך את כל ההטבות ומשאירים
לך את הגזרות?

אורן אסף חזן (הליכוד):

מה זה מיבייב? מה זה השיח הזה?

קארין אלהרר (יש עתיד):

אמר מי שמעלה את השיח.

היו"ר דוד ביטן:

די. מספיק כבר. בחייך. מותר לה לדבר עברית איך שהיא מבינה.

איילת נחמיאס ורבין (המחנה הציוני):

אתה יודע מה? העברית שלי היא די טובה. לאורן חזן יש מה ללמוד מהעברית שלי,
טוב?

היו"ר דוד ביטן:

נכון. אני מסכים אתך.

איילת נחמיאס ורבין (המחנה הציוני):

תודה רבה. אל תעצבן אותי, אורן - - -

אורן אסף חזן (הליכוד):

המורה איילת.

איילת נחמיאס ורבין (המחנה הציוני):

אורן די. קיבלת מיעל גרמן נזיפה. מספיק.

אורן אסף חזן (הליכוד):

תסתכלי - - -

היו"ר דוד ביטן:

אורן, מספיק.

אורן אסף חזן (הליכוד):

זה לא יפה. מה - - -

איילת נחמיאס ורבין (המחנה הציוני):

לא יפה? לא יפה מה שאתה עושה.

אורן אסף חזן (הליכוד):

למה את צורחת?

איילת נחמיאס ורבין (המחנה הציוני):

ככה. כי אתה מתנהג בצורה מביכה, אורן.

אורן אסף חזן (הליכוד):

שמישהו יביא לך כוס מים, שתירגעי, איילת, שלא תקבלי התקף לב.

איילת נחמיאס ורבין (המחנה הציוני):

אתה מתנהג בצורה מביכה. תפסיק להביך - - -

אורן אסף חזן (הליכוד):

מביך זה השטות הזאת של רביזיה על כל דבר. זה מביך. תדברו עניינית - - -

איילת נחמיאס ורבין (המחנה הציוני):

אני מגישה - - - אני לא מבקשת ממך רשות - - -

אורן אסף חזן (הליכוד):

מה זה המשחק הזה?

איילת נחמיאס ורבין (המחנה הציוני):

אני לא מבקשת ממך רשות. יש לי חדשות בשבילך - - -

היו"ר דוד ביטן:

אורן, היא בזכות הדיבור שלה.

אורן אסף חזן (הליכוד):

יושבות באופוזיציה ולא עושות שום דבר - - -

איילת נחמיאס ורבין (המחנה הציוני):

- - - אורן חזן, אתה תלמד אצלי איך - - -

היו"ר דוד ביטן:

אורן, היא בזכות דיבור. תסלח לי.

איילת נחמיאס ורבין (המחנה הציוני):

- - - די, מספיק עם - - -

היו"ר דוד ביטן:

אתה לא יכול להפריע. מספיק כבר.

אורן אסף חזן (הליכוד):

את אישה חוצפנית.

איילת נחמיאס ורבין (המחנה הציוני):

די. תפסיק לגרום מבוכה. תלך החוצה – חוזר, אתם לא יודעים מה קיבלתי? – די
כבר, אורן, מספיק עם הסחטנות הזו.

היו"ר דוד ביטן:

אורן, מספיק.

אורן אסף חזן (הליכוד):

את, שאמרת לביטן "תצביע לפנסיות של המילואים, אני אצביע לכול". את
שאמרת - - -

איילת נחמיאס ורבין (המחנה הציוני):

- - - לא התכוונתי - - -

אורן אסף חזן (הליכוד):

את עוד משקרת?

איילת נחמיאס ורבין (המחנה הציוני):

התבדחתי.

אורן אסף חזן (הליכוד):

התבדחת? על צורכי ציבור אני לא מתבדח. אל תצחקי על הציבור. אל תצחקי על
הציבור.

היו"ר דוד ביטן:

אורן, מספיק.

איילת נחמיאס ורבין (המחנה הציוני):

- - - הוא נוהג בסחטנות ואחר כך מפריע לכולם. די כבר.

היו"ר דוד ביטן:

היא בזכות דיבור ואתה מפריע לה. מספיק.

איילת נחמיאס ורבין (המחנה הציוני):

די - - -

היו"ר דוד ביטן:

גם את, ורבין, מספיק.

אורן אסף חזן (הליכוד):

שמישהו יביא לה כוס מים כדי שהיא לא תקבל התקף לב.

איילת נחמיאס ורבין (המחנה הציוני):

אני רוצה - - -

היו"ר דוד ביטן:

את צועקת עליו ואת - - -

איתן כבל (המחנה הציוני):

איילת - - -

היו"ר דוד ביטן:

מספיק.

ינון מגל (הבית היהודי):

למה את מיבייבת?

אורן אסף חזן (הליכוד):

נכון. בלי הפסקה היא מיבייבת. 5 חודשים - - -

איילת נחמיאס ורבין (המחנה הציוני):

- - - אני לא צריכה להוכיח את עצמי. זה ההבדל.

היו"ר דוד ביטן:

מספיק.

אורן אסף חזן (הליכוד):

בפעם האחרונה שבדקתי, אני ואת הולכים במסדרון, אף אחד לא יודע מי את. אז גם
אני לא צריך יותר - - -

היו"ר דוד ביטן:

אורן, אם אתה תעליב עוד פעם, אני באמת אוציא אותך. מספיק. אני קורא לך לסדר
פעם שנייה וחצי. אתה לקראת הסוף.

איילת נחמיאס ורבין (המחנה הציוני):

- - - מביאים הצעת חוק חשובה, עניינית, שעוזרת לציבור, חכמה, ואתה מאפשר
שייקחו את זה ממל. אני לא מצליחה להבין את זה. אני אומרת לך, אפילו להבדיל
מרשות החשמל, זאת הצעת חוק חשובה ומהותית שצריכה להידון בוועדת כספים ואין
שום הצדקה, באמת.

תשים את רשות החשמל בצד. תעזוב את הרביזיה הקודמת. זאת הצעת חוק שהמקום שלה
הוא בוועדת כספים. למה בכלל יש פה דיון?

היו"ר דוד ביטן:

עניתי בפעם שעברה - - -

איילת נחמיאס ורבין (המחנה הציוני):

זה לא אותו דבר.

היו"ר דוד ביטן:

אני אוסיף משהו, אל תדאגי.

אורן אסף חזן (הליכוד):

אני מבקש זכות דיבור אחרי זה.

היו"ר דוד ביטן:

אתה לא יכול לקבל זכות דיבור.

ענינו שאנחנו מחלקים את הדיונים, בגלל שזה חוק ההסדרים, בגלל שהממשלה רוצה
שזה יהיה מהר ולא ידונו בחוקים, אנחנו מחלקים את זה לכמה שיותר ועדות על
מנת שהדיון יהיה יותר ענייני ויותר טוב. מה גם שבמקרה הזה, גפני הסכים שזה
לא יהיה אצלו בסופו של דבר, והוא עמוס מאוד ואני לא רואה מצב שהוא יכול
לדון בזה בצורה עניינית.

איילת נחמיאס ורבין (המחנה הציוני):

בוא נגדיר את זה כמו שצריך - - -

היו"ר דוד ביטן:

עזבי. מי בעד לדחות את הרביזיה?

מרב מיכאלי (המחנה הציוני):

בדרך כלל מתחילים עם "מי בעד לקבל את הרביזיה".

היו"ר דוד ביטן:

לדחות. אנחנו בעד לדחות.

מרב מיכאלי (המחנה הציוני):

אבל לא בקואליציה הזאת.

היו"ר דוד ביטן:

אין בעיה. כשתהיי יושב-ראש ועדת הכנסת תנהלי את זה איך שאת מבינה. מי נגד?

קארין אלהרר (יש עתיד):

נגד. ובושה לכנסת ישראל. זה מה שאני - - -

מרב מיכאלי (המחנה הציוני):

אבל ממש. תודה.

הצבעה

בעד דחיית הרביזיה – רוב

נגד – מיעוט

הרביזיה לא נתקבלה.

אתי בן יוסף:

4 נגד.

איתן כבל (המחנה הציוני):

5 נגד.

אתי בן יוסף:

5. סליחה. המחשב הפריע.

היו"ר דוד ביטן:

היא לא ראתה.

איתן כבל (המחנה הציוני):

בסדר, צוחק.

היו"ר דוד ביטן:

טוב. עברנו עכשיו וגמרנו את הצעת חוק התכנית הכלכלית. עברנו להצעת חוק
ההתייעלות הכלכלית. מה ממציאים כל מיני חוקים? סעיף 11 בטבלה, מס גרעון.
אני מבין, פולקמן, שאתה מסיר?

רועי פולקמן (כולנו):

כן. אני מקבל את הפיצול המהותי.

היו"ר דוד ביטן:

מסיר ומקבל את הפיצול המהותי. אין צורך לדון ברביזיה.

מרב מיכאלי (המחנה הציוני):

מצוין.

היו"ר דוד ביטן:

עכשיו הנושא השני. סעיף 18, צמצום הזכאות לדמי אבטלה. הוחלט על פיצול מהותי
לוועדת העבודה. חבר הכנסת פולקמן ביקש רביזיה. תסביר את הרביזיה, בבקשה.

רועי פולקמן (כולנו):

הנושא הזה רלוונטי במיוחד לוועדת הכספים. אנחנו מדברים על תאונות עבודה?

מרב מיכאלי (המחנה הציוני):

לא. אנחנו מדברים על צמצום הזכאות לדמי אבטלה, שאנשים פה, אנשי ליכוד,
ביקשו להוציא ובצדק, בגלל שזאת הרעת תנאים איומה ונוראה לציבור שגם ככה
מאוד קשה לו בחיים היום.

רועי פולקמן (כולנו):

מדובר בצעד משמעותי. צעד פיסקלי של - - -

היו"ר דוד ביטן:

אני אתן לך להשיב מטעם הקואליציה.

רועי פולקמן (כולנו):

בתוך תקציב יש שורה של צעדים. יש לזה עלויות משמעותיות בתקציב המדינה ולכן
זה חלק. לא את הכול עושים. הייתה הנחת עבודה שבמצב המשק היום שבו האבטלה
היא כמעט אפסית, אפשר לקצר את תקופת האכשרה. אני מסכים שיש כאן שאלות - - -

היו"ר דוד ביטן:

מה הרעיון? הרעיון הוא שצעירים יכולים להשיג עבודה יותר מהר?

רועי פולקמן (כולנו):

כן. יהיה דיון על זה בוועדה ואם נחשוב שצריך לתקן, נתקן.

היו"ר דוד ביטן:

הבנתי. אני מבקש מחברת הכנסת מיכאלי להשיב בשם בקואליציה הפעם.

מרב מיכאלי (המחנה הציוני):

אדוני, קטונתי כמובן מלייצג את הקואליציה הזאת, אבל באופן מאוד ענייני: אני
מאוד מצטערת להגיד לך, חבר הכנסת פולקמן, השכר הריאלי במדינת ישראל לא עלה
כבר 15 שנה, חצי ממדינת ישראל, מהעובדות והעובדים, משתכרים פחות מ-6,000
שקל בחודש. צעירות וצעירים שגומרים היום תואר ראשון ושני בחלקים מאוד
גדולים ממדינת ישאל לא יכולים למצוא שום עבודה או להיות מקסימום אחמ"ש
ב"ארומה" או משהו מסוג זה. אין להם משרות איכותיות, אין להם למה לשאוף, אין
להם לאן להתקדם.

דמי האבטלה נועדו בשביל לייצר שוק עבודה גמיש, לאפשר לציבור זמן לחפש עבודה
ולמצוא עבודה שבה יש לו או לה סיכוי להתקדם בחיים, סיכוי לשפר את השכר שלה,
במציאות שבה השכר גם כך נמוך מדי ולא עולה, במיוחד בהשוואה לכל המחירים
שממשיכים לעלות, ודאי כל המחירים שאנחנו דנות ודנים בהם שוב: גם שוק המזון
וגם הדיור.

לזוגות צעירים ולצעירות ולצעירים אתה לוקח עוד יותר אחורנית את הסיכוי שלהם
להתחיל את החיים בצורה מתקבלת על הדעת. זאת הרעה לא מידתית, לא סבירה, לא
הגיונית, כי בצד השני שלה, זה שהאבטלה יורדת אבל כל מה שיש להציע זה עבודות
קבלן בשכר מינימום בקושי, זאת לא תשובה לצעירים וצעירות שצריכות להתחיל את
החיים שלהן. ממש לא מאוזן, לא סביר ובטוח לא צריך להיות בתוך חוק ההסדרים.

רועי פולקמן (כולנו):

חברת הכנסת מיכאלי, הרבה מהדברים שאת אומרת אלה המשימות של חוק התקציב הזה:
לטפל בעליית שכר ריאלית - - -

מרב מיכאלי (המחנה הציוני):

אבל הוא לא עושה את זה. תן לי צעד אחד בחוק הזה שמטפל בשכר הריאלי. אחד.

רועי פולקמן (כולנו):

חיבור מפעלים לגז טבעי יעלה פריון, תחבורה ציבורית תעלה פריון - - -

מרב מיכאלי (המחנה הציוני):

- - - איזה מין שטויות אלה? באמת, רועי, עם כל הכבוד, הגז הולך לא לעבור
במליאה עכשיו. איזה חיבור? איזה חיבור ואיזה נעלים? 6 שנים כבר מתעכב
החיבור של הגז הטבעי למפעלים.

רועי פולקמן (כולנו):

- - - ולכן יש פה מכלול. להעלות את השכר הריאלי זה יעד של התקציב הזה.

מרב מיכאלי (המחנה הציוני):

- - - אין פה צעד אחד שיעלה את השכר הריאלי. אחד. אין צעד שמיועד לזה.

רועי פולקמן (כולנו):

כל העלאת הפריון במשק - - -

מרב מיכאלי (המחנה הציוני):

- - - יש כמה צעדים. איזה העלאת פריון - - -

רועי פולקמן (כולנו):

- - - חוק החדשנות שהעברנו לפני שבועיים - - -

יואב קיש (הליכוד):

רועי, למה אתה מתנגד לה? היא צודקת. אנחנו נבחן את זה בוועדה. סיכמנו את
זה.

רועי פולקמן (כולנו):

נכון - - -

יואב קיש (הליכוד):

אז אל תתנגד לה. בשביל מה אתה מתנגד לה?

מרב מיכאלי (המחנה הציוני):

אין פה מכלול. זאת הבעיה של התקציב הזה, שאין פה מכלול.

רועי פולקמן (כולנו):

אני לא בעד לא לדון בזה.

יואב קיש (הליכוד):

אז אל תתווכח.

מרב מיכאלי (המחנה הציוני):

- - - אין פה העלאת שכר, אין פה שום דבר מהדברים האלה.

רועי פולקמן (כולנו):

אבל זה חלק מהמכלול של התקציב. נדון בזה בוועדה.

אורן אסף חזן (הליכוד):

כבר אמרתי לך שאנחנו לא לוקחים מחלשים כדי לחזק חלשים אחרים.

רועי פולקמן (כולנו):

בסדר, אז נדון בזה בוועדה.

היו"ר דוד ביטן:

עוד פעם אתה לוקח את זכות הדיבור בלי שנתתי לך?

אורן אסף חזן (הליכוד):

הערת ביניים.

היו"ר דוד ביטן:

עוד הערת ביניים אחת ואני אוציא אותך. אתה כבר 2.5, אמרתי לך את זה.

אורן אסף חזן (הליכוד):

2.75.

קארין אלהרר (יש עתיד):

אדוני היושב-ראש, אפשר לדבר?

היו"ר דוד ביטן:

כן.

יואב קיש (הליכוד):

מה כן? יש סדר דוברים.

היו"ר דוד ביטן:

רגע. ברביזיה לא צריך לתת לאף אחד לדבר.

אורן אסף חזן (הליכוד):

יש את הדוברת של הקואליציה.

היו"ר דוד ביטן:

יש את הדובר ויש את הדוברת של הקואליציה שנתתי לה לדבר, אבל מכיוון שזה
נושא חשוב, מי שרוצה לדבר שידבר. בבקשה.

קארין אלהרר (יש עתיד):

גם אם אנחנו מדברים על מצב שבו יתקיים דיון בוועדה, למה במסגרת חוק
ההסדרים?

מרב מיכאלי (המחנה הציוני):

נכון. בדיוק.

קארין אלהרר (יש עתיד):

עם כל הכבוד, מדובר פה בפגיעה מאוד מהותית. למה בהסדרים? בואו - - -

היו"ר דוד ביטן:

אני רוצה להגיד לך שאת יכולה לטעון את זה לגבי כל סעיף. כל חוק ההסדרים - -
-

קארין אלהרר (יש עתיד):

- - -

רועי פולקמן (כולנו):

- - - זה ברור. אפשר לדון בזה אבל למה זה בחוק ההסדרים - - -

קארין אלהרר (יש עתיד):

- - - כל פעם - - -

היו"ר דוד ביטן:

כולם רוצים לדבר. עוד שניים חוץ ממנה.

מרב מיכאלי (המחנה הציוני):

אבל דוד, היא באמצע רשות דיבור.

רועי פולקמן (כולנו):

אנחנו נצמצם את זה אם צריך, אבל לא עכשיו. עכשיו יש דיון כללי על החוק.

קארין אלהרר (יש עתיד):

אבל אי אפשר שכל פעם שאין לכם תשובה - -

רועי פולקמן (כולנו):

יש לנו תשובה מצוינת.

קארין אלהרר (יש עתיד):

- - תגידו שזה פיסקלי.

רועי פולקמן (כולנו):

זה 800 שקל.

מרב מיכאלי (המחנה הציוני):

גם ברגע שאתה אומר שזה פיסקלי, אז מה יש לדון בוועדה? אתם צריכים להוריד את
הכסף הזה, אז אתם פשוט צריכים להוריד את הכסף הזה. אז מה יש לדון בוועדה?

רועי פולקמן (כולנו):

אז נצמצם - - -

מרב מיכאלי (המחנה הציוני):

אם זה הטיעון, שזה בחוק ההסדרים, אז להגיד "אנחנו נדון בוועדה" זה ממש –
סליחה, אני אגיד את המילה המפוצצת אחיזת עיניים – אבל זה שקר גס.

רועי פולקמן (כולנו):

למה? אפשר - - -

היו"ר דוד ביטן:

רגע. נציג האוצר רוצה להתייחס. אולי הוא יפתור לך את הבעיה. מה קרה? אתם
בלחץ?

אסי מסינג:

שני דברים. אחד, לגבי הכללים הפיסקליים והלא פיסקליים, לשאלתה של חברת
הכנסת אלהרר, לגבי חוקים שדנו בהם קודם פה הטענה הזאת לא נשמעה, כמו החוקים
שדנו במוצר פנסיוני או גז טבעי או רשות חשמל.

קארין אלהרר (יש עתיד):

אין שום בעיה. מה אתם מאיימים? תוציאו את זה. הכלל, דרך אגב, יגיד לך את זה
היועץ המשפטי לכנסת, שלא מביאים בחוק הסדרים את כל הרפורמות. רוצים להביא
רפורמות? בסדר גמור. חלק מהן מקובלות ומקדמות את כלל אזרחי המדינה - - -

היו"ר דוד ביטן:

אבל את לא נותנת לו להשיב.

קארין אלהרר (יש עתיד):

הוא אומר דברים - - -

היו"ר דוד ביטן:

את לא יכולה להיות אחראית על הדברים שלו. תני להשיב.

קארין אלהרר (יש עתיד):

שלא יכניס לי דברים לפה.

היו"ר דוד ביטן:

אין בעיה.

אסי מסינג:

אני אשתדל להסביר את עצמי יותר טוב. החוק מורכב כאן משני חוקים - - -

קארין אלהרר (יש עתיד):

- - -

היו"ר דוד ביטן:

הנה, בבקשה.

קארין אלהרר (יש עתיד):

החמאתי לו.

היו"ר דוד ביטן:

כן? דווקא את זה לא אמרת למיקרופון.

אסי מסינג:

החוק מורכב משני חוקים. חוק אחד שמקדם צעדים שקשורים בצמיחה ובהפחתת יוקר
מחייה. אלה צעדים שלא קשורים פיסקלית לתקציב המדינה אלא באים במדיניות
כלכלית, כמו שהיועץ המשפטי של הוועדה הסביר בדיון שהתקיים ביום רביעי.

לצד זאת יש שורה של חוקים שבאים לכנס את התקציב למספרים. לצד התוספות
הניכרות שיש בתקציב יש גם מספר מהלכים שצריכים לכנס אותו למסגרות תקציב.
הצעד הזה שהוצע כאן הוא אחד מהצעדים האלה.

לשאלתה של חברת הכנסת מיכאלי, היו בעבר צעדים רבים שוועדת כספים, למרות שהם
צעדים פיסקליים, לא אישרה. ועדת הכספים בעצמה הציעה צעדים אחרים שכינסו את
התקציב למסגרות החוקיות שנקבעות בחוק אחר. זה לשאלתך לגבי הדיון שמתקיים או
לא מתקיים בוועדת כספים.

אברהם נגוסה (הליכוד):

דווקא במקום הזה אתם מוצאים את הכסף? דווקא בזה?

מרב מיכאלי (המחנה הציוני):

בדיוק.

היו"ר דוד ביטן:

פולקמן - - -

רועי פולקמן (כולנו):

ועדת העבודה והרווחה.

היו"ר דוד ביטן:

כן, מראש החלטנו על עבודה ורווחה.

אברהם נגוסה (הליכוד):

זה פשוט אנטי חברתי, החוק הזה. בפעם הקודמת גם אמרנו.

היו"ר דוד ביטן:

הבסיס הוא שצעירים, הסיכויים שלהם למצוא עבודה יותר גדולים משל מבוגרים.

אברהם נגוסה (הליכוד):

פגיעה בצעירים דווקא.

היו"ר דוד ביטן:

למבוגר, אם אתה לא נותן לו דמי אבטלה, הסיכויים שלו להשיג עבודה הם יותר
נמוכים משל צעירים. זה הנימוק הבסיסי בעניין הזה. עוד מישהו רוצה לדבר? אני
ממליץ לקבל את הרביזיה. לקבל את הרביזיה לא על הוועדה. לקבל את זה לגבי
הפיצול. היה פיצול. אבל על הוועדה אין ויכוח.

רועי פולקמן (כולנו):

ועדת העבודה והרווחה.

היו"ר דוד ביטן:

אנחנו נבטל את הפיצול בעצם קבלת הרביזיה.

מרב מיכאלי (המחנה הציוני):

ועדת העבודה והרווחה תציע צעדים פיסקליים?

היו"ר דוד ביטן:

מי בעד קבלת הרביזיה?

משה גפני (יהדות התורה):

אני מצביע נגד מצפוני.

היו"ר דוד ביטן:

גם אני.

אורן אסף חזן (הליכוד):

תחת מחאה.

משה גפני (יהדות התורה):

מה תחת מחאה? מה מחאה? סתם, סתם.

היו"ר דוד ביטן:

מי נגד? מי נגד הבקשה?

איתן כבל (המחנה הציוני):

גפני, כבר אין לך מקום במצפון.

משה גפני (יהדות התורה):

לא. יש לי מקום. ועוד איך יש לי מקום.

איתן כבל (המחנה הציוני):

איך יש לך מקום ואתה כל הזמן מעמיס עליו.

משה גפני (יהדות התורה):

אני כל הזמן נזכר במע"מ אפס של יאיר לפיד.

הצבעה

בעד קבלת הרביזיה – רוב

נגד – מיעוט

הרביזיה נתקבלה.

היו"ר דוד ביטן:

תודה רבה.

משה גפני (יהדות התורה):

למה הפיצול? למה?

היו"ר דוד ביטן:

עכשיו אני עובר לסעיף 19. העברת מימוש זכות השיבוב של המוסד לביטוח לאומי.
הוחלט להעביר את זה לוועדת העבודה. פולקמן ביקש רביזיה על מנת להעביר את זה
לוועדת הכספים.

משה גפני (יהדות התורה):

די כבר. די. מה עשיתי לך רע? מה?

רועי פולקמן (כולנו):

אבל גפני, סיכמנו את זה. זה מאותה סיבה שזה עלה קודם - - -

משה גפני (יהדות התורה):

יש להם מילה "סיכמנו". איפה סיכמנו? איפה זה היה?

היו"ר דוד ביטן:

- - - יעבור לוועדת הכספים - - -

רועי פולקמן (כולנו):

- - - כמה זה? 200 מיליון שקל - - -

משה גפני (יהדות התורה):

מתי סיכמנו, רועי? מתי סיכמנו?

רועי פולקמן (כולנו):

חברי הוועדה היקרים, תשמעו, תכף נדבר על קצבאות קשישים. אי אפשר לחשוב
שאנחנו מנהלים דיונים על סייעת שנייה, על קצבאות קשישים ועל הוזלת מחירי
מזון ואין בצד השני איזשהם סכומים שמתייעלים בהם. אין חיה כזאת. הרי אנחנו
לא חיים בעולם דמיוני, כספי.

פה יש סעיף שהוא גם סעיף פיסקלי מהותי של 200 מיליון שקל. צריך לעשות אותו.
מהותית, ככה בנוי תקציב. זה תפקיד ועדת הכספים: לנהל את הדיון הזה. נעשה את
זה - - -

משה גפני (יהדות התורה):

הבנו. תאמין לי, אני מחזיק את עצמי לא לנאום נאום על כל ההתנהלות הזו. יכול
לעשות מאזן - - -

רועי פולקמן (כולנו):

איך נוסיף 200 שקלים לכל קשיש? מאיזה תקציב? מהסיוע האמריקאי? מאיפה נשיג
200 שקלים לכל קשיש תוספת קצבה? מהסיוע האמריקאי? מאיפה נביא את זה? מאיזה
תקציב? הורדנו מע"מ. הסכמנו על הורדת מחירי האוטובוס, הורדת מחיר החשמל.
מאיפה אנחנו מביאים את כל הדברים האלה? צריך לייצר, אז יש דיונים. נעשה את
זה בצורה רצינית.

היו"ר דוד ביטן:

מאיפה? מזה שאתם לא מורידים את מחיר הדלק. בכל העולם זה ירד ופה אתם מעלים
את המס כל הזמן. לא סתם הורדתם את המע"מ – הרגתם אותנו עם הדלק.

משה גפני (יהדות התורה):

רועי, אני לא רוצה לפתוח – אני יודע מאיפה להביא את הכסף.

היו"ר דוד ביטן:

מצוין. אז בוא.

משה גפני (יהדות התורה):

מישהו קובע פה סדרי עדיפויות מעוותים.

רועי פולקמן (כולנו):

- - - אם נחשוב בוועדה שיש מקור אחר, נביא מקור אחר.

משה גפני (יהדות התורה):

בסדר. אני ישבתי עם אגף התקציבים בקדנציה הקודמת שלי וקבענו יחד. פתאום אתם
מורידים את המע"מ, לא אומרים לאף אחד שום דבר, מורידים את מס החברות, לא
מקיימים דיון על שום דבר. מאיפה להביא את הכסף?

היו"ר דוד ביטן:

רגע. המע"מ יבוא אליך.

איילת נחמיאס ורבין (המחנה הציוני):

גפני, אני מצביעה בעדך עכשיו.

רועי פולקמן (כולנו):

זה יבוא אליך, נדון בזה.

משה גפני (יהדות התורה):

עזוב, בחייך.

היו"ר דוד ביטן:

יבוא אליך.

רועי פולקמן (כולנו):

זה יבוא אליך, נדון בזה.

היו"ר דוד ביטן:

הכי טוב היה לא להוריד את המע"מ אבל לבטל את כל הגזרות של חוק ההסדרים.

רועי פולקמן (כולנו):

אתה רוצה גם צמיחה.

היו"ר דוד ביטן:

מרב, את יכולה לענות בשם הקואליציה פה בסיפור הזה?

מרב מיכאלי (המחנה הציוני):

קודם כל, אם הקואליציה חושבת שלא צריך להרע את תנאי האבטלה של צעירות
וצעירים אז שפשוט לא תעביר. זה הכול.

היו"ר דוד ביטן:

לא. אנחנו בסעיף אחר כבר.

מרב מיכאלי (המחנה הציוני):

אני יודעת, אבל אל תבקש ממני לייצג את הקואליציה. הקואליציה הזאת, באמת - -
-

היו"ר דוד ביטן:

לא. את לא מייצגת, את מייצגת את העמדה, לא את הקואליציה. שימי לב.

מרב מיכאלי (המחנה הציוני):

אם גפני, חבר הקואליציה, לא מוכן לייצג את הקואליציה, למה שאני אייצג אותה?

היו"ר דוד ביטן:

אני מציע לקבל את הרביזיה. בסופו של דבר, אנחנו סומכים עליך בעניין הזה
יותר מאשר על יושב ראש ועדת העבודה מכיוון שהוא חדש ואתה ותיק. אתה ותיק,
אז אני עושה שיבוב ממנו אליך, הבנת?

משה גפני (יהדות התורה):

אני לא מקבל את זה. אתם יכולים להעביר, זה בסדר גמור. אני מציע - - -

אלי אלאלוף (כולנו):

אתה יכול להחזיר אלי, אין לי בעיה. אני בעד שכל מה שקשור לביטוח הלאומי
יועבר לוועדה שלנו. למה כל הצרות של הביטוח הלאומי, לכל - - -

היו"ר דוד ביטן:

אתה שומע? בדיוק כמוך הוא מדבר. הבנת?

אלי אלאלוף (כולנו):

- - - אז למה עכשיו אתה עושה סלקציה?

משה גפני (יהדות התורה):

פתאום תראה, תסתכל על המאזן של החוקים. אני מציע ועדה משותפת לוועדת העבודה
והרווחה וועדת הכספים, בראשות עבודה ורווחה.

היו"ר דוד ביטן:

אני מציע שהחברה של כולנו יתאפסו על עצמם.

רועי פולקמן (כולנו):

הכול בסדר. בואו נסיים. היו החלטות – בואו נסיים.

היו"ר דוד ביטן:

מי בעד לקבל את הרביזיה?

ארבל אסטרחן:

על נושא 19.

משה גפני (יהדות התורה):

מה זה? שזה יעבור אלי? זה לא יידון לפני התקציב.

היו"ר דוד ביטן:

אלי כהן?

מרב מיכאלי (המחנה הציוני):

אלי כהן.

היו"ר דוד ביטן:

אני אגיד לך את האמת. יש פה ויכוח בתוך סיעת כולנו. אני לא אחראי על זה.

רועי פולקמן (כולנו):

אין שום ויכוח. איזה ויכוח יש?

איילת נחמיאס ורבין (המחנה הציוני):

הצענו פשוט להעביר את זה לאלי כהן.

היו"ר דוד ביטן:

אוקיי. מי נגד? זהו?

הצבעה

בעד קבלת הרביזיה – רוב

נגד – מיעוט

הרביזיה נתקבלה.

היו"ר דוד ביטן:

סעיף אחרון - - -

משה גפני (יהדות התורה):

מה ההחלטה לגבי - - -

היו"ר דוד ביטן:

הולך לוועדת כספים. זו ההחלטה.

משה גפני (יהדות התורה):

זה הולך לכספים? זה לא יידון, אני מודיע כאן, זה לא יידון לפני התקציב.

היו"ר דוד ביטן:

טוב מאוד. אני תומך בך.

משה גפני (יהדות התורה):

זה הכול. לא יידון.

רועי פולקמן (כולנו):

אוקיי, אז נפנה גם את הקשישים כדי שיהיה לך יותר זמן בוועדה.

משה גפני (יהדות התורה):

בסדר. תעשו מה שאתם רוצים.

אורן אסף חזן (הליכוד):

פולקמן, אל תאיים פה על דברים שאתה עכשיו תעשה סלט. אתה לא ב"ארומה", אל
תקצוץ לנו פה סלט.

היו"ר דוד ביטן:

עוד פעם, אורן? עוד פעם?

אורן אסף חזן (הליכוד):

שלא ידבר מה שהוא דיבר עכשיו.

היו"ר דוד ביטן:

אני אוציא אותך בסוף.

רועי פולקמן (כולנו):

אם יש בעיית עומס, אנחנו נפנה - - -

אורן אסף חזן (הליכוד):

אל תערבב בשר וחלב.

היו"ר דוד ביטן:

עוד אחד. רבותי, עכשיו יש לנו בסעיף 22 רביזיה של חבר הכנסת גפני. הרביזיה
שלך, סעיף אחרון.

מכלוף מיקי זוהר (הליכוד):

נעשה ועדה משותפת.

היו"ר דוד ביטן:

תן לו לדבר, לנמק. גפני, אתה רוצה לנמק?

משה גפני (יהדות התורה):

אני מציע שתהיה ועדה משותפת לוועדת הכספים ולוועדת העבודה והרווחה, בראשות
כספים.

רועי פולקמן (כולנו):

הצעה בארבע, ארבע.

היו"ר דוד ביטן:

אין לנו בעיה. אבל רבותי, יושב-ראש הוועדה יהיה יושב-ראש ועדת כספים. כדי
שלא ניכנס עכשיו לדיונים, הרכב הוועדה יהיה כמו הרכב הוועדה הסיעתית שהיה
בחוק רשות השידור, בסדר?

מרב מיכאלי (המחנה הציוני):

משותפת זה משתי ועדות.

היו"ר דוד ביטן:

אבל ההרכבים הסיעתיים – מה זה "שתי ועדות"? אז עכשיו מה נעשה, נשב - - -

מכלוף מיקי זוהר (הליכוד):

אז תגיד: שני חברי ליכוד - - -

היו"ר דוד ביטן:

אז אני אזמן עוד פעם את הישיבה?

ארבל אסטרחן:

צריך להעביר את ההרכב של ועדת הכספים וועדת העבודה - - -

היו"ר דוד ביטן:

כמה? לפי איזו חלוקה?

רועי פולקמן (כולנו):

ארבע, ארבע. אתה פשוט קובע ארבע, ארבע, ושמות נסגור. אין בעיה.

היו"ר דוד ביטן:

אבל אני צריך לגמור את זה. אין לנו עוד מליאה שאני אקריא.

ארבל אסטרחן:

צריך לעשות את זה עכשיו.

היו"ר דוד ביטן:

חמש דקות הפסקה. הצבענו על - - -

רועי פולקמן (כולנו):

ארבל, למה אי אפשר פשוט להגיד ארבע, ארבע ואת השמות?

היו"ר דוד ביטן:

כי הסיעות – מה זה "ארבע, ארבע"? צריך הרכב סיעתי, אחרת אי אפשר - - -

רועי פולקמן (כולנו):

הבנת - - -

היו"ר דוד ביטן:

רבותי, אני רוצה להצביע על קבלת הרביזיה והקמת ועדה משותפת - -

אחמד טיבי (הרשימה המשותפת):

באיזה נושא?

היו"ר דוד ביטן:

- - בראשות יושב-ראש ועדת הכספים. קודם כל נצביע. להרכב הוועדה נעשה 5 דקות
הפסקה ונקבע את זה.

אחמד טיבי (הרשימה המשותפת):

תגיד לפרוטוקול באיזה נושא, אדוני. לפרוטוקול.

היו"ר דוד ביטן:

אמרתי. נושא 22, גמלת הכנסה.

היועץ המשפטי לכנסת איל ינון:

למקבלי קצבת זקנה ולקשישים. תוספת לגמלת - - -

היו"ר דוד ביטן:

מי בעד לקבל את הרביזיה, קודם כל?

אלי אלאלוף (כולנו):

אבל למה זה צריך להיות ליושב-ראש ועדת כספים? למה בראשות?

היו"ר דוד ביטן:

למה? כי זה מה שסוכם. מה אני אגיד לך?

אתי בן יוסף:

בעד – 9.

היו"ר דוד ביטן:

מי נגד?

איתן כבל (המחנה הציוני):

הוא הגיע רק עכשיו. הוא לא מבין איך זה עובד.

אתי בן יוסף:

אתה בעד או נגד?

היו"ר דוד ביטן:

מה, ספרנו אותך פה בעד ועכשיו אתה נגד? אתה עכשיו מצביע נגד. כולם בעד?

הצבעה

בעד קבלת הרביזיה – רוב

נגד – מיעוט

הרביזיה נתקבלה.

איתן כבל (המחנה הציוני):

תפסול אותו, הוא הצביע כפול.

היו"ר דוד ביטן:

אני רוצה להגיד לכם שהלובי של ועדת הכספים הכי חזק כי כולם נמצאים שם. אני
חייב להגיד לכם את זה. אני מכריז על 5 דקות הפסקה כדי לקבוע את הרכב
הוועדה.

(הישיבה נפסקה בשעה 12:35 ונתחדשה בשעה 12:45.)

היו"ר דוד ביטן:

טוב, רבותי, סיימנו. אתם אתנו? אני רוצה להצביע וללכת, חברים. בסך הכול יש
12 חברים, 6 מכספים ו-6 מוועדת העבודה: הליכוד 2, אורן חזן ומיקי זוהר;
אגודה - -

מכלוף מיקי זוהר (הליכוד):

יהדות התורה.

היו"ר דוד ביטן:

- - גפני מיהדות התורה; ש"ס, וקנין; הבית היהודי, ינון מגל; כולנו 2,
אלאלוף וטלי פלוסקוב; המחנה הציוני 2, שמולי ומיקי רוזנטל; הרשימה המשותפת,
באסל גטאס; יש עתיד, מאיר כהן; מרצ, אילן גילאון. יושב-ראש הוועדה יהיה
גפני. בסדר?

איתן כבל (המחנה הציוני):

רביזיה. אני רוצה את אורן.

היו"ר דוד ביטן:

הוא שם. הוא פה בפנים. מי בעד? ההצעה?

אורן אסף חזן (הליכוד):

אני לא רוצה להיות.

היו"ר דוד ביטן:

לא רוצה? העיקר עומד לי על הראש.

אורן אסף חזן (הליכוד):

לא. יושב-ראש ועדה אני לא רוצה להיות.

היו"ר דוד ביטן:

אלה שעושים הכי הרבה בעיות, אתה נותן להם להיות בוועדה.

הצבעה

בעד הרכב הוועדה – פה אחד

הרכב הוועדה נתקבל.

אתי בן יוסף:

פה אחד.

מרב מיכאלי (המחנה הציוני):

סיימנו?

היו"ר דוד ביטן:

כן. הדיון הסתיים.

הישיבה ננעלה בשעה 12:50.
