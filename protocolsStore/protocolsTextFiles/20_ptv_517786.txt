הכנסת העשרים

מושב רביעי

פרוטוקול מס' 353

מישיבת ועדת הכנסת

יום שני, כ"ט באייר התשע"ח (14 במאי 2018), שעה 11:00

סדר היום:

1.   << נושא >> החלטה בדבר מועדים לשעת שאלות בכנס הקיץ התשע"ח-2018.

2.  בקשות להעברה מוועדה לוועדה:

1.  בקשת יושב ראש ועדת החינוך, התרבות והספורט להעברת הצעה לסדר היום
    בנושא "דבריו החמורים של ראש ממשלת פולין ודרישה ממשרד החוץ להגיב
    בחריפות לדבריו", מוועדת החינוך לדיון בוועדה אחרת.

2.  בקשת יושב ראש ועדת הכספים להעברת הצעת חוק לתיקון פקודת מיסי העירייה
    ומיסי הממשלה (פטורין) (פטור מארנונה למצללה), התשע"ו-2016
    (פ/2462/20), מוועדת הפנים והגנת הסביבה לדיון בוועדת הכספים.

3.  בקשת יושבת ראש הוועדה המיוחדת, חה"כ רחל עזריה להעברת הצעת חוק
    המקרקעין (תיקון מס' 33) (חלקה תלת מימדית), התשע"ח-2018 (מ/1200),
    מוועדת הפנים והגנת הסביבה לדיון בוועדה המיוחדת בראשותה.

4.  בקשת חה"כ יעל פארן להעברת דיון מהיר בנושא "פגיעה קשה בתושבי בארות
    יצחק ומזור כתוצאה משיפוץ מסלול 12-30 והפניית המטוסים למסלול 21",
    מוועדת הפנים והגנת הסביבה לדיון בוועדת הכלכלה.

3.  בקשת יושב ראש ועדת הפנים והגנת הסביבה להקדמת הדיון בהצעת חוק לתיקון
    דיני בחירות לרשויות המקומיות, התשע"ח-2018 (מ/1217), לפני הקריאה
    השנייה והשלישית.

4.  קביעת ועדה לדיון בהצעה לסדר היום בנושא: "התגברות האנטישמיות בגרמניה
    וצרפת", הצעת חברי הכנסת נחמן שי, יעקב אשר ועליזה לביא.

נכחו:

חברי הוועדה:

מכלוף מיקי זוהר – היו"ר

ישראל אייכלר

יואב בן צור

יואב קיש

פנינה תמנו

חברי הכנסת:

בני בגין

יעל כהן-פארן

משה גפני

רחל עזריה

עליזה לביא

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

הדר אביב

<< נושא >> 1. החלטה בדבר מועדים לשעת שאלות בכנס הקיץ התשע"ח-2018 << נושא
>>

<< יור >> היו"ר מכלוף מיקי זוהר: << יור >>

שלום לכולם. אני מתכבד לפתוח את ישיבת ועדת הכנסת בנושא: החלטה בדבר מועדים
לשעת שאלות בכנס הקיץ התשע"ח-2018. בהתאם לסעיף 50א לתקנון הכנסת קבעה ועדת
הכנסת את המועדים הבאים לקיום שעת שאלות.

<< דובר >> ארבל אסטרחן: << דובר >>

זו הצעה.

<< יור >> היו"ר מכלוף מיקי זוהר: << יור >>

אני קורא את ההצעה, ואז נצטרך להצביע עליה. כן?

<< דובר >> ארבל אסטרחן: << דובר >>

מוצע לקבוע.

<< יור >> היו"ר מכלוף מיקי זוהר: << יור >>

מוצע לקבוע – בכנס הקיץ שהחל ביום י"ד באייר התשע"ח, 29 באפריל 2018:

1. ז' באייר התשע"ח, 21 במאי 2018.

2. י"ד - - -

<< קריאה >> קריאה: << קריאה >>

סליחה שאני קוטעת אותך. שני התאריכים הראשונים כבר לא יכולים להיות כי
אנחנו הגשנו את זה - - -

<< קריאה >> קריאה: << קריאה >>

יש פה טעות. אין קורלציה בין התאריך העברי לתאריך הלועזי. ז' באייר זה לא
21 במאי.

<< דובר >> מזכירת הכנסת ירדנה מלר-הורוביץ: << דובר >>

אני מבקשת להעיר שלפי - - - שהתקבלה, הרי ההחלטה המקורית היתה לאפשר עשרה
מועדים לשעת שאלות ושבידי האופוזיציה תהיה גם האפשרות של עשר הצעות אי אמון
במשך מושב, שזה שנה פרלמנטרית, מאוקטובר עד אוקטובר או אחרי החגים עד לפני
החגים.

ולכן שלוש פעמים כבר נוצלו מועדים לשעת שאלות. ב-11 בדצמבר היתה שעת שאלות
לשר הביטחון, ב-29 בינואר היתה שעת שאלות לשר לביטחון הפנים והשר לעניינים
אסטרטגיים והסברה, וב-5 במרץ היתה שעת שאלות לשר האוצר. זאת אומרת שמתוך
עשרה מועדים, שלושה כבר נוצלו. כרגע מתבקשת הוועדה לדון על שבעה מועדים
נוספים לפי בקשת האופוזיציה.

<< קריאה >> קריאה: << קריאה >>

אבל פה כתוב שמונה.

<< דובר >> מזכירת הכנסת ירדנה מלר-הורוביץ: << דובר >>

בסדר, לכן אני ביקשתי את ההערה שלי.

<< יור >> היו"ר מכלוף מיקי זוהר: << יור >>

אני אקרא את כל שמונת המועדים. אם תרצו לעשות שינויים, תודיעו לנו לפני
ההצבעה.

<< דובר >> מזכירת הכנסת ירדנה מלר-הורוביץ: << דובר >>

לא יכולים שמונה.

<< יור >> היו"ר מכלוף מיקי זוהר: << יור >>

אבל יש לי שמונה מועדים.

<< דובר_המשך >> מזכירת הכנסת ירדנה מלר-הורוביץ: << דובר_המשך >>

אבל הם לא יכולים שמונה כי מתוך עשרה שלושה כבר היו, וזה רק שבעה.

<< יור >> היו"ר מכלוף מיקי זוהר: << יור >>

אז אנחנו נתחיל מה-28 במאי.

י"ד בסיוון התשע"ח 28 במאי, כ"א בסיוון התשע"ח 4 ביוני - - -

<< דובר_המשך >> מזכירת הכנסת ירדנה מלר-הורוביץ: << דובר_המשך >>

שזה כבר נקבע עם שרת המשפטים.

<< יור >> היו"ר מכלוף מיקי זוהר: << יור >>

כ"ח בסיוון התשע"ח 11 ביוני - - -

<< דובר_המשך >> מזכירת הכנסת ירדנה מלר-הורוביץ: << דובר_המשך >>

נקבע עם שר החינוך.

<< יור >> היו"ר מכלוף מיקי זוהר: << יור >>

ה' בתמוז התשע"ח 18 ביוני, י"ב בתמוז התשע"ח 25 ביוני, י"ט בתמוז התשע"ח 2
ביולי, כ"ו בתמוז התשע"ח 9 ביולי.

<< דובר >> ישראל אייכלר (יהדות התורה): << דובר >>

אפשר לקבל את הרשימה?

<< דובר >> ארבל אסטרחן: << דובר >>

אבל ה-28 במאי, המועד הראשון, לא נקבע עם שר?

<< קריאה >> קריאה: << קריאה >>

אולי.

<< דובר >> ארבל אסטרחן: << דובר >>

אז יש פה בעיה מסוימת כי לפי התקנון - - -

<< קריאה >> קריאות: << קריאה >>

צריך שבועיים מראש. יכול להיות שהם יצטרכו למצוא תאריך אחר.

<< דובר >> ארבל אסטרחן: << דובר >>

או שיהיה שר שיסכים.

<< יור >> היו"ר מכלוף מיקי זוהר: << יור >>

אם יהיה שר שיסכים, אז זה יקרה. אם לא, אז זה לא יקרה. מי בעד? שירים את
ידו. מי נגד? מי נמנע?

הצבעה

בעד – פה אחד

החלטה בדבר מועדים לשעת שאלות בכנס הקיץ התשע"ח-2018 אושרה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 3. בקשת יושב-ראש ועדת הפנים והגנת הסביבה להקדמת הדיון בהצעת
חוק לתיקון דיני בחירות לרשויות המקומיות, התשע"ח-2018 (מ/1127), לפני
הקריאה השנייה והשלישית << נושא >>

<< יור >> היו"ר מכלוף מיקי זוהר: << יור >>

בקשת יושב-ראש ועדת הפנים והגנת הסביבה להקדמת הדיון בהצעת חוק לתיקון דיני
בחירות לרשויות המקומיות, התשע"ח-2018 (מ/1127), לפני הקריאה השנייה
והשלישית. בבקשה, אדוני היושב-ראש.

<< דובר >> יואב קיש (הליכוד): << דובר >>

הצעת החוק הוגשה עם לחץ זמנים מאוד גדול של משרד הפנים. אומנם יש עוד מספר
חודשים לבחירות המקומיות, אבל ההצעה הזו באה לתקן דברים שישפיעו לבחירות
המקומיות. רוב התיקונים, דרך אגב, תיקונים טכניים, הגדרות של ימים וכל מיני
דברים שקשורים לפרסומים שמתחילים עוד 100 ימים לפני. ולכן ביקשו, ואני גם
הזדרזתי בוועדה להקדים. החוק עבר בהסכמה כמעט מלאה, חוץ משתי הסתייגויות,
אני לא יודע אם הם עוד נשארו.

<< דובר >> פנינה תמנו (יש עתיד): << דובר >>

שלי.

<< דובר >> יואב קיש (הליכוד): << דובר >>

שלך. אבל בסך הכול אני חושב שכולם, גם בקואליציה וגם באופוזיציה מבינים
שהחוק צריך לעבור בהקדם.

<< דובר >> פנינה תמנו (יש עתיד): << דובר >>

כן, אנחנו בעד החוק.

<< דובר >> יואב קיש (הליכוד): << דובר >>

אני סיימתי בנושא הזה.

<< יור >> היו"ר מכלוף מיקי זוהר: << יור >>

מי בעד? מי נגד? מי נמנע?

הצבעה

בעד – פה אחד

בקשת יושב-ראש ועדת הפנים והגנת הסביבה להקדמת הדיון בהצעת חוק לתיקון דיני
בחירות לרשויות המקומיות, התשע"ח-2018 (מ/1127), לפני הקריאה השנייה
והשלישית, אושרה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 4. קביעת ועדה לדיון בהצעה לסדר היום בנושא: "התגברות
האנטישמיות בגרמניה וצרפת", הצעת חברי הכנסת: נחמן שי, יעקב אשר ועליזה
לביא << נושא >>

<< יור >> היו"ר מכלוף מיקי זוהר: << יור >>

קביעת ועדה לדיון בהצעה לסדר היום בנושא: "התגברות האנטישמיות בגרמניה
וצרפת", הצעת חברי הכנסת: נחמן שי, יעקב אשר ועליזה לביא. יש פה מישהו
מהמציעים אולי, שנשמע אותם? הם לא הגיעו, אני רואה. יש פנייה של יו"ר ועדת
החינוך שאומר שזה לא מתאים אליו, והוא רוצה לוועדה אחרת.

<< דובר >> יואב קיש (הליכוד): << דובר >>

אולי אצל נגוסה.

<< דובר >> אברהם נגוסה (הליכוד): << דובר >>

ועדת העלייה והקליטה.

<< יור >> היו"ר מכלוף מיקי זוהר: << יור >>

אני חושב שיש תקנון שאומר שאם אף אחת מהוועדות, אז אפשר לעשות את זה בוועדת
הכנסת. לא?

<< דובר >> ישראל אייכלר (יהדות התורה): << דובר >>

אדוני היושב-ראש, למה לא לוועדת הכנסת? זה נושא לאומי.

<< יור >> היו"ר מכלוף מיקי זוהר: << יור >>

לא, אי אפשר להעביר את זה לוועדת הכנסת. ככה אומרת היועצת המשפטית.

<< קריאה >> קריאה: << קריאה >>

ועדת הקליטה.

<< דובר >> ישראל אייכלר (יהדות התורה): << דובר >>

מה זה קשור לקליטה?

<< דובר >> יואב קיש (הליכוד): << דובר >>

מה היה במליאה?

<< יור >> היו"ר מכלוף מיקי זוהר: << יור >>

אני חושב שוועדת הכספים. אה, ועדת הרפורמות.

<< דובר >> יואב קיש (הליכוד): << דובר >>

תן לה את זה, תן. תן לה, תן לה, תן לה. אני גם מוכן לתת לה את הדיון של
חברת הכנסת יעל כהן-פארן שילך לוועדת הרפורמות.

<< דובר >> יעל כהן-פארן (המחנה הציוני): << דובר >>

מה הוא קשור?

<< דובר >> יואב קיש (הליכוד): << דובר >>

הדיון של חברת הכנסת יעל כהן-פארן יכול ללכת לוועדת הרפורמות.

<< יור >> היו"ר מכלוף מיקי זוהר: << יור >>

אז בוא ניתן לוועדת העבודה באמת.

<< דובר >> יואב קיש (הליכוד): << דובר >>

תן לה.

<< יור >> היו"ר מכלוף מיקי זוהר: << יור >>

יאללה. מי בעד העברת? - - -

<< דובר >> יעל כהן-פארן (המחנה הציוני): << דובר >>

לא, לא. סליחה, סליחה.

<< דובר >> יואב קיש (הליכוד): << דובר >>

לא, בינתיים זה עוד לא שלך.

<< יור >> היו"ר מכלוף מיקי זוהר: << יור >>

אני בעד זה. יש התנגדות לוועדת הרפורמות.

<< קריאה >> קריאות: << קריאה >>

לא. לא.

<< יור >> היו"ר מכלוף מיקי זוהר: << יור >>

מי בעד קביעת ועדה לדיון בהצעה לסדר היום בנושא: "התגברות האנטישמיות
בגרמניה וצרפת", לוועדת הרפורמות? ירים את ידו. מי נגד? מי נמנע?

הצבעה

בעד – פה אחד

ההצעה להעביר את הדיון בהצעה לסדר היום בנושא: "התגברות האנטישמיות בגרמניה
וצרפת", לוועדת הרפורמות אושרה.

<< יור >> היו"ר מכלוף מיקי זוהר: << יור >>

ההחלטה התקבלה.

קריאות:

- - -

יעל כהן-פארן (המחנה הציוני):

אפשר? אפשר?

היו"ר מכלוף מיקי זוהר:

אני עובר לנושא הבא.

יעל כהן-פארן (המחנה הציוני):

רגע, מיקי, היושב-ראש. זה לא רציני. זה לא רציני.

זאב בנימין בגין (הליכוד):

אדוני היושב-ראש, אני חושב שההחלטה היא קצת זריזה מדי. יתאר לעצמו
כבודו - - -

היו"ר מכלוף מיקי זוהר:

לא, לא. אבל אם ועדת החינוך מסרבת לדון - - -

זאב בנימין בגין (הליכוד):

אבל ועדת הרפורמות - - -

פנינה תמנו (יש עתיד):

אדוני יושב-ראש ועדת הכנסת, לא צריך אישור של יושב-ראש ועדת? - - -

היו"ר מכלוף מיקי זוהר:

נתתי לה עבודה. היא כל הזמן בוכה שאין לה עבודה.

פנינה תמנו (יש עתיד):

השאלה היא אם היא מעוניינת. אתה לא צריך לשאול אותה? - - -

היו"ר מכלוף מיקי זוהר:

היא מעוניינת. היא מעוניינת.

יעל כהן-פארן (המחנה הציוני):

אדוני היושב-ראש, - - -

פנינה תמנו (יש עתיד):

סליחה, אני מבקשת ממך לשאול אותה אם היא מעוניינת.

קריאות:

- - -

זאב בנימין בגין (הליכוד):

הפירוש יהיה שאנחנו - - -

קריאה:

מזלזלים.

ישראל אייכלר (יהדות התורה):

אני חושב ועדת החוץ והביטחון, אדוני היושב-ראש.

קריאות:

- - -

היו"ר מכלוף מיקי זוהר:

לא, לא. זה בסדר. זו הצעה טובה.

זאב בנימין בגין (הליכוד):

חוץ וביטחון אולי.

יואב קיש (הליכוד):

לא, לא. אבל זו הצעה טובה. אם היא מתכוונת לעשות חוקים שלא קשורים לוועדה
שלה, אז גם דיונים שלא קשורים לוועדה - - -

קריאות:

- - -

יואב קיש (הליכוד):

באמת. עושים פה - - - לטובת משרד האוצר, היא מקבלת, עושה מה שהיא רוצה. לא
יהיה.

זאב בנימין בגין (הליכוד):

סליחה, יואב, תקשיב, זאת לא הבעיה של הוועדה שלה, אלא בעיה של הפירוש ליחס
הכנסת להצעה הזאת.

ישראל אייכלר (יהדות התורה):

בדיוק. ועדת החוץ. אני אומר, ועדת החוץ.

זאב בנימין בגין (הליכוד):

זה אנטישמיות - - - בכל העולם. הרי אנחנו - - - עכשיו אנחנו - - -

קריאות:

- - -

זאב בנימין בגין (הליכוד):

אני אנסה לשכנע את יושב-ראש ועדת - - -

קריאות:

- - -

פנינה תמנו (יש עתיד):

למה לא חוץ וביטחון, אדוני היושב-ראש?

יואב קיש (הליכוד):

לא, לא דנים בזה. למה? כי זה ריאלי. חוץ וביטחון לא תדון.

ישראל אייכלר (יהדות התורה):

ועדת החוץ. למה לא?

יואב קיש (הליכוד):

אני הצעתי ועדת הקליטה של נגוסה.

פנינה תמנו (יש עתיד):

מה הקשר לקליטה? - - - אנטישמיות.

זאב בנימין בגין (הליכוד):

זה לא רע, יואב. הרבה יותר טוב מוועדת הרפורמות.

יואב קיש (הליכוד):

אני הצעתי. לא רצו.

זאב בנימין בגין (הליכוד):

למה? מי לא רצה?

קריאות:

- - -

זאב בנימין בגין (הליכוד):

היושב-ראש, ההצעה השנייה שלי - - -

היו"ר מכלוף מיקי זוהר:

רגע, אני שומע מיושבת-ראש הוועדה, אם היא רוצה לקחת את הנושא ברצינות, ניתן
לה.

יואב קיש (הליכוד):

המציעים היו צריכים להיות פה. וזה שהמציעים לא באו לפה זה בעיה, ולא ככה
מתייחסים להחלטה שלך שחשוב לך ואתה לא מגיע לדיון בוועדה.

יעל כהן-פארן (המחנה הציוני):

- - - לא צריך לזלזל בהחלטה - - -

יואב קיש (הליכוד):

לא מזלזלים.

יעל כהן-פארן (המחנה הציוני):

זה זלזול.

זאב בנימין בגין (הליכוד):

אבל מה לעשות, אנחנו מקבלים את הכותרת. עזוב רגע.

יואב קיש (הליכוד):

לא מזלזלים, בני.

זאב בנימין בגין (הליכוד):

ועדת הקליטה מצוין.

פנינה תמנו (יש עתיד):

אדוני היושב-ראש, שאלה בבקשה ליועצת המשפטית ברשותך. אצל מי נמצא נושא
האנטישמיות, בסמכות של איזו ועדה?

ישראל אייכלר (יהדות התורה):

ועדת החוץ, אני חושב.

מזכירת הכנסת ירדנה מלר-הורוביץ:

העלייה והקליטה גם.

פנינה תמנו (יש עתיד):

החוץ והביטחון והקליטה גם?

זאב בנימין בגין (הליכוד):

יש ועדת משנה לענייני חוץ.

ארבל אסטרחן:

- - - זה לא נושא ישראלי וזה לא פיקוח על ממשלת ישראל.

פנינה תמנו (יש עתיד):

מה זה, זה נושא יהודי.

ארבל אסטרחן:

- - -

היו"ר מכלוף מיקי זוהר:

חברים, אפשר בבקשה קצת שקט? תודה. אני מגיש רביזיה על העניין הזה, היא
תידון ב-10:45.

קריאה:

גם אני מגישה רביזיה.

היו"ר מכלוף מיקי זוהר:

אם חברת הכנסת רחל עזריה תאמר לי שהיא מעוניינת לעשות דיון רציני ומעמיק
בסוגיה הזו, אני אשמח להעביר לה את זה.

פנינה תמנו (יש עתיד):

זה לא רציני - - -

היו"ר מכלוף מיקי זוהר:

לא, זה לא קשור. יש לנו יושבת-ראש ועדה מצוינת שם והיא יכולה לעשות עבודה
טובה.

פנינה תמנו (יש עתיד):

מה זה קשור?

היו"ר מכלוף מיקי זוהר:

אם היא תחליט שהיא לא רוצה, וזה לא תואם לדברים של הוועדה שלה או מה שהיא
רוצה לעסוק בו, אז נעביר את זה לוועדה אחרת. אני ממשיך - - -

פנינה תמנו (יש עתיד):

אדוני היושב-ראש, רגע, לפני שאתה ממשיך - - -

ישראל אייכלר (יהדות התורה):

רגע אחד, אני יכול לומר משהו?

היו"ר מכלוף מיקי זוהר:

אני קראתי רביזיה.

פנינה תמנו (יש עתיד):

אני מנסה להבין, הרי בסופו של דבר יש פה ועדות שההתנהלות שלהן צריכה להיות
תקינה וגם שהיא תואמת את הלך הרוח והנושאים של הוועדות.

היו"ר מכלוף מיקי זוהר:

נכון. זה לא בהכרח. עובדה שבנושא הזה לא מצאנו קשר ישיר.

פנינה תמנו (יש עתיד):

לא, לא. עכשיו שאלה עקרונית. לא יכול להיות שאם אנשים פה אומרים שמי שבדרך
כלל דן זה ועדת קליטה ועלייה והתחושה היא – מה קשור רפורמות?

יואב קיש (הליכוד):

לא, בוא נתחיל מזה שהמציעים לא הגיעו לפה. זו הבעיה.

היו"ר מכלוף מיקי זוהר:

אני לא ראיתי שום בה מיושב-ראש ועדת הקליטה. יושב-ראש ועדת הקליטה לא פנה
אליי ולא ביקש את הדיון.

ישראל אייכלר (יהדות התורה):

עצם העובדה שהוא לא פה - - -

פנינה תמנו (יש עתיד):

- - -

היו"ר מכלוף מיקי זוהר:

לא, הוא היה יכול לבוא ולבקש את הדיון והוא לא עשה.

ישראל אייכלר (יהדות התורה):

אני רוצה הצעה לסדר.

פנינה תמנו (יש עתיד):

אני חושבת שזה צריך ללכת לוועדת הקליטה והעלייה - - -

היו"ר מכלוף מיקי זוהר:

עשינו רביזיה. היא נקבעה כבר. נתקדם בדיון.

ישראל אייכלר (יהדות התורה):

אדוני היושב-ראש, אני רוצה הצעה לסדר ואתה לא מאפשר לי.

היו"ר מכלוף מיקי זוהר:

בטח שאני אאפשר לך. אני אאפשר לך כל מה שתרצה.

ישראל אייכלר (יהדות התורה):

אדם שלא נמצא כשדנים, ההצעה נופלת מסדר היום. אז או שאתה מוריד את הנושא,
ואם אתה כן רוצה יש בוועדת החוץ, ועדת משנה שעוסקת פרופר בבעיות אנטישמיות
ויחסים - - -

יואב קיש (הליכוד):

אבל הוא אמר רביזיה.

היו"ר מכלוף מיקי זוהר:

עשיתי רביזיה בשביל זה. בסדר? ברביזיה נדון בזה.

ישראל אייכלר (יהדות התורה):

אז אני מציע ומבקש שזה יהיה שייך בוועדת החוץ ולא בשום מקום אחר.

היו"ר מכלוף מיקי זוהר:

ברביזיה נדון בזה. אז סיימנו את סעיף 1 וסיימנו את סעיף 3, סעיף 4 הוגשה
עליו רביזיה.

2. בקשות להעברה מוועדה לוועדה:

א. בקשת יושב-ראש ועדת החינוך, התרבות והספורט להעברת הצעה לסדר היום בנושא
"דבריו החמורים של ראש ממשלת פולין ודרישה ממשרד החוץ להגיב בחריפות
לדבריו", מוועדת החינוך לדיון בוועדה אחרת.

ב. בקשת יושב-ראש ועדת הכספים להעברת הצעת חוק לתיקון פקודת מיסי העירייה
ומיסי הממשלה (פטורין) (פטור מארנונה למצללה), התשע"ו-2016 (פ/20/2462),
מוועדת הפנים והגנת הסביבה לדיון בוועדת הכספים, אושרה.

ג. בקשת יושבת-ראש הוועדה המיוחדת חה"כ רחל עזריה להעברת הצעת חוק המקרקעין
(תיקון מס' 33) (חלוקה תלת ממדית), התשע"ח-2018 (מ/1200), מוועדת הפנים
והגנת הסביבה לדיון בוועדה המיוחדת באישורה.

היו"ר מכלוף מיקי זוהר:

נותר לנו סעיף 2 להיום.

יואב קיש (הליכוד):

אפשר להתחיל? - - -

היו"ר מכלוף מיקי זוהר:

בסעיף 2 אני מתחיל בענייניו של גפני. הוא ממהר כמוך.

משה גפני (יהדות התורה):

אני באמצע הדיון.

היו"ר מכלוף מיקי זוהר:

הוא הגיע.

פנינה תמנו (יש עתיד):

אנחנו אוהבים את יהודי העולם אבל בואו נתייחס אליהם ברצינות.

יואב קיש (הליכוד):

ב', ג' ו-ד', שלושתם שלי. תן לי - - -

היו"ר מכלוף מיקי זוהר:

אז נתחיל ב-ב'.

יואב קיש (הליכוד):

קודם כל פנה אליי יושב-ראש ועדת הכספים - - -

היו"ר מכלוף מיקי זוהר:

מדובר בוועדה לתיקון פקודת מסי עירייה, מה שנקרא חוק הפרגולות. נכון?

קריאה:

פטור מארנונה.

יואב קיש (הליכוד):

לא, היה משהו אחר.

פנה אליי יושב-ראש ועדת הכספים, הסביר לי את הסיבות שהוא רואה שראוי שהחוק
יידון אצלו בוועדה. לאחר שיחה אותו השתכנעתי ואני מסכים לבקשתו, ואין לי
בעיה שסעיף ב' יעבור לוועדת הכספים.

היו"ר מכלוף מיקי זוהר:

מי בעד? מי נגד? מי נמנע?

הצבעה

בעד – רוב

נגד – מיעוט

בקשת יושב-ראש ועדת הכספים להעברת הצעת חוק לתיקון פקודת מיסי העירייה
ומיסי הממשלה (פטורין) (פטור מארנונה למצללה), התשע"ו-2016 (פ/20/2462),
מוועדת הפנים והגנת הסביבה לדיון בוועדת הכספים, אושרה.

היו"ר מכלוף מיקי זוהר:

ההחלטה התקבלה.

יואב קיש (הליכוד):

אני ממשיך עם סעיף ג'.

היו"ר מכלוף מיקי זוהר:

כן, אדוני. תנהל את הישיבה, בבקשה.

יואב קיש (הליכוד):

ברשותך, ברשותך.

היו"ר מכלוף מיקי זוהר:

סעיף ג'.

יואב קיש (הליכוד):

יושב-ראש הוועדה חבר הכנסת מיקי זוהר, יש בקשה שכבר דנו פה בוועדה על העברת
הצעת חוק המקרקעין - - -

היו"ר מכלוף מיקי זוהר:

נו, אתה מוותר לרחל?

יואב קיש (הליכוד):

לא קשור לוותר, ואני רוצה להסביר.

ראשית, מקצועית, חוק המקרקעין דן ונידון בוועדת הפנים. זה בסיס מהותי
לתפקידה של ועדת הפנים. שנית, יש נושא של קומה מבונה שהגיע בחוק ההסדרים
שקשור לתיקון הזה, תיקון מס' 33, חלקה תלת ממדית, שכבר נידון בוועדה, פוצל,
ואנחנו עובדים עליו והיועץ המשפטי שלי חייב להיות בשתי הוועדות ומן הסתם
הוא יהיה. ולכן אני רוצה להשלים את החקיקה כפי שצריך בוועדה שלי, ואני לא
רואה שום סיבה שמצדיקה, אין שום היגיון, שום היתכנות משפטית, שום סיבה שזה
צריך להיות מחוץ לוועדת הפנים. מעבר לכך שיושבת-ראש הוועדה המיוחדת רחל
עזריה אפילו לא פנתה אליי, לא הסבירה לי את נימוקיה, אני לא רואה שום סיבה
לעשות שום שינוי בסיטואציה הנוכחית.

היו"ר מכלוף מיקי זוהר:

הבנתי. סעיף ד'.

יואב קיש (הליכוד):

רגע, אני מבקש להצביע.

היו"ר מכלוף מיקי זוהר:

לא, לא. לא נצביע. סעיף ד'.

יואב קיש (הליכוד):

סעיף ד' – היא נמצאת פה, חברת הכנסת יעל פארן, אבל אם היא רוצה להעביר את
הדיון המהיר - -

היו"ר מכלוף מיקי זוהר:

לוועדת הרפורמות?

יעל כהן-פארן (המחנה הציוני):

לא. לוועדת הכלכלה.

יואב קיש (הליכוד):

- - אני לזה לא אתנגד.

היו"ר מכלוף מיקי זוהר:

זה או ועדת הרפורמות או ועדת הפנים.

יעל כהן-פארן (המחנה הציוני):

לא, לא. ועדת הפנים לא מקיימת דיון - - -

היו"ר מכלוף מיקי זוהר:

אז אני אדרוש ממנה ואני אתן לו פרק זמן סביר לקיים.

יעל כהן-פארן (המחנה הציוני):

אם אתה יכול לדרוש ממנו - - - פרק זמן סביר, אני אשמח.

היו"ר מכלוף מיקי זוהר:

טוב. אז תוך 14 יום - - -

יואב קיש (הליכוד):

לא, לא. לא יכול.

יעל כהן-פארן (המחנה הציוני):

רגע, מאחר שנושאים של כלכלה נידונים - - -

היו"ר מכלוף מיקי זוהר:

מה לא? אתה עסוק?

יואב קיש (הליכוד):

לא, אני לא עסוק.

היו"ר מכלוף מיקי זוהר:

21 יום?

יואב קיש (הליכוד):

לא. יש לי לו"ז. במושב הזה אני אעשה את זה.

יעל כהן-פארן (המחנה הציוני):

זה מינואר. יש אנשים שסובלים.

היו"ר מכלוף מיקי זוהר:

במושב הזה?

יואב קיש (הליכוד):

בכנס הזה.

היו"ר מכלוף מיקי זוהר:

בכנס הזה?

יעל כהן-פארן (המחנה הציוני):

אני רק אגיד משהו - - -

היו"ר מכלוף מיקי זוהר:

בסדר, אנחנו מבקשים - - -

פנינה תמנו (יש עתיד):

לא, זה לא בסדר. יש תקנון וצריך לעמוד בתקנון.

היו"ר מכלוף מיקי זוהר:

נכון. מה התקנון אומר?

פנינה תמנו (יש עתיד):

התקנון אומר תוך 21 יום.

יואב קיש (הליכוד):

אני רוצה להבין, אני הוועדה היחידה שלא עושה דיונים בזמן או שדווקא אני
יחסית עושה היטב ומדי פעם - - -

היו"ר מכלוף מיקי זוהר:

לא, אתה ח"כ מצטיין, חבר הכנסת קיש.

קריאה:

יושב-ראש ועדה מצטיין.

היו"ר מכלוף מיקי זוהר:

יושב-ראש ועדה מצטיין.

יואב קיש (הליכוד):

יותר מזה. אתה יודע שאני הנהגתי נוהל – אני רוצה לעדכן אותך, יושב-ראש ועדת
הכנסת, שאני הנהגתי נוהל שלא היה קיים בוועדה שלי שבימים שאני לא נמצא ואני
במילואים אני מבקש מחבריי לוועדה, וחלקם נמצאים פה ויעידו, שייקחו את
הדיונים האלה ויעשו אותם כדי לא לעכב. ואני מקפיד לעשות את זה.

יעל כהן-פארן (המחנה הציוני):

אדוני היושב-ראש, מיקי – הוא לא מאזין. אדוני היושב-ראש, אני הצעתי - - -

יואב קיש (הליכוד):

אם הוא רוצה את זה בכלכלה, שיהיה בכלכלה.

יעל כהן-פארן (המחנה הציוני):

אני הצעתי לכלכלה בגלל שכלכלה עוסקת בנושאים של תעופה, ולכן אם זה לא נידון
בוועדת הפנים אז המקום השני הראוי לו זה בוועדת הכלכלה.

היו"ר מכלוף מיקי זוהר:

טוב, אנחנו משאירים את זה בוועדת הפנים - - -

יעל כהן-פארן (המחנה הציוני):

אבל רגע, רגע - - -

היו"ר מכלוף מיקי זוהר:

ויואב התחייב עד סוף המושב.

יעל כהן-פארן (המחנה הציוני):

יושב-ראש הוועדה, אנשים סובלים ממש - -

היו"ר מכלוף מיקי זוהר:

הוא אמר עד סוף המושב.

יעל כהן-פארן (המחנה הציוני):

- - ואני מאוד מבקשת לעשות את זה בהקדם. ואפשרי באמת עם מחליפים ליושב-ראש,
אדוני היושב-ראש. יואב, אפשר עם מחליפים ליושב-ראש? אני אשמח לנהל את
הישיבה. אנשים ממש סובלים.

היו"ר מכלוף מיקי זוהר:

את חברת ועדת הפנים?

יעל כהן-פארן (המחנה הציוני):

כן.

היו"ר מכלוף מיקי זוהר:

אז זה רעיון מצוין, חבר הכנסת קיש.

יואב קיש (הליכוד):

אני אגיד ככה ואני אומר את זה גם לפרוטוקול - - -

פנינה תמנו (יש עתיד):

תקשורת מדהימה - - -

יעל כהן-פארן (המחנה הציוני):

ושהשיפוץ לא ייגמר עד שאנחנו נקיים את הדיון.

יואב קיש (הליכוד):

אני אגיד לפרוטוקול: אין בכוונתי לעכב את הדיון משום סיבה לא עניינית. ממש
לא. הוועדה היא עמוסה, יש לה הרבה מאוד עבודה, את מכירה את זה בעצמך, את
מכירה את הלו"ז. אני אשתדל, אני כן אמרתי שאנחנו נעשה את זה עד סוף
המושב - - -

היו"ר מכלוף מיקי זוהר:

הנה, שמעת את זה, היועמ"שית?

יעל כהן-פארן (המחנה הציוני):

בסדר, יש פה דחיפות, זה מינואר וזה דיון מהיר בגלל הדחיפות. כשהגשתי את
הדיון זה היה לפני הדיון. היום השיפוץ התחיל ואנשים סובלים מרעש בלתי נתפס
בכלל. זו הבעיה.

איל בן ראובן (המחנה הציוני):

אפשר להעיר משהו, אדוני היושב-ראש?

היו"ר מכלוף מיקי זוהר:

כן.

איל בן ראובן (המחנה הציוני):

אתה דיברת על שני נושאים שונים. ועדת החינוך זה היה נושא אחר.

יואב קיש (הליכוד):

הוא עוד לא התחיל עם ועדת החינוך.

היו"ר מכלוף מיקי זוהר:

עוד לא הגעתי לשם.

יואב קיש (הליכוד):

הוא דילג כי אני הולך לדיון.

היו"ר מכלוף מיקי זוהר:

תיכף אני אגיע לשם.

יואב קיש (הליכוד):

תצביע בבקשה על סעיף ג'.

היו"ר מכלוף מיקי זוהר:

מה, אני צריך להצביע על זה?

יואב קיש (הליכוד):

כן, היא ביקשה.

היו"ר מכלוף מיקי זוהר:

לא, לא. על סעיף ג' לא.

יואב קיש (הליכוד):

- - -

היו"ר מכלוף מיקי זוהר:

רגע, בקשתה של חברת הכנסת יעל פארן, אז כמו שאמרנו וסיכמנו זה נשאר בוועדת
הפנים, ועד סוף המושב הזה – כנס או מושב?

אתי בן יוסף:

כנס קיץ.

ארבל אסטרחן:

עכשיו אנחנו בכנס השני של המושב - - -

היו"ר מכלוף מיקי זוהר:

אוקיי. עד סוף הכנס והמושב הזה יתקיים דיון בנושא. בסדר?

יעל כהן-פארן (המחנה הציוני):

ובהקדם האפשרי בבקשה.

היו"ר מכלוף מיקי זוהר:

בהקדם האפשרי במסגרת הלו"ז.

ארבל אסטרחן:

אבל המושב כולל גם את הפגרה - - -

יעל כהן-פארן (המחנה הציוני):

לא, לא. בלי הפגרה.

היו"ר מכלוף מיקי זוהר:

לפני היציאה לפגרה, חבר הכנסת קיש.

פנינה תמנו (יש עתיד):

לדעתי, אדוני היושב-ראש, אפשר להחליף את שם הוועדה - - -

יואב קיש (הליכוד):

חבר הכנסת מיקי זוהר, אני דן בנושא של קומה מבונה ואני צריך את החוק הזה
אצלי כי אנחנו דנים על זה ביחד - - -

היו"ר מכלוף מיקי זוהר:

יואב, אני לא יכול עכשיו.

יואב קיש (הליכוד):

למה לא?

היו"ר מכלוף מיקי זוהר:

לא יכול. חכה לעת רצון.

יואב קיש (הליכוד):

לא, נו, מה אתה מחפש לראות שאני לא נמצא פה? - - -

היו"ר מכלוף מיקי זוהר:

ככה אתה מכיר אותי?

יואב קיש (הליכוד):

אמרת שאתה - - -

היו"ר מכלוף מיקי זוהר:

עת רצון זה שיהיה חוק אחר שניתן לה ונסתדר. מה לעשות. עכשיו אי אפשר.

יואב קיש (הליכוד):

אני צריך את זה בשביל לעבוד עליו, מיקי.

היו"ר מכלוף מיקי זוהר:

אני לא יכול עכשיו.

יואב קיש (הליכוד):

נו.

היו"ר מכלוף מיקי זוהר:

לא יכול. מה אתה רוצה לעשות משבר קואליציוני עם השטויות שלך? הכול בסדר.

סעיף א', בקשת יושב-ראש ועדת החינוך, התרבות והספורט להעברת הצעה לסדר היום
בנושא "דבריו החמורים של ראש ממשלת פולין ודרישה ממשרד החוץ להגיב בחריפות
לדבריו", מוועדת החינוך לדיון בוועדה אחרת.

ישראל אייכלר (יהדות התורה):

אני מציעה את ועדת החוץ. יש ועדת משנה בדיוק לשני הדברים האלה, בראשות חבר
הכנסת אילטוב.

היו"ר מכלוף מיקי זוהר:

כן, זה מתאים לוועדת החוץ.

ישראל אייכלר (יהדות התורה):

גם זה וגם - - -

היו"ר מכלוף מיקי זוהר:

מי בעד להעביר את זה לוועדת החוץ והביטחון? ירים את ידו. מי נגד? מי נמנע?

הצבעה

בעד – פה אחד

בקשת יושב-ראש ועדת החינוך, התרבות והספורט להעברת הצעה לסדר היום בנושא
"דבריו החמורים של ראש ממשלת פולין ודרישה ממשרד החוץ להגיב בחריפות
לדבריו", מוועדת החינוך לדיון בוועדה אחרת, אושרה.

היו"ר מכלוף מיקי זוהר:

ההחלטה התקבלה.

בואו נחזור לנושא שלך רחל. רחל, הגעת בדיוק בזמן. רחל, הצטרפי לשולחן.

רחל עזריה (כולנו):

סליחה, חדוה בר המפקחת על הבנקים, ממונה על שוק ההון, נמצאים אצלי בוועדה.
הזעיקו אותי כי הבנתי שעושים כל מיני פוילע שטיקים ומעבירים לי דברים לא
רלוונטיים. לא יכול להיות שאסור לי לעשות דיונים מהירים וכל מיני כאלה,
ופתאום בבקשה של יו"ר ועדה אחרת פתאום מעבירים לי דברים כאלה. לא יקום ולא
יהיה. אני אקבל לוועדה שלי חוקים, בדיוק החוקים שאמורים להגיע אליי לוועדה.
אני לא מוכנה שדברים כאלה יקרו. יו"ר ועדת הכנסת, אתה עושה דברים שעד היום
נאסר לעשות אותם והם לא קרו עד עכשיו. אני מבקשת שתיקח את הדיון המהיר או
מה שזה לא יהיה - -

היו"ר מכלוף מיקי זוהר:

מה נאסר לעשות עד עכשיו?

רחל עזריה (כולנו):

- - ותעביר אותו - - -

היו"ר מכלוף מיקי זוהר:

מה עשיתי שנאסר?

רחל עזריה (כולנו):

להעביר אליי - - -

קריאות:

- - -

רחל עזריה (כולנו):

אסור להעביר אליי הצעות לסדר. אצלי יש רק חקיקה. לא דיונים מהירים. לא
הצעות לסדר. אצלי יש רק חקיקה. זה מה שהיה מיום שהוועדה הזו הוקמה.

ישראל אייכלר (יהדות התורה):

תעביר את זה לוועדת החוץ ופתרתם את הבעיה.

פנינה תמנו (יש עתיד):

אדוני היושב-ראש, עצוב שאנחנו כל כך מזלזלים בנושא אנטישמיות - - -

רחל עזריה (כולנו):

לא מזלזלים בנושא אנטישמיות - - -

פנינה תמנו (יש עתיד):

אני לא מדברת עלייך, לא מדברת עלייך. את נכנסת לדלת אחרי שהתחלנו דיון.

היו"ר מכלוף מיקי זוהר:

רחל, את סיימת לדבר?

רחל עזריה (כולנו):

אני חוזרת - - -

פנינה תמנו (יש עתיד):

רחל, לפני שאת תוקפת.

רחל עזריה (כולנו):

סליחה.

פנינה תמנו (יש עתיד):

חבל שאנחנו מזלזלים בנושא אנטישמיות.

רחל עזריה (כולנו):

חס וחלילה.

פנינה תמנו (יש עתיד):

זה צריך להיות בחוץ וביטחון.

רחל עזריה (כולנו):

נכון.

פנינה תמנו (יש עתיד):

וחבל מאוד, ואני מקווה שיהודי התפוצות לא רואים אותנו.

היו"ר מכלוף מיקי זוהר:

רגע, לא הבנתי. זה מונולוג? את רוצה להקשיב? את באת לדיון או באת לעשות פה
מונולוג. ותשבי, בבקשה. לא ראוי שאת עומדת.

רחל עזריה (כולנו):

אני צריכה לחזור לוועדה. כן, נו.

היו"ר מכלוף מיקי זוהר:

הכול בסדר. אנחנו גם חשובים, לא פחות מחדוה בר - - -

רחל עזריה (כולנו):

נו. ברביזיה אתה תסיר את זה?

היו"ר מכלוף מיקי זוהר:

מתוך רצון אמיתי וכן למלא את הוועדה שלך בעבודה - - -

רחל עזריה (כולנו):

לא. אל תמלא לי בעבודה לא רלוונטית. תמלא לי בחוקים שקשורים לוועדה שלי,
פיננסים ודיור.

היו"ר מכלוף מיקי זוהר:

רגע, רגע. אני חושבת שאת שוכחת את תפקידי. אני יושב ראש ועדת הכנסת ואני
אמון על עבודת ועדות הכנסת. מתוך רצון אמיתי וכן למלא את הוועדה שלך
בעבודה, נושא באמת חשוב שיש לו משמעות אדירה של התגברות האנטישמיות בגרמניה
ובצרפת, ראיתי ומצאתי לנכון בך כיושבת-ראש ועדה חרוצה ורצינית לקיים דיון
מעמיק בנושא כי שאר הוועדות לא מצליחות לעשות את זה.

עכשיו את לא רוצה, זה בסדר, זה לגיטימי.

פנינה תמנו (יש עתיד):

- - - זה לא קשור אליה.

היו"ר מכלוף מיקי זוהר:

הנושא יעבור לוועדת החוץ ואני מקווה שיהיה להם זמן לעסוק בזה - -

פנינה תמנו (יש עתיד):

זה לא קשור אליה.

היו"ר מכלוף מיקי זוהר:

- - והם יעשו את זה, או לוועדת הקליטה - - -

רחל עזריה (כולנו):

זה פשוט לא קשור. תעביר את זה לוועדת העבודה. זה לא רלוונטי.

היו"ר מכלוף מיקי זוהר:

הכול בסדר. אני אעשה את זה. את לא חייבת. לא עשיתי את זה מתוך רצון לחייב
אותך.

רחל עזריה (כולנו):

אין בעיה. אני מעריכה את זה - - -

היו"ר מכלוף מיקי זוהר:

זה אחד. שתיים - - -

רחל עזריה (כולנו):

אבל אני מתחברת - - - לא יכול להיות שעל כל דבר בודקים מה אפשר ומה אי אפשר
בציציות, ופתאום מגיע נושא לא קשור. אני מצטערת, אם יש קשר בין נדל"ן –
אולי בגלל העלייה מצרפת, בגלל האנטישמיות, לא יודעת, אני לא חושבת שזה קשור
למשבר הדיור - - -

היו"ר מכלוף מיקי זוהר:

זה לא קשור. זה לא קשור.

רחל עזריה (כולנו):

זה לא קשור לפיננסים אלא אם כן יש דיונים של הלבנת הון - - -

היו"ר מכלוף מיקי זוהר:

אין כמעט ועדה בכנסת שיש לה קשר ישיר לנושא של אנטישמיות, ולכן אמרתי, יש
אפשרות לתת לך את העניין הזה. את לא רוצה, זה בסדר, זה לא יהיה אצלך, זה
יהיה במקום אחר.

רחל עזריה (כולנו):

תודה רבה.

היו"ר מכלוף מיקי זוהר:

לגבי הנושא שדיברנו היום - - -

ישראל אייכלר (יהדות התורה):

לצורך הפרוטוקול, היושב-ראש ציין שאם את תרצי את זה הוא ייתן לך את זה, ואם
לא תסכימי זה יעבור למקום אחר. הוא אמר את זה במפורש.

היו"ר מכלוף מיקי זוהר:

נכון. ברור. אז זה שבאת אחוזת תזזית, אני לא מבין מאיפה זה הגיע.

רחל עזריה (כולנו):

לא, לא אחוזת תזזית. היא פנתה אליי - - -

קריאה:

- - -

היו"ר מכלוף מיקי זוהר:

אז הדלקת אותה סתם - - -

קריאה:

- - - ליכודניקים - - -

רחל עזריה (כולנו):

איזה מלכלכת על הליכודניקים? שיעשה את העבודה שלו - - -

היו"ר מכלוף מיקי זוהר:

סעיף ג' לבקשתך - - -

רחל עזריה (כולנו):

זה הכול פסקת ההתגברות - - -

היו"ר מכלוף מיקי זוהר:

סעיף ג' לבקשתך ירד מסדר היום ולא הוצבע.

רחל עזריה (כולנו):

תודה רבה. תודה רבה.

היו"ר מכלוף מיקי זוהר:

אז לכן הגעת כועסת. עכשיו תלכי רגועה.

רחל עזריה (כולנו):

כפרה עליך, מיקי.

היו"ר מכלוף מיקי זוהר:

יאללה, להתראות

אז בשעה 10:45 נדון ברביזיה ונקבע ועדה אחרת לעניין הזה. ושאר הדברים
טופלו, נכון? אז הישיבה ננעלת עד לשעה 10:45. הפסקה של 17 דקות.

(הישיבה נפסקה בשעה 10:27 ונתחדשה בשעה 10:45.)

4. קביעת ועדה לדיון בהצעה לסדר היום בנושא: "התגברות האנטישמיות בגרמניה
וצרפת", הצעת חברי הכנסת: נחמן שי, יעקב אשר ועליזה לביא

היו"ר מכלוף מיקי זוהר:

אני מתכבד לחדש את הישיבה בעניין הרביזיה שהגשתי יחד עם חברת הכנסת יעל
כהן-פארן על קביעת ועדה לדיון בהצעה לסדר יום בנושא התגברות האנטישמיות
בגרמניה וצרפת. חשבנו להעביר את זה לוועדת הרפורמות - - -

עליזה לביא (יש עתיד):

למה? למה, אדוני? למה לעשות צחוק?

היו"ר מכלוף מיקי זוהר:

לא, חלילה. אף אחד לא רוצה לקחת את זה, אז רצינו לקחת את זה - - -

עליזה לביא (יש עתיד):

מה זה לא רוצה לקחת את זה? אבל אתה יודע, זה ממש מביך. אני אומרת לך, אני
עומדת בראש המשלחת של הכנסת למועצת אירופה ואני מבקשת לעשות דיון על הנושא
של פולין, התגברות האנטישמיות. באים אליי ואומרים לי, בשביל מה את מעלה את
זה, פה, אנשים ממשרד החוץ, למה את מעלה את זה. עכשיו אנחנו הכנסת, אנחנו
הכנסת, אם אנחנו לא נקיים את הדיונים בוועדות שלנו – יש ועדת משנה לענייני
חוץ בוועדת החוץ והביטחון. זה שבמדינת ישראל לצערי הרב אין שר חוץ במשרה
מלאה - - -

היו"ר מכלוף מיקי זוהר:

רגע, עכשיו באת לתקוף את ביבי?

עליזה לביא (יש עתיד):

לא. אבל אדוני, אנחנו הכנסת, אנחנו הכנסת - - -

היו"ר מכלוף מיקי זוהר:

טוב, מי בעד פתיחת הרביזיה? ירים את ידו.

עליזה לביא (יש עתיד):

תן לנו, תן לנו את הדיונים שמגיעים לנו.

היו"ר מכלוף מיקי זוהר:

מי נגד? מי נמנע?

הצבעה

בעד – פה אחד

הבקשה לרביזיה אושרה.

היו"ר מכלוף מיקי זוהר:

עכשיו אנחנו עושים דיון לאן זה עובר. אני ממלית להעביר את זה לוועדת החוץ
והביטחון. מי בעד? שירים את ידו.

יעל כהן-פארן (המחנה הציוני):

רגע, יש לי שאלה.

היו"ר מכלוף מיקי זוהר:

סליחה.

יעל כהן-פארן (המחנה הציוני):

היו קודם קצת יותר חברי כנסת בדיון, אמרו, שם הדיון לא יתקיים - - -

היו"ר מכלוף מיקי זוהר:

לא, לא, לא. זה יעבור לוועדת משנה. הובטח לנו על ידי חבר הכנסת אייכלר שהוא
ידאג לפעול להעביר את זה לוועדת משנה שעומד בראשה רוברט אילטוב אם אני לא
טועה, שיעשה את הדיון.

פנינה תמנו (יש עתיד):

אז אדוני היושב-ראש, אני רוצה לברך אותך על זה שמהדיון הקודם – כמה זמן
עבר?

קריאה:

חצי שעה.

פנינה תמנו (יש עתיד):

עברה חצי שעה, ואנחנו נותנים סוף סוף את המקום הראוי לנושא שכזה כי גם
הביטחון של יהודי התפוצות הוא לא פחות חשוב.

היו"ר מכלוף מיקי זוהר:

זה נכון.

יעל כהן-פארן (המחנה הציוני):

אני רק רוצה לוודא שהדיון יתקיים. זה העניין. אני לא מהמגישים, אבל גם לי
חשוב הנושא.

היו"ר מכלוף מיקי זוהר:

ברור.

יעל כהן-פארן (המחנה הציוני):

לכן הדיון הקודם היה בו שמץ של קצת זלזול וזה לא היה ראוי. אני שמחה שהדיון
נפתח. אני בעד החוץ והביטחון. אחד, שיהיה דיון פתוח, שזה לא יהיה דיון סגור
כמובן.

היו"ר מכלוף מיקי זוהר:

ברור.

יעל כהן-פארן (המחנה הציוני):

ברור.

היו"ר מכלוף מיקי זוהר:

אין שום סיבה.

יעל כהן-פארן (המחנה הציוני):

אין סיבה שזה יהיה דיון סגור. ואם יש טעם לדיון סגור, אז שיהיה חלק פתוח
וחלק סגור.

פנינה תמנו (יש עתיד):

הם פותחים בדרך כלל בדיונים כאלה.

יעל כהן-פארן (המחנה הציוני):

וגם שיתקיים הדיון ולא ימוסמס.

היו"ר מכלוף מיקי זוהר:

טוב, מי בעד?

פנינה תמנו (יש עתיד):

- - - איפה כל חברי הכנסת שהיו פה קודם?

היו"ר מכלוף מיקי זוהר:

לא כולם חרוצים כמוך.

מי בעד? שירים את ידו. מי נגד? מי נמנע?

הצבעה

בעד – פה אחד

הבקשה לקביעת ועדה לדיון בהצעה לסדר היום בנושא: "התגברות האנטישמיות
בגרמניה וצרפת", הצעת חברי הכנסת: נחמן שי, יעקב אשר ועליזה לביא, אושרה.

היו"ר מכלוף מיקי זוהר:

תודה רבה. הישיבה ננעלה.

הישיבה ננעלה בשעה 10:49.
