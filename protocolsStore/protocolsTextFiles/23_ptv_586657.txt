הכנסת העשרים-ושלוש

מושב שני

פרוטוקול מס' 70

מישיבת ועדת הכנסת

יום שלישי, ב' בחשון התשפ"א (20 באוקטובר 2020), שעה 14:00

סדר היום:

<< נושא >>1. המלצה בדבר מינוי סגן ליושב-ראש הכנסת << נושא >>

<< נושא >> 222. בקשת יושב-ראש הכנסת לקביעת ישיבת כנסת ביום חמישי, י"א
בחשוון התשפ"א-29.10.2020, לציון 25 שנה להרצחו של ראש הממשלה יצחק רבין
ז"ל << נושא >>

<< נושא >>3. הקמת הוועדה המשותפת לוועדת הכספים ולוועדת החוץ והביטחון
לתקציב הביטחון, בהתאם להוראת סעיף 18(א) לחוק יסודות התקציב, התשמ"ה-1985
<< נושא >>

4. בקשת יושבת ראש הוועדה המיוחדת לעניין נגיף הקורונה החדש ולבחינת
היערכות המדינה למגפות ולרעידות אדמה, להעברת הצעה לסדר היום בנושא: "החמרת
בעיית אי ביטחון תזונתי בצל הקורונה", של חה"כ אימאן ח'טיב יאסין, מוועדת
העבודה, הרווחה והבריאות לוועדה שבראשותה

<< הלסי >> 5. קביעת ועדה לדיון בהצעה לסדר היום בנושא: "סרטונים ברשת
חושפים התעללות של שוטרים ואף קצינים בילדים חרדים כולל בעלי מוגבלות", של
חה"כ אוריאל בוסו << הלסי >>

<< נושא >> 6. הוספת ממלא מקום קבוע בוועדת החוץ והביטחון, מטעם סיעת
הליכוד << נושא >>

<< נושא >>7. בקשת יושבת-ראש ועדת הפנים והגנת הסביבה להעברת הצעת דיון
מהיר בנושא "מתווה החתונות המתגבש בתקופת הקורונה תוך התעלמות מנושא זוגות
שאינם יכולים להתחתן", הצעתם של חברי הכנסת יבגני סובה, ניצן הורוביץ, שרן
מרים השכל ויוראי להב הרצנו, מוועדת החוקה, חוק ומשפט לדיון בוועדת הפנים
והגנת הסביבה

נכחו:

חברי הוועדה:

איתן גינזבורג – היו"ר

עוזי דיין

יצחק פינדרוס

תהלה פרידמן

אלעזר שטרן

חברי הכנסת:

מיקי חיימוביץ'

יבגני סובה

אורלי פרומן

מוזמנים:

מזכירת הכנסת ירדנה מלר הורוביץ

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

יפה קרינצה

<< נושא >> 1. המלצה בדבר מינוי סגן ליושב-ראש הכנסת << נושא >>

<< יור >> היו"ר איתן גינזבורג: << יור >>

צהריים טובים, אני מתכבד לפתוח את ישיבת ועדת הכנסת. היום יום שלישי, ב'
בחשוון התשפ"א, 20 באוקטובר 2020. לפנינו מספר נושאים על סדר-היום, ונתחיל
ראשון ראשון ואחרון אחרון. מובאת בפניכם המלצה, לאור חזרתו של חבר הכנסת
אליהו ברוכי לכהן כחבר כנסת, ואנחנו מברכים אותו על החזרה המהירה. אמר
יושב-ראש הכנסת שזה חבר כנסת ששבר שיא – שתי קדנציות בכנסת אחת.

כפי שאתם יודעים, מליאת הכנסת אישרה את אליהו ברוכי כסגן יושב-ראש הכנסת.
הוא הפסיק לכהן בכנסת כשחבר הכנסת ליצמן התפטר מהממשלה, והוא שב לכהן לפי
החוק הנורבגי. עכשיו, עם חזרתו של חבר הכנסת ברוכי לכנסת, סיעת יהדות התורה
מבקשת לבחור בו שוב לתפקיד סגן יושב-ראש הכנסת עד 1 בינואר 2021, י"ז בטבת
תשפ"א.

<< דובר >> יצחק פינדרוס (יהדות התורה): << דובר >>

אני חושב שאתם צריכים להודות לסיעת יהדות התורה, שכחודש אחרי שלא היה לנו
סגן יושב-ראש לא ביקשנו למנות מישהו לאותו חודש ואז לחזור. חסכנו לכם
ישיבה.

<< יור >> היו"ר איתן גינזבורג: << יור >>

נעבור להצבעה.

<< דובר >> אלעזר שטרן (יש עתיד-תל"ם): << דובר >>

כמה סגנים יש?

<< יור >> היו"ר איתן גינזבורג: << יור >>

היום יש שמונה סגנים, וזה התשיעי. כשהוא יצא, לא מינינו מישהו במקומו. לא
הגדלנו את מכסת הסגנים, כפי שהוועדה אישרה. מי בעד ההמלצה למנות את ברוכי
כסגן יושב-ראש הכנסת? מי נגד?

הצבעה

בעד – 5

נגד – אין

נמנעים – 1

ההמלצה אושרה.

<< יור >> היו"ר איתן גינזבורג: << יור >>

אנחנו מחליטים להמליץ בפני הכנסת לבחור בחבר הכנסת אליהו ברוכי כסגן
יושב-ראש הכנסת.

<< נושא >> 2. בקשת יושב-ראש הכנסת לקביעת ישיבת כנסת ביום חמישי, י"א
בחשוון התשפ"א-29.10.2020, לציון 25 שנה להרצחו של ראש הממשלה יצחק רבין
ז"ל << נושא >>

<< יור >> היו"ר איתן גינזבורג: << יור >>

נעבור לסעיף השני: בקשת יושב-ראש הכנסת לקביעת ישיבת כנסת ביום חמישי, י"א
בחשוון התשפ"א, 29 באוקטובר 2020, לציון 25 שנה להרצחו של ראש הממשלה לשעבר
יצחק רבין, זכרו לברכה. בבקשה, מזכירת הכנסת.

<< דובר >> מזכירת הכנסת ירדנה מלר הורוביץ: << דובר >>

תודה. צהריים טובים, יום השנה להירצחו של ראש הממשלה ושר הביטחון רבין ז"ל
הוא י"ב בחשוון, וזה יוצא יום שישי. בדרך כלל אנחנו מתאמים את זה ליום
שאפשר לכנס את הכנסת. כמובן, בתיאום עם המשפחה ועם מרכז רבין. השנה לא תהיה
עלייה להר הרצל בשל הקורונה. זה 25 שנה לרצח, ומבקשים להוסיף ישיבה ביום
חמישי ולקבוע אותה לשעה 13:00. כמובן, זה גם בתיאום עם המשפחה.

<< יור >> היו"ר איתן גינזבורג: << יור >>

מישהו רוצה להתייחס?

<< דובר >> אלעזר שטרן (יש עתיד-תל"ם): << דובר >>

וזה הנוהל הרגיל, כמו בכל שנה.

<< דובר >> מזכירת הכנסת ירדנה מלר הורוביץ: << דובר >>

כן. זה יהיה במעמד נשיא המדינה.

<< דובר >> עוזי דיין (הליכוד): << דובר >>

יום חמישי זה בגלל התאריך? לרצח רבין יש הרבה תאריכים, כידוע.

<< דובר >> מזכירת הכנסת ירדנה מלר הורוביץ: << דובר >>

לא לא. י"ב בחשון זה יום שישי, לכן מקדימים ביום ל-י"א.

<< דובר >> עוזי דיין (הליכוד): << דובר >>

אף פעם לא מקיימים את זה ב-י"ב בחשוון.

<< דובר >> אלעזר שטרן (יש עתיד-תל"ם): << דובר >>

זה לא נכון, עוזי.

<< דובר >> עוזי דיין (הליכוד): << דובר >>

למה לא? העצרת אף פעם לא ב-י"ב - - -

<< יור >> היו"ר איתן גינזבורג: << יור >>

העצרת היא לא אירוע ממלכתי. ישיבת הכנסת בדרך כלל מתקיימת ביום שעולים
לקבר, ומקיימת את האירוע הממלכתי בהר הרצל.

<< דובר >> אלעזר שטרן (יש עתיד-תל"ם): << דובר >>

בתאריך העברי.

<< יור >> היו"ר איתן גינזבורג: << יור >>

נכון, וזה האירוע הממלכתי. העצרת היא אירוע פוליטי.

<< דובר >> עוזי דיין (הליכוד): << דובר >>

אני לא רוצה להתנגד, רק זה יגרום לזה שיהיו מעט אנשים.

<< דובר >> מזכירת הכנסת ירדנה מלר הורוביץ: << דובר >>

קרה כבר שקיימנו בימי חמישי וקרה שקיימנו בימי ראשון. הולכים לפי היורצייט,
התאריך העברי.

<< דובר >> יצחק פינדרוס (יהדות התורה): << דובר >>

איתן, כמי שלא למד ליבה, תסביר לי מה ההבדל בין ממלכתי לפוליטי.

<< יור >> היו"ר איתן גינזבורג: << יור >>

מי שלא למד ליבה המציא את ההבדל בין ממלכתי לפוליטי. אני חושב שזה ראוי.

<< דובר >> מזכירת הכנסת ירדנה מלר הורוביץ: << דובר >>

לא בשנת קורונה האזכרה בהר הרצל, ויוצא גם אוטובוס מהכנסת עם חברי כנסת.
האזכרה מסתיימת בסביבות השעה 16:30 וב-17:00 מקיימים את הישיבה – לא משנה
אם זה היה בימי ראשון או בימי חמישי. השנה אין עלייה להר ולכן מבקשים לקבוע
ב-13:00.

<< יור >> היו"ר איתן גינזבורג: << יור >>

נראה לי שנכון לקיים את זה ביום חמישי ולא ביום כנסת רגיל כמו יום רביעי,
שהוא יום של חקיקה ויום של הרבה מעשי חול. צריך להקדיש את היום הזה. מי בעד
אישור בקשת יושב-ראש לקבוע ישיבה מיוחדת ביום חמישי? מי נגד? מי נמנע?

הצבעה

הבקשה אושרה.

<< יור >> היו"ר איתן גינזבורג: << יור >>

אושר פה אחד.

<< נושא >> 3. הצעה להקמת ועדה משותפת לוועדת הכספים ולוועדת החוץ
והביטחון, לפי חוק יסודות התקציב << נושא >>

<< יור >> היו"ר איתן גינזבורג: << יור >>

אני עובר לסעיף השלישי, ברשותכם: הקמת ועדה משותפת לוועדת הכספים ולוועדת
החוץ והביטחון, בהתאם להוראות סעיף 18א לחוק יסודות התקציב, התשמ"ה-1985.
כידוע לכם, יש ועדות משותפות לפי חוקים שונים בכל הנוגע לתקציב. אנחנו
נערכים; הקמנו ועדה משותפת לוועדת הכספים וועדת הכנסת, שמונה מספר שווה של
חברים, ואותו דבר צריך לעשות גם לוועדת הכספים וועדת החוץ והביטחון כדי
לדון בכל מרכיבי תקציב הביטחון.

לאחר התייעצות עם יושבי-ראש הוועדות הרלוונטיים, כפי שקובע החוק, ושיח עם
כל ראשי הסיעות, מוצע להקים ועדה משותפת של ועדת הכספים וועדת החוץ
והביטחון לתקציב הביטחון, שיהיו בה 12 חברים – שישה חברים מכל ועדה – לפי
ההרכב הבא:

מטעם ועדת הכספים מוצעים החברים: משה גפני – שגם ישמש כיושב-ראש הוועדה על
פי חוק – ניר ברקת, רם בן ברק, הילה שי וזאן, ינון אזולאי ואלכס קושניר.
מטעם ועדת החוץ והביטחון מוצעים חברי הכנסת: צבי האוזר, גדעון סער, אבי
דיכטר, משה יעלון, אלעזר שטרן ואיתן גינזבורג.

מה שביקשו להביא זו ועדה משותפת זמנית לתקופה קצובה כדי לדון באותן העברות
תקציביות שאושרו בהשלמות התקציב האחרונות, וזו הייתה ועדה מוקטנת, לא של 12
חברים. ואז עלתה פה צעקה – מוצדקת – והודעתי שאני לא מביא את זה להצבעה.
נביא את ההרכב של הוועדה הקבועה, כפי שקבוע בחוק, בלי שטיקים וטריקים,
שתהיה מוסכמת על כל סיעות הבית, וכך אנחנו עושים. זו ההצעה המקורית
המוסכמת, ויש בה 12 חברים ולא שישה חברים או שמונה חברים ולא לתקופה קצובה.
ועדה רגילה משותפת, כמו שעושים בכל כנסת.

מישהו רוצה להתייחס להרכב? נעבור להצבעה. מי בעד אישור הוועדה המשותפת, על
פי ההרכב שהצעתי? מי נגד?

הצבעה

בעד – 7

נגד – 1

נמנעים – אין

ההמלצה אושרה.

<< יור >> היו"ר איתן גינזבורג: << יור >>

בעד – שבעה, מתנגד אחד, אין נמנעים. ההרכב אושר.

<< נושא >> 4. בקשת יושבת-ראש ועדת הפנים והגנת הסביבה להעברת הצעת דיון
מהיר בנושא מתווה החתונות המתגבש בתקופת הקורונה תוך התעלמות מנושא זוגות
שאינם יכולים להתחתן << נושא >>

<< יור >> היו"ר איתן גינזבורג: << יור >>

הנושא הבא: בקשת יושבת-ראש ועדת הפנים והגנת הסביבה להעברת הצעת דיון מהיר
בנושא מתווה החתונות המתגבש בתקופת הקורונה תוך התעלמות מנושא זוגות שאינם
יכולים להתחתן. זו הצעה של חברי הכנסת סובה, הורוביץ, השכל ולהב הרצנו.
הבקשה היא להעביר אותה מוועדת החוקה, חוק ומשפט לדיון בוועדת הפנים והגנת
הסביבה.

יושבת-ראש הוועדה דיברה אתי, הטענה שלה היא שהתקיים דיון בוועדה שלה
ומתוכנן דיון המשך נוסף, ולכן היא חשבה שנכון שיהיה המשך דיון בוועדה שלה.
הצגתי את עמדתה, ואני מעביר את רשות הדיבור למזכירת הכנסת, שביקשה להתייחס.

<< דובר >> מזכירת הכנסת ירדנה מלר הורוביץ: << דובר >>

אני לא צד בעניין, אני רק אומרת מבחינת התהליך. לפני חודש הנושא הזה עלה,
נדון בוועדת הפנים, היו מסקנות, עברו מסקנות גם למשרד החוץ. משרד החוץ
הבטיח תשובה תוך שבועיים, לא הגיעה תשובה. הבנתי שביקשו שוב דיון בוועדת
הפנים. חבר הכנסת יבגני סובה ידע טוב ממני כי הוא בעל עניין, אני רק אומרת
מבחינה פרוצדורלית. משעבר חודש העברנו למנהלי הוועדות את הנושא, לא הייתה
שום הערה. יתרה מכך, יושבת-ראש הוועדה היא חברת נשיאות, ולוועדת הפנים
אושרה ההצעה שעוסקת באיכות הסביבה בפל קל, והנושא הזה, חברי הכנסת שחלקם
הגישו אותו לפני חודש לוועדת הפנים, בדקנו אתם והם ביקשו שזה יהיה בוועדת
החוקה. למה? אני לא יודעת, אני רק צריכה להגיד את זה כאן. אם יבגני סובה
פה, הוא ידע לנמק. אני יודעת שהם ביקשו את זה במיוחד בוועדת החוקה, זו לא
טעות

<< יור >> היו"ר איתן גינזבורג: << יור >>

לוועדת הכנסת יש סמכות להעביר דיון מהיר מוועדה לוועדה?

<< דובר >> מזכירת הכנסת ירדנה מלר הורוביץ: << דובר >>

יש, אבל היא הייתה צריכה לבקש באותו יום.

<< דובר >> ארבל אסטרחן: << דובר >>

יש סמכות. הוועדה צריכה לבקש בו ביום.

<< יור >> היו"ר איתן גינזבורג: << יור >>

כערעור על ההחלטה?

<< דובר >> ארבל אסטרחן: << דובר >>

כן, זו בקשה להעביר. זה כמו שהמליאה מעבירה.

<< יור >> היו"ר איתן גינזבורג: << יור >>

כי יש לנו עוד בקשה להעביר, גם סעיף ה' הוא בקשה להעביר.

<< דובר >> ארבל אסטרחן: << דובר >>

זו אותה פרוצדורה, פשוט דיון מהיר, בגלל שאמורים לדון בו במהירות, גם הבקשה
הייתה צריכה להיות מוגשת ביום שני.

<< דובר >> מזכירת הכנסת ירדנה מלר הורוביץ: << דובר >>

נכון. לכן היא הייתה לבקש פה, אבל אני רק מספרת שזו לא טעות שזה היה בחוקה,
כי חברי הכנסת ביקשו. אבל הנה המציע.

<< דובר >> יבגני סובה (ישראל ביתנו): << דובר >>

אפשר להגיד, אדוני?

<< יור >> היו"ר איתן גינזבורג: << יור >>

בבקשה, בטח.

<< דובר >> יבגני סובה (ישראל ביתנו): << דובר >>

תודה רבה, אדוני היושב-ראש. אני לא חבר בוועדת החוקה, אבל יצא לי להשתתף
בלא מעט דיונים שקשורים בנושא הקורונה. הכנסת הזאת שונה מכל הכנסות בעבר
בזה שהגענו עד הקצה מבחינת כל התקנות, כל החוקים, השתנו כבר כל כללי המשחק.
הסוגיה של רישום נישואים עלתה לא בגלל שאני בא להתנגח עם יהדות התורה – זה
לא מעניין אותי, החבר'ה האלה לא עוברים דרך הרבנות. ההתעקשות של ש"ס ויהדות
התורה לא להעביר את זה לוועדת הפנים מלכתחילה, אז קודם הם העבירו לוועדת
החוקה - - -

<< יור >> היו"ר איתן גינזבורג: << יור >>

תזכיר, לא הבנתי.

<< דובר >> יבגני סובה (ישראל ביתנו): << דובר >>

בהצעה לסדר-היום במליאה הם התעקשו להעביר קודם כול לוועדת החוקה, כי הם רצו
לטרפד את זה בוועדת החוקה. אמרתי: למה? בשביל מה? תעבירו את זה ישר לוועדת
הפנים. לקח חודשיים, אדוני היושב-ראש, בשביל שנקיים דיון בוועדת הפנים. הם
לא רוצים לעסוק בזה.

אני לא נגדך, מיקי, תביני. אם הנושא יגיע לוועדת החוקה ונוכל לדון בזה
במסגרת חוק הקורונה, במסגרת התקנות של חוק הקורונה נוכל למצוא פתרון. למה
אני מבקש את זה? כי זה נושא חוקי, גם שר המשפטים יכול לעשות את זה, דרך
אגב. הוא מביא תקנות, הוועדה יכולה לאשר את התקנות האלה. הוא יכול להעביר
תקנות לשער חירום ולעשות את העניין הזה.

אני שומע שמחר משרד החוץ ייתן תשובה; אם משרד החוץ ייתן תשובה לזוגות האלה
מחר, אז אדרבא, נסיר את הבקשה והדיון לא יהיה רלוונטי. אבל אני יודע שמחר
לא תהיה תשובה, אני גם יודע שמחר הם ייתנו תגובה לבקשה של יושבת-ראש הוועדה
מלפני כמעט חודשיים לשקול עם הנציגויות הזרות אם יש אפשרות לעשות רישום
בנציגויות הזרות. לכן אני מבקש מוועדת הכנסת לאשר את קיום הדיון בוועדת
החוקה, כי זאת הוועדה שיש לה סמכויות, זאת גם הוועדה שיכולה לדון בזה וזאת
הוועדה שיכולה לאשר את התקנות, אם שר המשפטים ירצה לשנות את המצב הזה.
חבר'ה, אנחנו בקורונה.

<< יור >> היו"ר איתן גינזבורג: << יור >>

אני רוצה להבין את הפרוצדורה. בסדר דברים רגיל אמור להיות בוועדת הפנים.
ועדת החוקה אמנם מאשרת חוקים ותקנות קורונה – אגב, אתה יודע שהיא לא יכולה
לשנות פסיק בתקנות, רק לאשר או לא לאשר.

<< דובר >> יבגני סובה (ישראל ביתנו): << דובר >>

בסדר, אבל לדון היא יכולה.

<< יור >> היו"ר איתן גינזבורג: << יור >>

הרי מדובר פה על תהליך של דיון מהיר, לא במסגרת דיון על תקנות קורונה
שמתנהל עכשיו, ברגע זה, בוועדת החוקה, אלא דיון מהיר שהוא דיון שעומד בפני
עצמו בהקשר הזה. הוא לא דיון בהקשר של תקנות קורונה, הוא דיון בפני עצמו
בנושא הזה, שוועדת החוקה תדון בו. אז אני שואל, לטובת העניין, האם לא נכון
לרדת עכשיו, בתום הוועדה הזאת, לוועדת החוקה שדנה כרגע בתקנות הקורונה
ולהעלות את הנושא של נישואים בחו"ל בתקופת הקורונה עכשיו, כשדנים בתקנות
בחוק, ולא במסגרת דיון שיש לו התחלה וסוף והוא לא בתחום סמכותה של ועדת
החוקה. זו השאלה.

<< דובר >> יבגני סובה (ישראל ביתנו): << דובר >>

אם יושב-ראש הוועדה יאשר אני רק אשמח לרדת עכשיו ולהציג את הנושא הזה, אין
שום בעיה.

<< יור >> היו"ר איתן גינזבורג: << יור >>

מי כמוך יודע שאתה מעלה נושאים שלא תמיד קשורים לנושא.

<< דובר >> יבגני סובה (ישראל ביתנו): << דובר >>

אני לא חבר ועדה, אין לי אפשרות להציע סדר-יום בוועדה.

<< יור >> היו"ר איתן גינזבורג: << יור >>

כנושא שיהיה בתקנות או בחוק. הרי שר המשפטים נמצא שם.

<< דובר >> יבגני סובה (ישראל ביתנו): << דובר >>

אבל אני לא רוצה שזה יתמסמס, כי הנושא הזה חשוב. שלא ייווצר מצב שהוא ייתן
שתי דקות להציג את הנושא ובכך ימסמס את הנושא הזה, זה נושא חשוב. דיון זה
דיון, עם הצגה של נושאים, עם אנשים שקשורים לנושא הזה. אם אתה מאשר, אדוני
היושב-ראש, את קיום הדיון הזה בוועדה – אז זו ועדה, זה לא שלוש דקות,
שנכנסתי ויצאתי.

<< יור >> היו"ר איתן גינזבורג: << יור >>

אבל מה המשמעות של הדיון שם?

<< דובר >> יבגני סובה (ישראל ביתנו): << דובר >>

המשמעות של הדיון היא שקודם כול אני רוצה להעלות את הנושא הזה מבחינה
חוקית. אני רוצה שאנשים ידברו, אנשים רוצים להציע גם פתרונות, ואני רוצה
שזה יגיע לוועדת החוקה. אם יש לך שיקולים אחרים – תגיד לי.

<< יור >> היו"ר איתן גינזבורג: << יור >>

לא השתכנעתי שקיומו של דיון מהיר בוועדת החוקה יביא פתרון.

<< דובר >> יבגני סובה (ישראל ביתנו): << דובר >>

אז אשמח לשמוע את אדוני, אם יש לך פתרון לזוגות האלה. אם תגיד לי שיש לך
פתרון – בוא נתקן את זה יחד.

<< דובר >> מיקי חיימוביץ' (כחול לבן): << דובר >>

חבר הכנסת סובה, אתה יודע שנעשה דיון מקיף בוועדת הפנים; אתה יודע שאנחנו
מחכים לתשובה; אתה יודע שהתשובה הזאת יכולה להגיע ממש הקרובים, והתשובה
הזאת יכולה לשנות הכול. אז מדוע לא לחכות עד שנקבל את התשובה הסופית ממשרד
החוץ, ואם התשובה תהיה שלילית – נעשה דיון נוסף בוועדת הפנים, כי זה המקום
לעשות את הדיון הזה. אשמח לעשות את הדיון בוועדת הפנים.

<< דובר >> יבגני סובה (ישראל ביתנו): << דובר >>

אמרתי את מה שאמרתי, הוועדה תחליט מה שתחליט. אם אתם לא משתכנעים – צר לי.
אתה שומע את מיקי חיימוביץ שאומרת שיהיה עוד דיון, אבל יכול להיות שהדיון
הבא יהיה בעוד חודשיים, כי לקח לנו חודשיים לזמן את הדיון בוועדת הפנים.

<< יור >> היו"ר איתן גינזבורג: << יור >>

יושבת כאן יושבת-ראש הוועדה שאומרת שהיא מבקשת לקיים את הדיון הזה אצלה,
שהיא רוצה.

<< דובר >> יבגני סובה (ישראל ביתנו): << דובר >>

את יכולה להתחייב שהדיון הזה יהיה בתוך שבוע מאז התשובה ממשרד החוץ?

<< דובר >> מיקי חיימוביץ' (כחול לבן): << דובר >>

בתוך שבוע אני לא יכולה להתחייב, כי סדר-היום של הוועדה כבר קבוע. בתוך
שבועיים אני יכולה להתחייב.

<< יור >> היו"ר איתן גינזבורג: << יור >>

הנה, היא יכולה להתחייב בתוך עשרה ימים.

<< דובר >> יבגני סובה (ישראל ביתנו): << דובר >>

קודם כול, אני בספק אם התשובה שתינתן מחר על ידי משרד החוץ תספק אותנו. אני
בספק גדול.

<< יור >> היו"ר איתן גינזבורג: << יור >>

בסדר, אז היא מוכנה להתחייב לקיים דיון אצלה בתוך עשרה ימים.

<< דובר >> יבגני סובה (ישראל ביתנו): << דובר >>

ואם אני לא מסתפק בתשובה של ועדת הפנים, אני יכול לחזור לדיון מהיר בוועדת
החוקה?

<< דובר >> מזכירת הכנסת ירדנה מלר הורוביץ: << דובר >>

חודש אחרי.

<< יור >> היו"ר איתן גינזבורג: << יור >>

בין דיון מהיר אחד לדיון מהיר שני יש חודש, אבל אומרת לך יושבת-ראש הוועדה
שהיא מוכנה לקיים את הדיון המהיר הזה בתוך עשרה ימים, כפי שמתקיים בוועדת
החוקה.

<< דובר >> יבגני סובה (ישראל ביתנו): << דובר >>

אבל אני לא מבין למה אי-אפשר לעשות את זה במקביל.

<< יור >> היו"ר איתן גינזבורג: << יור >>

כי זה תחום הפעילות של הוועדה שלה.

<< דובר >> יבגני סובה (ישראל ביתנו): << דובר >>

אם תקבלי תשובה ממשרד החוץ מחר וזה סבבה – בסדר, אוריד את הבקשה שלי. נביא
את זה במסגרת הליך רגיל ולא דיון.

<< יור >> היו"ר איתן גינזבורג: << יור >>

כי תחום הסמכות של הנושא הזה – הרי לכל ועדה יש את הסמכויות שלה - - -

<< דובר >> יבגני סובה (ישראל ביתנו): << דובר >>

לא הבנת אותי, איתן. אם היא תקבל את התשובה מחר – אני מוריד את הבקשה שלי,
לא נקיים את הדיון בוועדה החוקה ותעשי את זה בנוהל רגיל, כמו שהוועדה דנה
באופן רגיל. למה אתם מתעקשים להוריד את הבקשה שלי?

<< יור >> היו"ר איתן גינזבורג: << יור >>

לא מורידים. להעביר לוועדה אחרת.

<< דובר >> אלעזר שטרן (יש עתיד-תל"ם): << דובר >>

יבגני, תסביר לי, מכיוון שזה עניין דתי - - -

<< דובר >> יבגני סובה (ישראל ביתנו): << דובר >>

זה לא עניין דתי.

<< דובר >> אלעזר שטרן (יש עתיד-תל"ם): << דובר >>

חלק גדול מהזוגות שצריכים את אותו רישום הם זוגות שלא יכולים להתחתן פה?

<< דובר >> יבגני סובה (ישראל ביתנו): << דובר >>

הזוגות האלה לא יכולים לטוס, זו בדיוק הבעיה.

<< דובר >> מיקי חיימוביץ' (כחול לבן): << דובר >>

יכול להיות שעוד מעט הם יוכלו לטוס.

<< דובר >> אלעזר שטרן (יש עתיד-תל"ם): << דובר >>

אצל חלק מהזוגות זו בחירה חופשית וחלק המדינה אונסת אותם לטוס. גם השופט
אליקים רובינשטיין דיבר על זה, שזו מדינה דמוקרטית שחלק מהאזרחים שלה לא
יכולים להתחתן בה. אנחנו מכירים כמה לא יכולים להתחתן בה. זה פתרון לאותם
זוגות, שמראש היינו חושבים שהכי טוב שיתחתנו פה, אבל לצערי, החברים שלנו,
דווקא מיהדות התורה, מונעים את זה לאורך שנים. השאלה היא אם אתה יכול לסמוך
עליו שיש לו אינטרס להקל עליהם. הרי אלה זוגות שעל פניו, אם היו רוצים
להקל, היו מקלים עליהם בגדול. יכול להיות שמיקי חיימוביץ' בעניין הזה - - -

<< יור >> היו"ר איתן גינזבורג: << יור >>

מיקי חיימוביץ' רוצה לסייע.

<< דובר >> אלעזר שטרן (יש עתיד-תל"ם): << דובר >>

אני יודע, זה מה שאני אומר.

<< דובר >> תהלה פרידמן (כחול לבן): << דובר >>

חבר הכנסת פרוש אמר שאי-אפשר למנוע מאנשים להתחתן בתקופת קורונה, שזו
שערורייה.

<< דובר >> אלעזר שטרן (יש עתיד-תל"ם): << דובר >>

אז מה אם הוא אמר?

<< יור >> היו"ר איתן גינזבורג: << יור >>

הוא סגן השר.

<< דובר >> אלעזר שטרן (יש עתיד-תל"ם): << דובר >>

הוא לא התכוון לאלה, הלוואי שהוא התכוון לאלה. יבגני, אני לא יודע אם אתה
לא קצת נאיבי פה.

<< דובר >> יבגני סובה (ישראל ביתנו): << דובר >>

חברת הכנסת חיימוביץ', אני לא נגדך, חס וחלילה. שלא תפרשי לא נכון את
ההתעקשות שלי, אני לא נגדך. אני בעד קיום דיון. אם את אומרת שיש לך מידע
שמחר משרד החוץ יכול לתת - - -

<< דובר >> מיקי חיימוביץ' (כחול לבן): << דובר >>

אני יודעת שאנחנו אמורים לקבל תשובה בימים הקרובים. אני לא יכולה להבטיח
שזה יהיה מחר, אבל השבוע.

<< דובר >> יבגני סובה (ישראל ביתנו): << דובר >>

השאלה היא איזה תשובה. אם תהיה תשובה שלילית, אז מה עשינו בזה?

<< דובר >> מיקי חיימוביץ' (כחול לבן): << דובר >>

אז יהיה דיון המשך, כי כבר היה דיון אחד.

<< דובר >> יבגני סובה (ישראל ביתנו): << דובר >>

אבל את יודעת שלקח לנו זמן עד שקיימנו אפילו אחד.

<< יור >> היו"ר איתן גינזבורג: << יור >>

יושבת פה יושבת-ראש הוועדה ובקולה אומרת שבעשרה הימים הקרובים היא תקיים
דיון. היא מחכה לתשובה. אני מציע ­– אני לא יכול לחייב אותה, כמובן – שגם אם
לא מגיעה תשובה בטווח הזה, שיתקיים ממילא הדיון, שהדיון יתקיים גם אם יש
תשובה וגם אם אין. זה נראה לי נכון.

<< דובר >> יבגני סובה (ישראל ביתנו): << דובר >>

זאת ההצעה שלי, הצעת פשרה תקרא לזה. הבנתי שתוך עשרה ימים נקיים דיון
בוועדת הפנים. מיקי, זה נכון?

<< דובר >> מיקי חיימוביץ' (כחול לבן): << דובר >>

כן.

<< דובר >> יבגני סובה (ישראל ביתנו): << דובר >>

אני רוצה למצוא פתרון. המטרה שלי היא לא לעשות יחסי ציבור על הנושא הזה.

<< דובר >> מיקי חיימוביץ' (כחול לבן): << דובר >>

כולנו רוצים למצוא פתרון.

<< דובר >> יבגני סובה (ישראל ביתנו): << דובר >>

אני רוצה למצוא פתרון. אם אתם אומרים שזה בסדר, שאפשר לקיים – וכמובן, הכול
מוקלט ורשום – אז בסדר, אין לי בעיה. אני רוצה למצוא פתרון גם מעבר לוועדת
הפנים. גם אתה, כיושב-ראש ועדת הכנסת וחלק מאוד חשוב בתוך הקואליציה, תיזום
את המהלך הזה. אבי ניסנקורן, שר המשפטים, גם יכול לענות למכתב ששלחנו לפני
כשלושה שבועות.

<< יור >> היו"ר איתן גינזבורג: << יור >>

אני עושה בשבילך עבורך את העבודה, בסדר?

<< דובר >> יבגני סובה (ישראל ביתנו): << דובר >>

אני מודה לך מאוד.

<< יור >> היו"ר איתן גינזבורג: << יור >>

אני מתחייב בפניך שאפנה לשר החוץ כדי לזרז את התשובה, אבל אני חושב שראוי
לוועדת הפנים להמשיך לקיים הדיון הזה ולא לקיים דיון נפרד, עקר, חיצוני,
בוועדה אחרת.

<< דובר >> יבגני סובה (ישראל ביתנו): << דובר >>

אז מקובל עלי, ואני מודה לכם.

גם << דובר >> מיקי חיימוביץ' (כחול לבן): << דובר >>

גם אנחנו פנינו לשר המשפטים וגם אני מחכה לתשובה ממנו.

<< דובר >> יבגני סובה (ישראל ביתנו): << דובר >>

אני רוצה לפנות לחבריי מיהדות התורה ומש"ס: זה לא עניין דתי, תבינו את זה.
אף אחד לא מנסה להפוך אותם ליהודים לפי ההלכה. יש פה עניין שצריך למצוא
פתרון, אפילו כהוראת שעה זמנית לשנה. אנחנו צריכים להבין שהחברים האלה לא
יכולים לטוס, וגם אם ייפתחו השמיים הם לא יטוסו כי המדינות לא מחתנות
אזרחים בשטח המדינה שלהן. למשל, צ'כיה לא מחתנת אזרחים זרים היום. גם אם יש
מחר טיסות בין תל אביב לפראג, אין אפשרות לעשות - - -

<< דובר >> מיקי חיימוביץ' (כחול לבן): << דובר >>

וקפריסין?

<< דובר >> יבגני סובה (ישראל ביתנו): << דובר >>

גם לא. כרגע יש הוראה באיחוד האירופי שהם לא נותנים רישום לחתונות לאזרחים
זרים, זו בדיוק הנקודה. רק אזרחים של האיחוד האירופי. אני לא יודע אם הנושא
הזה ייפתר בחצי השנה הקרובה.

<< יור >> היו"ר איתן גינזבורג: << יור >>

אם אפשר לעוץ לך עצה טובה, בכל דיון קורונה שמתקיים בנוגע לתקנות הייתי
מציע לך להציף את הסוגיה הזאת. במסגרת דיוני תקנות הקורונה, לא בנפרד.

<< דובר >> יבגני סובה (ישראל ביתנו): << דובר >>

הבנתי אותך, להחריג את הקבוצה הזאת.

<< יור >> היו"ר איתן גינזבורג: << יור >>

כי לקיים דיון מהיר בוועדת החוקה, זה דיון שמתחיל ונגמר ולא עוסק בתקנות
עצמן. הוא עוסק בסוגיה, אבל לא מקבלים החלטות.

<< דובר >> יבגני סובה (ישראל ביתנו): << דובר >>

בזמנים הטובים זה היה עוזר. אבל אני מסכים עם הנאמר פה ומקווה מאוד שנקדם
את העניין הזה בוועדת הפנים.

<< יור >> היו"ר איתן גינזבורג: << יור >>

אתה רוצה להוסיף משהו, פינדרוס?

<< דובר >> יצחק פינדרוס (יהדות התורה): << דובר >>

אין לי שום בעיה שזה יעבור לוועדת הפנים, אבל שסעיף ו' יעבור לפניות
הציבור. אי-אפשר הכול, אנחנו לא רוצים להעמיס על ועדת הפנים. אם זה נשאר
בוועדת החוקה אז יהיה לוועדת הפנים זמן לדון בסעיף ו', וזה בסדר גמור; אבל
אם זה לא עובר, אני מתנגד ואני חושב שצריך להעביר לוועדת החוקה כי אני חייב
לפנות זמן ליושבת-ראש ועדת הפנים לטפל בנושאים אחרים.

<< יור >> היו"ר איתן גינזבורג: << יור >>

ההקרבה שלך והמחויבות שלך ללוח הזמנים של יושבי-ראש ועדת החוקה וועדת הפנים
מעוררת השתאו. מי בעד העברת ההצעה, לבקשת יושבת-ראש ועדת הפנים ובהסכמת חבר
הכנסת סובה, מוועדת מחוקה לוועדת הפנים?

הצבעה

בעד – 8

נגד – 1

נמנעים – אין

הבקשה אושרה.

<< יור >> היו"ר איתן גינזבורג: << יור >>

בעד – שמונה, נגד – אחד, נמנעים – אין . ההצעה תועבר לוועדת הפנים, ואני
מזכיר לכל חברי הכנסת שאנחנו מבקשים שמי שמבקש לעשות שינוי מכל החלטה של
הנשיאות, להגיש באותו יום ולא לאחר את המועד.

<< נושא >> 5. הצעה לסדר היום בנושא: החמרת בעיית אי ביטחון תזונתי בצל
הקורונה, של ח"כ אימאן ח'טיב יאסין (מס' 1615). << נושא >>

<< יור >> היו"ר איתן גינזבורג: << יור >>

אנחנו עוברים לסעיף הבא: בקשת יושבת-ראש הוועדה המיוחדת לנגיף הקורונה החדש
ולבחינת היערכות המדינה למגפות ולרעידות אדמה להעברת הצעה לסדר-היום בנושא
החמרת אי-ביטחון תזונתי בצל הקורונה, של חברת הכנסת אימן חטיב יאסין,
מוועדת העבודה והרווחה לוועדת הקורונה. אני מבין שזה בהסכמה.

חברת הכנסת שאשא ביטון ביקשה להעביר את הדיון מוועדת העבודה לוועדת
הקורונה. יושב-ראש ועדת העבודה, חיים כץ, מסכים. גם חברת הכנסת אימאן ח'טיב
יאסין מסכימה.

<< דובר >> אורלי פרומן (יש עתיד-תל"ם): << דובר >>

אני חברה בוועדת העבודה והרווחה; החמרות בעקבות הקורונה יש בכל כך הרבה
נושאים, אז זה לא אומר שכל נושא צריך לעבור לוועדת הקורונה. זה אחד מנושאי
הליבה של ועדת העבודה והרווחה, בחלק של הרווחה, הנושא של הביטחון התזונתי.
לי קשה לראות איך כל דבר שהוא, שהוא מוחמר - - -

<< יור >> היו"ר איתן גינזבורג: << יור >>

לא כל דבר שהוא. הרבה דברים העברנו לוועדות אחרות. הנה, עכשיו בצל הקורונה
עבר לוועדת הפנים ולא לוועדת הקורונה, בנושא של חתונות בחו"ל.

<< דובר >> אורלי פרומן (יש עתיד-תל"ם): << דובר >>

בסדר. אני אומרת שהטיעון הוא שזה בגלל שחלה החמרה. נכון, חלה החמרה
באי-ביטחון התזונתי, אבל זה אחד מנושאי הליבה של ועדת העבודה והרווחה.

<< יור >> היו"ר איתן גינזבורג: << יור >>

אני חושב שזה נובע בעיקר מזה שחברת הכנסת שאשא ביטון עסקה בזה בעבר, לא
בגלל שזה קורונה.

<< דובר >> אורלי פרומן (יש עתיד-תל"ם): << דובר >>

ויש הסכמה של חיים כץ?

<< יור >> היו"ר איתן גינזבורג: << יור >>

גם של אימאן ח'טיב וגם של חיים כץ.

<< דובר >> אורלי פרומן (יש עתיד-תל"ם): << דובר >>

נראה לי מוזר, אבל בסדר.

<< יור >> היו"ר איתן גינזבורג: << יור >>

יש למישהו עוד התייחסות? אין. מי בעד העברת הנושא מוועדת העבודה והרווחה
לוועדת הקורונה? מי נגד?

הצבעה

בעד – 5

נגד – אין

נמנעים – 1

ההצעה אושרה.

<< יור >> היו"ר איתן גינזבורג: << יור >>

בעד – חמישה, נגד – אין, נמנע אחד. ההצעה תועבר לוועדת הקורונה.

<< נושא >> 6. הצעה לסדר-היום בנושא: סרטונים ברשת חושפים התעללות של
שוטרים ואף קצינים בילדים חרדים כולל בעלי מוגבלות, של ח"כ אוריאל בוסו
(מס' 1602). << נושא >>

<< יור >> היו"ר איתן גינזבורג: << יור >>

סעיף ו': קביעת ועדת לדיון בהצעה לסדר-היום בנושא סרטונים ברשת החושפים
התעללות של שוטרים ואף קצינים בילדים חרדים, כולל בעלי מוגבלויות, של חבר
הכנסת אוריאל בוסו. במהלך הישיבה במליאה עלו מספר הצעות, ובהן: ועדת הפנים
– שזו הייתה ההצעה המקורית – ועדת החינוך, התרבות והספורט, הוועדה המיוחדת
לזכויות הילד והוועדה לפניות הציבור. בבקשה, חבר הכנסת פינדרוס.

<< דובר >> יצחק פינדרוס (יהדות התורה): << דובר >>

אני רוצה התייעצות סיעתית.

<< יור >> היו"ר איתן גינזבורג: << יור >>

התייעצות סיעתית עושים לפני הצבעה, לא באמצע דיון.

<< דובר >> יצחק פינדרוס (יהדות התורה): << דובר >>

בסדר. מכיוון שהנושא הזה בוער כרגע – זה לא נושא כללי, זה קורה כל שעה וכל
שעתיים – אני חושב שהוועדה הנכונה לדון בזה היא הוועדה לפניות הציבור.

<< יור >> היו"ר איתן גינזבורג: << יור >>

למה?

<< דובר >> יצחק פינדרוס (יהדות התורה): << דובר >>

ועדת הפנים אכן דנה כמה דיונים בנושא התנהלות המשטרה, השתתפתי בחלקם על אף
שאני לא חבר ועדת הפנים. אני חושב שיש שוני בהתנהלות המשטרה, מסיבות שקראתם
להן קודם ממלכתיות - -

<< יור >> היו"ר איתן גינזבורג: << יור >>

זה לא פוליטי.

<< דובר >> יצחק פינדרוס (יהדות התורה): << דובר >>

- - כל מערכת ומערכת, איך היא מתנהלת. אני חושב שהנושא של הסרטונים צריך
לקבל התייחסות ואני חושב שהמקום הנכון לדון בזה כרגע זו הוועדה לפניות
הציבור.

<< דובר >> מיקי חיימוביץ' (כחול לבן): << דובר >>

הבעיה היא לא הסרטונים, הבעיה היא האלימות. הסרטונים חושפים את בעיית
האלימות.

<< דובר >> יצחק פינדרוס (יהדות התורה): << דובר >>

האמת היא שאני חושב שהיה צריך להקים ועדת חקירה ממלכתית, ולצערי הרב, חלק
מחברי הקואליציה הפילו את זה. אבל אם לא, לפחות שהוועדה לפניות הציבור תדון
בנושא הזה, תקדיש לזה כמה ישיבות.

<< יור >> היו"ר איתן גינזבורג: << יור >>

חבר הכנסת פינדרוס, אני רק רוצה להגיד שמליאת הכנסת הפילה את זה. זה לא חלק
מחברי הקואליציה, זה נראה לי רוב מוחלט של חברי הקואליציה.

<< דובר >> יצחק פינדרוס (יהדות התורה): << דובר >>

חלק מחברי הקואליציה, אני גם יכול לספור לך כמה מהם. הייתה תערובת מאוד
יפה. מהמפלגה שלך, כחול לבן, הגיעו רק ארבעה להפיל. ספרתי.

<< יור >> היו"ר איתן גינזבורג: << יור >>

בבקשה, חברת הכנסת מיקי חיימוביץ'.

<< דובר >> מיקי חיימוביץ' (כחול לבן): << דובר >>

אני חושבת שחבר הכנסת פינדרוס מעלה סוגיה כואבת ואמיתית. הסוגיה הזאת כבר
עלתה על שולחן ועדת הפנים במספר הדיונים הרב למדי שקיימה בסוגיית ההתנהגות
האלימה של שוטרים ושוטרות בתקופה האחרונה.

אני חושבת שהבעיה היא לא הסרטונים, הבעיה היא האלימות, ואני חושבת שכשמדובר
על האשמות או עדויות על אלימות של כוחות המשטרה, זה במנדט של ועדת הפנים.
הנושא הזה צריך להידון שם. אני גם מראה שזה חשוב לי, וכמו שחבר הכנסת
פינדרוס יודע, אנחנו נותנים לסוגיה של האלימות כלפי המגזר החרדי ביטוי
בוועדה, ואם אתה רוצה לייחד לנושא הזה דיון ספציפי בוועדה – אשמח לעשות
זאת. אני חושבת שזה המקום וזו הבמה.

<< יור >> היו"ר איתן גינזבורג: << יור >>

עוד מישהו רוצה להתייחס? בבקשה, אורלי.

<< דובר >> אורלי פרומן (יש עתיד-תל"ם): << דובר >>

אני חושבת שהנושא של התנהלות המשטרה עלה מספר פעמים בתקופה האחרונה בנושא
של אלימות בכלל בוועדת הפנים. לכן, כאשר מדובר עכשיו ספציפית על ילדים
במגזר החרדי או ילדים עם מוגבלויות, זה צריך להיות נדון באותה ועדה שרואה
את סך ההתנהלות ולא כקטע שעומד בפני עצמו. לכן אני חושבת שוועדת הפנים היא
המקום.

<< דובר >> יצחק פינדרוס (יהדות התורה): << דובר >>

זה מה שאמרתי לך, שלא רק הקואליציה הפילה את ההצעה.

<< דובר >> אלעזר שטרן (יש עתיד-תל"ם): << דובר >>

לא, יש היגיון בזה.

<< יור >> היו"ר איתן גינזבורג: << יור >>

גם אני חושב. חבר הכנסת פינדרוס, למה פניות הציבור?

<< דובר >> אורלי פרומן (יש עתיד-תל"ם): << דובר >>

אין פה שום דבר, אתה לא יכול לחשוד בנו בשיתוף - - -

<< דובר >> יצחק פינדרוס (יהדות התורה): << דובר >>

אתמול הייתה ישיבת סיעת יהדות התורה על הנושא הזה של האלימות. אנחנו מגלים
הבדלים מהותיים בין מחוזות המשטרה.

<< דובר >> מיקי חיימוביץ' (כחול לבן): << דובר >>

סוגיית בעלי המוגבלות עלתה לא רק סביב - - -

<< דובר >> יצחק פינדרוס (יהדות התורה): << דובר >>

זו רזולוציה אחרת. אני מכיר את הדיונים אצל מיקי, ואני מכבד אותם. אלה
דיוני מקרו על המשטרה. פה יצטרכו לקרוא לקצינים במקומות מסוימים ולענות
תשובות על דברים מסוימים – זה אחרת. הרמה שמטפלת בהפגנות בבלפור ותל אביב
זו לא אותה רמה שמטפלת בהפגנה בשבטי ישראל או בבעיה במודיעין עלית.

<< יור >> היו"ר איתן גינזבורג: << יור >>

אבל יושבת-ראש הוועדה אמרה פה שהיא מוכנה לקיים דיון, ואף הזמינו אותך
לקיים דיון ספציפי.

<< דובר >> יצחק פינדרוס (יהדות התורה): << דובר >>

הייתי שם. ניסיתי גם להעלות אנשים, הסבירו שזה לא יעבוד.

<< יור >> היו"ר איתן גינזבורג: << יור >>

מי יושב-ראש הוועדה לפניות הציבור? יעקב טסלר.

<< דובר >> יצחק פינדרוס (יהדות התורה): << דובר >>

ובוסו, מציע ההצעה, חבר שם.

<< דובר >> אלעזר שטרן (יש עתיד-תל"ם): << דובר >>

מאיזה מפלגה הוא, טסלר?

<< דובר >> יצחק פינדרוס (יהדות התורה): << דובר >>

זה הציבור שנפגע, הם מכירים את זה.

<< דובר >> אלעזר שטרן (יש עתיד-תל"ם): << דובר >>

אני שמעתי חבר'ה בהפגנות שאומרים שהם נפגעים.

<< דובר >> יצחק פינדרוס (יהדות התורה): << דובר >>

לא באתי להוריד, באתי גם לדבר הזה. לא באתי להגיד שלא.

<< יור >> היו"ר איתן גינזבורג: << יור >>

פינדרוס, אתה לא מוכן לקבל את ההצעה של יושבת-ראש ועדת הפנים לייחד דיון על
אלימות המשטרה כנגד ילדים במגזר החרדי? אני שואל ברצינות.

<< דובר >> יצחק פינדרוס (יהדות התורה): << דובר >>

אני אומר לך בכנות: הייתי בדיונים האלה, ראיתי איך זה מתנהל. זה באמת מתנהל
ברמת המקרו, לא ברמת המיקרו.

<< יור >> היו"ר איתן גינזבורג: << יור >>

רמת המיקרו זה פר שכונה? מה זה רמת המיקרו?

<< דובר >> יצחק פינדרוס (יהדות התורה): << דובר >>

הם לא מצליחים לרדת לאירועים. מגיע נציג המשטרה, מי שאחראי על האכיפה
במשטרה, ונותן נאום של חצי שעה וכולם תוקפים אותו.

<< דובר >> מיקי חיימוביץ' (כחול לבן): << דובר >>

אני נורא מצטערת, אבל הראייה המגזרית הזאת - - -

<< דובר >> יצחק פינדרוס (יהדות התורה): << דובר >>

בוועדה לפניות הציבור יורדים לרזולוציה ואומרים לו: עכשיו תענה. ואז אותו
אחד עומד בפינה שהוא צריך לענות. הייתי בדיונים אצלכם, גם לא כחבר ועדה.

<< יור >> היו"ר איתן גינזבורג: << יור >>

איתן, אני חושב שצריך לעשות על זה דיון בחדר שלך.

<< יור >> היו"ר איתן גינזבורג: << יור >>

חברת הכנסת חיימוביץ', את רוצה להגיד לו משהו?

<< דובר >> מיקי חיימוביץ' (כחול לבן): << דובר >>

כמו שאמרתי קודם, הוועדה שלנו היא זו שדנה. אני רוצה להעיר פה שהנושא של
פגיעה בילדים ובעלי מוגבלויות, ראינו לא מעט מקרים שהם לא רק של המגזר
החרדי, וצריך לזכור את זה. אנחנו אמורים לייצג את כל הציבור, לא רק חלקים
ממנו. יחד עם זאת, אני בהחלט חושבת, לנוכח הדברים שראינו בתקופה האחרונה,
שיש מקום לייחד דיון ספציפי לגבי השאלה איך מתמודדים עם המגזר החרדי בתקופה
המאוד רגישה הזאת. אני בהחלט חושבת שיש לזה מקום, אבל אני חושבת שהבמה לזה
והמקום הנכון הוא ועדת הפנים. אם אתה חושב שלא, תבוא בטענות לחברי הכנסת
שהופכים את הדיונים בוועדה ל- - -

<< יור >> היו"ר איתן גינזבורג: << יור >>

אגב, היום התקיים דיון ספציפי בנושא העיר אלעד.

<< דובר >> יצחק פינדרוס (יהדות התורה): << דובר >>

גם בנושא וועדת החקירה ­– הצעתי לראשי אותן ועדות שתוקם בוועדת הפנים ועדת
משנה לדון בזה.

<< דובר >> מיקי חיימוביץ' (כחול לבן): << דובר >>

אבל אתה יודע טוב מאוד שיש ציבורים רבים - - -

<< דובר >> יצחק פינדרוס (יהדות התורה): << דובר >>

ואני את רואה הוועדה לפניות הציבור כמעין ועדת משנה, כי בסוף, כדי למצות
דיון יש הבדל בין מליאת ועדה לוועדת משנה שיושבת ודנה על הנושא.

<< יור >> היו"ר איתן גינזבורג: << יור >>

אני רוצה להגיד שני דברים. א', היום התקיים דיון בוועדת הפנים על תוכנית
ספציפית קטנטונת שקשורה לעיר אלעד – במקרה גם יזמתי אותו – בכל הנוגע
לסירקין. אך ורק על הדבר הזה הספציפי, היו צריכים לתת תשובות על תא השטח
הספציפי הזה. עלה ראש העיר אלעד, ראש העיר פתח תקווה, ראש העיר כפר סבא.

<< דובר >> מיקי חיימוביץ' (כחול לבן): << דובר >>

חבר הכנסת פינדרוס, לדיון הקודם שעשינו בנושא של האלימות המשטרתית, אותו
דיון רב משתתפים, ניסינו –ויעידו על כך כמה חברי כנסת מהמגזר החרדי - -

<< דובר >> יצחק פינדרוס (יהדות התורה): << דובר >>

העוזרים שלי פנו.

<< דובר >> מיקי חיימוביץ' (כחול לבן): << דובר >>

- - למצוא עדים שיבואו, ונתקלנו בקושי רב.

<< דובר >> יצחק פינדרוס (יהדות התורה): << דובר >>

האלימות הגדולה הייתה ביום של חג, ולכן אמרו שאין סרטונים ורוצים לעלות
בזום. ניסינו להעלות שלושה אנשים לזום ולא הצליחו.

<< דובר >> מיקי חיימוביץ' (כחול לבן): << דובר >>

הם לא הסכימו.

<< יור >> היו"ר איתן גינזבורג: << יור >>

אני רוצה להגיד לכם משהו. פה לא מדובר בייחוד דיון, פה יש הצעה לסדר-היום
שאושרה על ידי המליאה, והולכים לדון באופן ספציפי בנושא הסרטונים ברשת
שחושפים התעללות של שוטרים ואף קצינים בילדים חרדים, כולל בעלי מוגבלויות.
הדיון הזה מיוחד אך ורק לנושא הזה – לא ברמת מקרו, ברמת סופר מיקרו. לדעתי,
גם יציגו את הסרטונים האלה, כי יהיו חייבים, כי זו ההצעה לסדר-היום. נראה
לי שאין ויכוח על זה שוועדת הפנים, או כל ועדה אחרת שתדון בזה, תצטרך לדון
במיקרו הזה, כי זו ההצעה לסדר-היום.

<< דובר >> יצחק פינדרוס (יהדות התורה): << דובר >>

אני עדיין חושב שזו צריכה להיות איזוהי ועדת משנה. לא אכפת לי, שתהיה ועדת
משנה של הוועדה לזכויות הילד או של ועדת החינוך. אני אומר לך, זו צריכה
להיות ועדת משנה, כי יש פה - - -

<< יור >> היו"ר איתן גינזבורג: << יור >>

אבל זו הצעה לסדר-היום, זה לא קשור לוועדת משנה.

<< דובר >> יצחק פינדרוס (יהדות התורה): << דובר >>

אתה שואל אותי בסוף למה אני מתעקש, אני אומר שזה דיון - - -

<< דובר >> אלעזר שטרן (יש עתיד-תל"ם): << דובר >>

איתן, יש עכשיו דיון בוועדת החוץ והביטחון על המילואימניקים, הייתי שמח
להיות שם.

<< יור >> היו"ר איתן גינזבורג: << יור >>

כן, גם אני.

<< דובר >> אלעזר שטרן (יש עתיד-תל"ם): << דובר >>

הדיון הזה מוצה – או שתצביע או שהוא ילך להתייעצות ונחזור להצביע. אנחנו,
דרך אגב, נצביע אתכם, עם ועדת הפנים.

<< יור >> היו"ר איתן גינזבורג: << יור >>

טוב. אנחנו צריכים לצאת להפסקה של חמש דקות, אבל לפני זה נעבור לנושא
האחרון.

<< נושא >> 7. הוספת ממלא מקום קבוע בוועדת החוץ והביטחון מטעם סיעת הליכוד
<< נושא >>

<< יור >> היו"ר איתן גינזבורג: << יור >>

אנחנו מבקשים להוסיף ממלא מקום קבוע לוועדת החוץ והביטחון מטעם סיעת
הליכוד. הסיעה מבקשת מקום קבוע שישי ואחרון. חברת הכנסת מארק תכהן כממלאת
מקום. מי בעד? מי נגד?

הצבעה

בעד – 2

נגד – אין

נמנעים – אין

הבקשה אושרה.

<< יור >> היו"ר איתן גינזבורג: << יור >>

ברוב של שניים אושר מילוי המקום.

נצא להפסקה של חמש דקות לצורך התייעצות סיעתית.

<< הפסקה >> (הישיבה נפסקה בשעה 14:46 ונתחדשה בשעה 14:52.) << הפסקה >>

<< יור >> היו"ר איתן גינזבורג: << יור >>

אנחנו מחדשים את הדיון, חזרנו מהתייעצות סיעתית. בבקשה, חבר הכנסת שטרן.

<< דובר >> אלעזר שטרן (יש עתיד-תל"ם): << דובר >>

לאור מה שחבר הכנסת פינדרוס העלה על נס, את שיתוף הפעולה בין כחול לבן ליש
עתיד, אני מבקש, בעזרת השם, להשיב לו כגמולו ולהגיד שאם במוסדות הציוניים
יש שיתוף פעולה בין יהדות התורה לבין ישראל ביתנו וש"ס, זה הרבה יותר
משמעותי משיתוף הפעולה פה. אני מברך אתכם על זה.

<< דובר >> יצחק פינדרוס (יהדות התורה): << דובר >>

אני אומר לפרוטוקול: ליהדות התורה אין נציגות במוסדות הלאומיים. היא לא
משתתפת במוסדות הלאומיים ואין נציגות ליהדות התורה נציגות במוסדות
הלאומיים.

<< יור >> היו"ר איתן גינזבורג: << יור >>

מכיוון שנשמעו מספר הצעות במליאה, להעביר את ההצעה לסדר-היום של חבר הכנסת
אוריאל בוסו לוועדת הפנים, ועדת החינוך, הוועדה המיוחדת לזכויות הילד
והוועדה לפניות הציבור, נעלה להצבעה את כל אחת מהוועדות – או שנציע הצעה
אחת? בעצם הייתה רק מחלוקת בין ועדת הפנים לוועדה לפניות הציבור.

מי בעד ההצעה להעביר את ההצעה לסדר-היום לוועדת הפנים?

הצבעה

בעד – 4

נגד – 1

נמנעים – אין

הבקשה אושרה.

<< יור >> היו"ר איתן גינזבורג: << יור >>

בעד – ארבעה, נגד – אחד.

מי בעד העברת הנושא לדיון בוועדת הפנים?

הצבעה

בעד – 1

נגד – רוב

הבקשה לא אושרה.

<< יור >> היו"ר איתן גינזבורג: << יור >>

בעד – אחד, נגד – כל השאר. אנחנו מחליטים שההצעה תועבר לדיון בוועדת הפנים
– דיון ספציפי בנושא הספציפי. אני מזמין את חבר הכנסת פינדרוס להיות פעיל
ואקטיבי בדיון הזה.

אני מודה לחברי הוועדה, הישיבה נעולה.

<< סיום >> הישיבה ננעלה בשעה 14:54. << סיום >>
