הכנסת השש-עשרה נוסח לא מתוקן

מושב שלישי

פרוטוקול מס' 12

מישיבת הוועדה המשותפת כנסת-כספים לתקציב הכנסת

יום שלישי, ט"ז בטבת תשס"ה, 28.12.2004, שעה 11:30

סדר היום:

שינויים בתקציב הכנסת לשנת ‏2004

נכחו:

חברי הוועדה: רוני בר-און - היו"ר

שאול יהלום

מוזמנים: אבי לוי - חשב הכנסת

יצחק שד"ר - קצין הכנסת

מזכיר הכנסת: אריה האן

סגן מזכיר הכנסת: דוד לב

סגנית מזכיר הכנסת: ירדנה מלר-הורוביץ

היועצת המשפטית: אנה שניידר

מנהלת הוועדה: אתי בן-יוסף

קצרנית: טלי רם

שינויים בתקציב הכנסת לשנת ‏2004

היו"ר רוני בר-און:

בוקר טוב. ישיבת הוועדה המשותפת כנסת-כספים לתקציב הכנסת. סדר היום -
שינויים בתקציב הכנסת לשנת 2004.

יושב-ראש הכנסת כותב לי כי הוא מבקש כך: "בהתאם לסעיף11(ב)(1) לחוק יסודות
התקציב, התשמ"ה-1985, הנני מבקש את אישור הוועדה להעביר סך 500 אלפי שקלים
מסעיף הרזרבה - 02.04.01 לתקנה 02.02.01.01 - שכר חברי כנסת, לצורך כיסוי
חסר בתקציב השכר של חברי כנסת שחדלו לכהן כשרים או סגני שרים במהלך שנת
2004."

חבר הכנסת יהלום, האם אתה מסכים - פרט להסתייגות שלא ישלמו לאפי איתם שכר?

שאול יהלום:

כן, אבל אני מבין שהשנה יהיה לנו חיסכון גדול מאוד, כי זה עובד הפוך.

היו"ר רוני בר-און:

אני מדבר על 2004. אבי, האם זה המספר או שלקחת גם שוליים?

אבי לוי:

בקושי 10,000 שקל בשוליים.

שאול יהלום:

למה? אבל זה כולל גם "קשר לבוחר", כולל הכל.

אבי לוי:

לא, זה שכר בלבד.

שאול יהלום:

מה עם "קשר לבוחר"?

היו"ר רוני בר-און:

עם זה הוא כבר יסתדר.

שאול יהלום:

אין בעיה? כי זה גם מוכפל.

היו"ר רוני בר-און:

שם הוא יוצא מתוך הנחה שלא מדובר בכולם - למשל כמוני, אני מחזיר לו יותר
ממה שקיבלתי.

אבי לוי:

בשכר אנחנו יודעים במדויק.

שאול יהלום:

הכוונה שאתה לא מחזיר את השכר.

היו"ר רוני בר-און:

מי בעד בקשת היושב-ראש?

ה צ ב ע ה

בעד - 2

נגד - אין

נמנעים - אין

בקשת היושב-ראש להעברת סך 500 אלפי שקלים מסעיף הרזרבה 02.04.01 לתקנה
02.02.01.01 - שכר חברי כנסת, נתקבלה.

היו"ר רוני בר-און:

אושר. תודה רבה לכם, הישיבה נעולה.

הישיבה ננעלה בשעה 11:40.
