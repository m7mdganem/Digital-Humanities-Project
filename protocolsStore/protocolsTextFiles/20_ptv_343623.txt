הכנסת העשרים

מושב שני

פרוטוקול מס' 135

מישיבת ועדת הכנסת

יום שני, י"ד בסיון התשע"ו (20 ביוני 2016), שעה 9:35

סדר היום:

1. בחירת ממלא מקום ליו"ר הכנסת בעת העדרו מהארץ

2. חילופין בוועדה המשותפת של ועדת הפנים והגנת הסביבה וועדת הכלכלה לדיון
בהצעת חוק המים (תיקון מס'27), התשע"ו-2016.

3. הוספת ממלא מקום קבוע בוועדת הפנים והגנת הסביבה

4. בקשה להגדלת מספר החברים בוועדות הבאות: ועדת הכלכלה; ועדת החינוך,
התרבות והספורט; הוועדה המיוחדת לדיון בהצעת חוק הרשות הממשלתית להתחדשות
עירונית.

נכחו:

חברי הוועדה:

יואב קיש – היו"ר

אמיר אוחנה

דוד ביטן

יואל חסון

אחמד טיבי

שולי מועלם-רפאלי

אברהם נגוסה

איילת נחמיאס ורבין

חברי הכנסת:

חיים ילין

אוסאמה סעדי

מוזמנים:

מזכירת הכנסת ירדנה מלר-הורוביץ

לרשימת השדלנים שנכחו בדיון – ראו בקישור זה.

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

רמי בן שמעון

בחירת ממלא מקום ליו"ר הכנסת בעת העדרו מהארץ

היו"ר יואב קיש:

אני פותח את הישיבה יש לנו חצי שעה. סדר-היום: אני מתחיל עם הנושא הראשון:
בחירת ממלא מקום ליושב-ראש הכנסת בעת העדרו מהארץ.

יואל חסון (המחנה הציוני):

זה לטובת ירח דבש?

היו"ר יואב קיש:

אנחנו מאחלים ליושב-ראש המון מזל טוב ואושר על החתונה שלו. כולנו נבוא היום
בערב לחגוג אתו, אני מניח.

יואל חסון (המחנה הציוני):

אתה רוצה לבוא עם החולצה הזאת, אדוני היושב-ראש?

היו"ר יואב קיש:

יש לך בעיה עם החולצה הזו?

יואל חסון (המחנה הציוני):

סגולה מדי על הבוקר.

היו"ר יואב קיש:

אני אחליט. אני אתן לך תשובה אחרי שאני אחליט. אחרי שאני אחליט אני אתן לך
תשובה.

יש פה מכתב שהתקבל ממזכירת הכנסת, ירדנה, שיושבת פה לצדי. בהתאם לסעיף
20(א) שקובע כי "יצא יושב-ראש הכנסת את גבולות המדינה, ימלא סגן יושב-ראש
את מקומו עד שישוב היושב-ראש". סעיף 20(א)(ד) לחוק יסוד: הכנסת קובע כי
"הסגן ליושב-ראש שיכהן כממלא מקום של יושב-ראש הכנסת הוא הסגן שנבחר על-ידי
כך על-ידי ועדת הכנסת". יושב-ראש הכנסת ממליץ בפני ועדת הכנסת כי את מקומו
ימלא סגן יושב-ראש הכנסת, חבר הכנסת חמד עמאר.

מזכירת הכנסת ירדנה מלר-הורוביץ:

אני רק מבקשת להדגיש שזה יוצא ביום רביעי והוא חוזר ביום ראשון.

היו"ר יואב קיש:

אני ממליץ לוועדה לאשר את בקשתו של יושב-ראש הכנסת.

אחמד טיבי (הרשימה המשותפת):

אתה ממליץ?

היו"ר יואב קיש:

ממליץ מישהו רוצה להתייחס או שנעבור להצבעה? מי בעד? רק אני? לא ראיתי,
תרימו ידיים. מי נגד? מי נמנע?

הצבעה

בעד ההצעה – פה אחד

ההצעה נתקבלה.

היו"ר יואב קיש:

פה אחד.

יואל חסון (המחנה הציוני):

אפשר רביזיה, אדוני?

היו"ר יואב קיש:

אתה רוצה רביזיה?

יואל חסון (המחנה הציוני):

אתה יודע מה, לא.

חיים ילין (יש עתיד):

שכנעת אותו מהר.

שהיו"ר יואב קיש:

אלתי, לא שכנעתי.

יואל חסון (המחנה הציוני):

זו ההשפעה של החולצה הסגולה.

היו"ר יואב קיש:

אני עוד חייב לך תשובה על החולצה, אבל בסדר.

חילופין בוועדה המשותפת של ועדת הפנים והגנת הסביבה וועדת הכלכלה לדיון
בהצעת חוק המים (תיקון מס'27), התשע"ו-2016.

היו"ר יואב קיש:

נשאיר את נושא ב' לסוף ונסיים אתו. אני עובר לנושא ד' ואחרי זה ג'.

חיים ילין (יש עתיד):

לא, בבקשה.

היו"ר יואב קיש:

זה קצר. שניהם קצרים. אני רוצה לגמור עם זה.

חילופין בוועדה המשותפת של ועדת הפנים והגנת הסביבה וועדת הכלכלה לדיון
בהצעת חוק המים (תיקון מס'27), התשע"ו-2016. יש לנו - - -

יואל חסון (המחנה הציוני):

אנחנו לא מבינים מה זה.

היו"ר יואב קיש:

מאוד פשוט. יש לנו ועדה משותפת של ועדת הפנים והגנת הסביבה וועדת הכלכלה
לדיון בהצעת חוק המים. מסיעת יהדות התורה, במקום חבר הכנסת אורי מקלב יכהן
חבר הכנסת יעקב אשר; ומסיעת ישראל ביתנו, במקום חבר הכנסת רוברט אילטוב
יכהן חמד עמאר. החלפות פנים-סיעתיות. אני לא שום סיבה להתנגד.

אתי בן יוסף:

מתוך הוועדה.

היו"ר יואב קיש:

מי בעד?

הצבעה

בעד ההצעה – פה אחד

ההצעה נתקבלה.

היו"ר יואב קיש:

פה אחד. את זה העברנו.

הוספת ממלא מקום קבוע בוועדת הפנים והגנת הסביבה

היו"ר יואב קיש:

עכשיו אני עובר לנושא ג': הוספת ממלא מקום קבוע בוועדת הפנים והגנת הסביבה.
בבקשה, דוד.

דוד ביטן (הליכוד):

בזמנו אישרנו בוועדת הפנים ממלא מקום קבוע לסיעת העבודה עכשיו אנחנו מבקשים
נציג אחד לליכוד כממלא מקום קבוע. אנחנו מבקשים שהרב גליק יהיה נציג
הליכוד.

היו"ר יואב קיש:

גליק. בסדר. מדובר על איזון בין החברים - - -

דוד ביטן (הליכוד):

לא איזון. אז לא רצינו ועכשיו אנחנו רוצים.

היו"ר יואב קיש:

מישהו רוצה להתייחס? מי בעד? דוד, אתה לא מצביע? מי נגד? לא ראיתי את היד
שלך. אחמד נגד.

הצבעה

בעד ההצעה – רוב

נגד – מיעוט

ההצעה נתקבלה.

היו"ר יואב קיש:

אוקיי, ארבע נגד אחד. התקבל עם השם של גליק. בסדר?

אתי בן יוסף:

כן, כן.

בקשה להגדלת מספר החברים בוועדות הבאות: ועדת הכלכלה; ועדת החינוך, התרבות
והספורט; הוועדה המיוחדת לדיון בהצעת חוק הרשות הממשלתית להתחדשות עירונית.

היו"ר יואב קיש:

אני עובר לנושא שיגזול מאתנו את רוב הזמן.

דוד ביטן (הליכוד):

למה יגזול? לא נראה לי שיגזול.

היו"ר יואב קיש:

איילת, מה דעתך, יואל שואל, על צבע החולצה שלי?

איילת נחמיאס ורבין (המחנה הציוני):

סבבה. אני אוהבת את הצבע. אני לא סגורה שזה הצבע שהכי טוב לך.

אחמד טיבי (הרשימה המשותפת):

איילת, התשובה הזאת לא מתאימה. תגידי: טרם גיבשתי דעה. תשאירי קצת עניין.

איילת נחמיאס ורבין (המחנה הציוני):

גיבשתי, גיבשתי.

דוד ביטן (הליכוד):

איילת, מאז שהגיש את החוק הזה של האבהות – החליף את הצבע.

איילת נחמיאס ורבין (המחנה הציוני):

חבר'ה, סגול זה צבע לא מגדרי.

דוד ביטן (הליכוד):

איפה שמדובר לא בזוג רגיל, מה החוק שלך אומר?

היו"ר יואב קיש:

טובת הילד.

דוד ביטן (הליכוד):

רק טובת הילד?

היו"ר יואב קיש:

רק טובת הילד. לא מעניין אותי המגדר.

דוד ביטן (הליכוד):

- - - מה קורה היום?

חיים ילין (יש עתיד):

גם ועדת שניט קובעת את זה.

היו"ר יואב קיש:

לקחתי את מסקנות ועדת שניט - - -

דוד ביטן (הליכוד):

לפי החוק הקיים הוא הולך עם האימא, נכון?

היו"ר יואב קיש:

עד גיל 6.

דוד ביטן (הליכוד):

מה קורה אם הזוג הוא לא - - - אין אימא?

היו"ר יואב קיש:

בחוק הקיים, וזו הלקונה שאני רוצה לתקן, עד גיל 6 הילד הולך עם האימא במקרה
של אי-הסכמות ולא טובת הילד.

איילת נחמיאס ורבין (המחנה הציוני):

ביטן מודאג מזוגות הלהט"ב.

היו"ר יואב קיש:

צריך להיות טובת הילד - - -

דוד ביטן (הליכוד):

היום החוק אומר - - -

אחמד טיבי (הרשימה המשותפת):

- - -

היו"ר יואב קיש:

אני אספר לך, דוד - - -

איילת נחמיאס ורבין (המחנה הציוני):

לא, לא, אם חייבים להגיד לנו מה הוא אמר.

דוד ביטן (הליכוד):

אמרתי שהיום החוק - - -

איילת נחמיאס ורבין (המחנה הציוני):

הבנתי. אבל מה טיבי אמר?

דוד ביטן (הליכוד):

טיבי צחק.

היו"ר יואב קיש:

דוד, אני קורא אותך לסדר פה - - -

איילת נחמיאס ורבין (המחנה הציוני):

הגיעה השעה.

דוד ביטן (הליכוד):

שאלתי אתכם שאלה היפותטית.

היו"ר יואב קיש:

אחרי שחיים יסיים אני אספר לכם סיפור, האמת, מרגש בעניין הזה של מה שהעלית
פה.

יואל חסון (המחנה הציוני):

חשבתי על הרגע שקנית את החולצה.

היו"ר יואב קיש:

לא, לא. זה סיפור רציני. קיבלתי פניית ציבור בנושא – עזוב, אחר כך, אני לא
רוצה לגזול מחיים את הזמן.

תן לי להקריא את זה: בקשה להגדלת מספר החברים בוועדות הבאות: ועדת הכלכלה;
ועדת החינוך, התרבות והספורט; הוועדה המיוחדת לדיון בהצעת חוק הרשות
הממשלתית להתחדשות עירונית. בבקשה, דוד.

דוד ביטן (הליכוד):

פשוט. אנחנו רוצים להגדיל את ועדת הכלכלה והחינוך ל-15. זאת אומרת להוסיף
שניים: אחד לאופוזיציה ואחד לקואליציה.

היו"ר יואב קיש:

לאיזה סיעות?

דוד ביטן (הליכוד):

בינתיים את שני הדברים לתת לליכוד מטעם הקואליציה - - -

חיים ילין (יש עתיד):

רגע - - -

איילת נחמיאס ורבין (המחנה הציוני):

רגע, דוד, בוועדת הכלכלה הרוב של האופוזיציה צריך להישמר.

דוד ביטן (הליכוד):

הוא נשמר.

היו"ר יואב קיש:

הכוונה היא כזו: אחד ואחד.

דוד ביטן (הליכוד):

אני לא משנה את היחסיות בכלל.

איילת נחמיאס ורבין (המחנה הציוני):

למה אתם צריכים את זה?

יואל חסון (המחנה הציוני):

אבל בחינוך - - -

דוד ביטן (הליכוד):

אני אסביר. קודם כל, ועדת הכלכלה - - -

היו"ר יואב קיש:

דוד, מי לאופוזיציה? אלו סיעות?

חיים ילין (יש עתיד):

רק בוועדת חינוך זה?

דוד ביטן (הליכוד):

אני אסביר למה אנחנו צריכים את זה.

היו"ר יואב קיש:

שאלתם שאלה, תנו לו לענות.

חיים ילין (יש עתיד):

מותר לי - - -

היו"ר יואב קיש:

הוא רוצה לענות לך.

דוד ביטן (הליכוד):

קודם כל, הצטרפו חברי כנסת בגלל החוק הנורבגי חדשים וגם לסיעת הליכוד
הצטרפו חברי כנסת שהחליפו שרים ובעצם אנחנו צריכים להרחיב קצת את המעגל
מבחינת סיעת הליכוד ולכן אני צריך להגדיל את הוועדות בעניין הזה. אני שומר
על היחסיות בין האופוזיציה לקואליציה – זה אחד ואחד מכל ועדה.

לגבי ועדת הרפורמות, אין מגבלה. היום ועדת הרפורמות הפכה להיות ועדה
מאוד-מאוד חשובה מבחינת חקיקה ולכן שם אני רוצה להגדיל ל-17. היום יש 13. 2
לאופוזיציה ו-2 לקואליציה. באותו אופן, באותה צורה.

חיים ילין (יש עתיד):

אני רוצה להתייחס.

היו"ר יואב קיש:

בבקשה, לפי הסדר.

חיים ילין (יש עתיד):

כבוד היושב-ראש, תודה.

אחמד טיבי (הרשימה המשותפת):

יש לנו נציג בוועדת הרפורמות?

היו"ר יואב קיש:

אני בודק.

חיים ילין (יש עתיד):

זה לא משנה אם יש – באים שני חברים, היושב-ראש ואני.

דוד ביטן (הליכוד):

לא נכון. בדברים חשובים - - -

היו"ר יואב קיש:

כן, ג'בארין.

דוד ביטן (הליכוד):

מה אתה רוצה, שנבוא ל-20 ישיבות שאתם עושים - - - משהו לא הגיוני.

היו"ר יואב קיש:

אני בא לפגישות של - - -

חיים ילין (יש עתיד):

שים לב למה שאתה אומר. אתה צודק במיליון אחוז - - -

דוד ביטן (הליכוד):

אמרתי ליושב-ראש - - - התחדשות עירונית.

חיים ילין (יש עתיד):

רגע, דוד. רציתם להגדיל בעוד 4 ועדות, כי יש לכם המון חברי כנסת – לכולם
להשתתף. בוא, איפה שהפוליטיקה - -

איילת נחמיאס ורבין (המחנה הציוני):

זה בנורבגי קטן.

חיים ילין (יש עתיד):

- - איפה שהפוליטיקה נכנסת אין ניהול ואנחנו צריכים לנהל את המדינה הזאת.
אני אומר לך את זה בשיא הרצינות.

דוד ביטן (הליכוד):

כן. באמת אם יהיו 15 או 13 בוועדה אז אנחנו לא ננהל את המדינה. לא צריך
להגזים.

חיים ילין (יש עתיד):

קודם כל, אם תהיה יציבות בוועדות אני חושב שככה זה יהיה. תקשיב טוב, בשוק
ההון, טריליון וחצי שקל, כל החיסכון של מדינת ישראל באים 3 חברי כנסת. יותר
מוועדת הכספים, יותר מתקציב המדינה.

דוד ביטן (הליכוד):

מה זה שייך? זה לא רלוונטי.

חיים ילין (יש עתיד):

ועוד איך.

דוד ביטן (הליכוד):

זה לא רלוונטי.

היו"ר יואב קיש:

תחכה להצבעות שם, אז תראה כמה יש.

חיים ילין (יש עתיד):

אבל אף אחד לא יבין על מה הוא מצביע.

היו"ר יואב קיש:

זה כבר משהו אחר.

חיים ילין (יש עתיד):

על זה אני מדבר.

היו"ר יואב קיש:

לא נכון. אני ברשות ההון יכול להגיד לך חד-משמעית שאני הייתי בדיון
הראשון - - -

חיים ילין (יש עתיד):

היית בקרנות - - - בגלל שהיה לך - - -

היו"ר יואב קיש:

כשיש נושא שמעניין אותי, ככה אני מטפל בו.

דוד ביטן (הליכוד):

אתה מחליט מתי אתה בא או לא. אתה גם לא בא לכל הישיבות.

חיים ילין (יש עתיד):

אני בא לכל הישיבות. כל הישיבות של הוועדות שאני חבר בהן. זו האחריות שלי.

דוד ביטן (הליכוד):

שלא נבדוק.

איילת נחמיאס ורבין (המחנה הציוני):

נכון, אני מסכימה אתו, חיים.

חיים ילין (יש עתיד):

אז תבדוק, אני מסכים. תבדוק. תבדוק אם נעדרתי פעם אחת מישיבה.

היו"ר יואב קיש:

הכמה ועדות אתה חבר?

דוד ביטן (הליכוד):

אחת. אז הוא בא לכל הישיבות.

חיים ילין (יש עתיד):

שתי ועדות. והייתי בחוקה בכל החוקים בלי להיות חבר.

היו"ר יואב קיש:

בבקשה.

חיים ילין (יש עתיד):

אני מבין את החוקיות שיש בעניין של הוועדות האלה אבל שתישמר הפרופורציה
7:8.

דוד ביטן (הליכוד):

כן, אמרתי. מה זה 7:8?

חיים ילין (יש עתיד):

בוועדת חינוך אני יודע שלקואליציה יש לא 7:8 - - -

דוד ביטן (הליכוד):

איפה כתוב שזה צריך להיות 7:8? אני מצרף אחד מפה ואחד מפה. אותו יחס יישאר
מתחילת הקדנציה. אני לא משנה את זה.

חיים ילין (יש עתיד):

בגלל שישראל ביתנו היו חלק מהאופוזיציה אז היה איזון מסוים. עכשיו שהם
בקואליציה - - -

דוד ביטן (הליכוד):

מה זה - - -

היו"ר יואב קיש:

דוד, עזוב. תן לו לסיים בבקשה.

חיים ילין (יש עתיד):

אם אתה שומר שתמיד תהיה - - -

היו"ר יואב קיש:

הנה, בבקשה.

דוד ביטן (הליכוד):

אני שומר תמיד. אני שומר - - -

חיים ילין (יש עתיד):

אז יכול להיות שבוועדת חינוך או בוועדות אחרות שצריך 2 מהאופוזיציה בשביל
לשמור על האיזון. אני לא צוחק.

היו"ר יואב קיש:

סיימת? אני רוצה להגיד לך מילה לגבי זה. חיים - - -

דוד ביטן (הליכוד):

אל תגזים - - - מה לא בסדר?

היו"ר יואב קיש:

חיים, לדעתי אתה לא צודק.

חיים ילין (יש עתיד):

למה? בוא תסביר.

היו"ר יואב קיש:

מאוד פשוט. המפתח שנקבע בכל הוועדות נקבע לפני שנה על-ידי הוועדה המסדרת
לפי הכוח של אותה סיעה בכנסת. קיבלו פה לא קיבלו שם ובנו מפתח. היה פה מהלך
דרמטי: הצטרפה סיעה לקואליציה וגדלה.

לצורך העניין אגיד לך בהקצנה: נגיד ויש עתיד יצטרפו לקואליציה, אז עכשיו את
האופוזיציה שנשארה אנחנו צריכים לפצות בחברי הכנסת של יש עתיד? זה לא משנה,
יש תמונת מצב של כנסת ולא משנים אותה. הוא אפילו אומר לך – תיאורית הוא היה
יכול להגיד לך – אם היינו עשים תרגיל - - -

דוד ביטן (הליכוד):

לא נוגע - - - יש עלי לחץ גדול, אני - - -

היו"ר יואב קיש:

דוד, תן לי לסיים.

חיים ילין (יש עתיד):

חבר'ה, תחליטו מה - - -

היו"ר יואב קיש:

אם לפני שישראל ביתנו היו חותמים, יום לפני, היינו מוסיפים אחד לקואליציה
ואחד לאופוזיציה והיינו אומרים לישראל ביתנו: אתם אופוזיציה, מוסיפים לכם.
הייתי אומר שזה לא ראוי ולא כך צריך לעשות. אבל זה לא המצב ובוודאי לא צריך
לפצות על זה שהקואליציה גדלה.

דוד ביטן (הליכוד):

אני רוצה להוסיף עליו: יש עלי לחץ גדול מאוד בוועדת חוקה לשנות. המצב שם
הוא מאוד-מאוד בעייתי. אני לא נוגע. בכל מה שהיה סיכום מתחילת הקדנציה, אני
שומר על אותו יחס לא משנה כלום, אלא אם כן יעצבנו אותי – אם יעצבנו אותי אז
זה משהו אחר.

חיים ילין (יש עתיד):

נראה לי שעל הבוקר עצבנו אותך.

דוד ביטן (הליכוד):

אבל כרגע אנחנו משתפים פעולה עם האופוזיציה. בעניינים האלה אנחנו משתפים
פעולה, מגיעים להסכמות, ואני לא רוצה לעשות חד-צדדי.

היו"ר יואב קיש:

יואל, בבקשה.

יואל חסון (המחנה הציוני):

היחס שנקבע בתחילת הקדנציה היה היחס הנכון. אנחנו בחינוך עכשיו הולכים
לעלות ליחס של שלושה הפרש בין אופוזיציה לקואליציה וזה יחס - - -

דוד ביטן (הליכוד):

היום יש שלושה.

יואל חסון (המחנה הציוני):

לא. אין שלושה.

חיים ילין (יש עתיד):

אין שלושה.

דוד ביטן (הליכוד):

אני מוסיף אחד לפה ואחד לפה. איך היחס משתנה?

היו"ר יואב קיש:

הוספת אחד לקואליציה ואחד לאופוזיציה.

יואל חסון (המחנה הציוני):

מאה אחוז. עזוב את עניין היחס. אתה צודק, בסדר. אבל אני דווקא חושב שלא היה
צריך להגדיל את הוועדות אלא היה צריך להקטין את הוועדות ולהקטין את מספר
חברי הכנסת שמשתתפים ביותר מדי ועדות. צריך שיהיו פחות חברי ועדה ויותר
חברי כנסת שהם חברים בוועדה אחת, מקסימום שתי ועדות.

התוצאה שתקרה עכשיו מכל הסיפור הזה היא שהוועדות ימשיכו להיות ריקות, ח"כים
ירוצו מוועדה לוועדה לוועדה והתצלומים יהיו של כסאות ריקם כמו שאנחנו רואים
פה וזו עוד ועדה שרוב חברי הכנסת יחסית בדרך כלל מגיעים.

אני הייתי מציע, אדוני היושב-ראש – אני מבין שיש לך צרכים, אבל תאמין לי,
חבר כנסת יעריך שהוא חבר בוועדה יותר קטנה והוא גם חבר בוועדה אחת והוא
יכול להתמקד בה ולהתמקצע בה מאשר להיות חבר ב-4 ועדות.

דוד ביטן (הליכוד):

הבעיה העיקרית שלנו היא לא כמה חברי ועדה יש. הבעיה העיקרית היא שיושבי-ראש
הוועדות קובעים את הסדר-יום ואת השעות איך שהם מבינים, לא שואלים אף אחד,
לא מתאמים עם אף אחד, בניגוד למקומות אחרים. התוצאה היא שב-10:00 יש ועדה
כזאת וכזאת וכזאת ואתה לא יכול להיות בכל הוועדות.

זה מחייב אותנו לעשות שינוי רציני מאוד באופן שבו הוועדות עובדות ובשעות
שהן עובדות ובימים שהן עובדות בהם, אחרת, אם אני חבר ועדת כלכלה וחבר ועדת
חניך ושתיהן באותה שעה – אני לא יכול לבוא לשתיהן. יכול לקפץ בין הוועדות
ואז בא חבר כנסת, נואם והולך. אתה מכיר את השיטה.

זה מחייב אותנו לעשות שינוי בעניין הזה. לא יכול להיות מצב כזה שכל הוועדות
יתכנסו באותה שעה. זאת הבעיה המרכזית שבגללה אנחנו לא מופיעים. לא בגלל
שאני לא רוצה לבוא לדיונים או שלא מעניינים אותי הדיונים. זה הכול.

יואל חסון (המחנה הציוני):

אני יודע.

דוד ביטן (הליכוד):

פה אני לא נוגע ולא משנה כלום. אני משאיר את אותו יחס. לגבי הוויכוח אם
צריך לשנות יחס, זה ויכוח אחר, כרגע אני לא נוגע, אני משאיר את אותו יחס
שקיים בוועדות.

היו"ר יואב קיש:

אני רואה שיש פה דעות - - -

דוד ביטן (הליכוד):

את ועדת רפורמות אני רוצה להגדיל ב-4. שם אין לי מגבלה.

היו"ר יואב קיש:

אני רואה שיש באמת דעות שונות. אני רוצה להגיד שכל המהלך הזה - - -

חיים ילין (יש עתיד):

- - - לא נכון לגבי הכנסת הקודמת שהיו 67, תמיד נשמר רוב של אחד. זה לא
נכון. יש פה יועצת משפטית, יש פה את ירדנה, אני רוצה מבעלי מקצוע, לא
פוליטיקה - - -

היו"ר יואב קיש:

תמיד לאופוזיציה קואליציה יש אחד? ואם בקואליציה יש 90 חברי כנסת?

חיים ילין (יש עתיד):

גם בכנסת הקודמת היו 67 חברי כנסת ושמרו על אחד למעט שתי ועדות. אם תגידוט
לי שזה לא נכון - - -

דוד ביטן (הליכוד):

לא יודע. לא בדקתי את זה.

חיים ילין (יש עתיד):

אבל אני בדקתי.

היו"ר יואב קיש:

אני מעריך - - -

חיים ילין (יש עתיד):

אני בדקתי. הטיעון שלכם נפל ברגע זה - - -

היו"ר יואב קיש:

לא נפל. הוא לא נפל. אני אומר לך - - -

חיים ילין (יש עתיד):

אתם אמרתם שבכנסת הקודמת - - -

דוד ביטן (הליכוד):

מה זה שייך? זו ההסכמה שהייתה בכנסת הקודמת.

היו"ר יואב קיש:

אני לא אמרתי בכנסת הקודמת. הטיעון שלי היה מאוד פשוט: כשאנחנו הרכבנו את
הוועדה המסדרת הרכבנו את רשימת הוועדות לפי הכוח היחסי בכנסת. זה לא השתנה
ולכן בזה לא נוגעים. זה לא יפעל עכשיו לרעתי.

חיים ילין (יש עתיד):

אני לא רוצה להיכנס לפוליטיקה. בוועדת הכספים היה לכם בקואליציה יותר מאחד.

היו"ר יואב קיש:

נכון. גם פה יש יותר.

חיים ילין (יש עתיד):

אני לא רוצה להיכנס לסוגיה הפוליטית כי הייתה שם פרילנסרית שבחרה לפי מה
שבא לה ולא לפי הרוח.

דוד ביטן (הליכוד):

מי זאת?

חיים ילין (יש עתיד):

אני לא אמרתי. הייתה פרילנסרית, אני מכיר את הסוגיה. בשביל לאזן אותה היו
צריכים לשים עוד אחד מהקואליציה.

דוד ביטן (הליכוד):

מרב מיכאלי דברה אתי על העניין הזה.

חיים ילין (יש עתיד):

הייתה אחת שהצביעה לפי המצב רוח שבו קמה בבוקר ולא לפי מה שהקואליציה רצתה.

דוד ביטן (הליכוד):

מי זאת? סתם מעניין אותי לדעת.

איילת נחמיאס ורבין (המחנה הציוני):

לא. לא עושים שיימינג.

חיים ילין (יש עתיד):

אני לא עושה את זה.

היו"ר יואב קיש:

חיים, הבנתי. אני אומר לך שאני אשמח לשבת לראות גם מה היה בכנסת הקודמת אבל
אין שום קשר לכנסת הקודמת בעניין הזה כי החלוקה הראשונית - - -

חיים ילין (יש עתיד):

אתה רוצה תקדים כשאתה מגדיל את הקואליציה, זה בסדר, לגיטימי.

היו"ר יואב קיש:

לא אמרתי שום תקדים. זה לא תקדים.

חיים ילין (יש עתיד):

ואתה נשאר עם אותו יחס שהיה לפני. זה הכול.

דוד ביטן (הליכוד):

מה זה שייך לעניין?

היו"ר יואב קיש:

זה מעניין אותי. זה פשוט מעניין אותי.

דוד ביטן (הליכוד):

- - - אתם רוצים לשנות אותם? אולי נשנה אותם לרעה גם. למה לטובה? אולי גם
לרעה.

היו"ר יואב קיש:

חיים, בואו נשמע מארבל. קראתי לארבל שהייתה פה בקצת יותר כנסות, אולי חוץ
מיואל, אני לא יודע. השאלה שלי היא כזו: האם היחס בוועדות לא משקף את גודל
הקואליציה?

ארבל אסטרחן:

גם וגם. לפי התקנות - - -

חיים ילין (יש עתיד):

חבר'ה, תקשיבו.

היו"ר יואב קיש:

שאלתי שאלה. רשות הדיבור עכשיו ליועצת המשפטית.

ארבל אסטרחן:

התקנון אומר שההרכב של הוועדות נקבע בהתחשב בהרכב הסיעתי של הכנסת ובגודל
הסיעות. זאת אומרת, זה שילוב של שני דברים. עוד הוראה רלוונטית יש לנו: אם
חל שינוי - - -

דוד ביטן (הליכוד):

אבל זה לא חייב להיות בכל ועדה. יכול להיות באופן כללי.

היו"ר יואב קיש:

ארבל. תקריאי - - -

ארבל אסטרחן:

אי אפשר שתהיה ועדה מסוימת שיהיו בה - - -

דוד ביטן (הליכוד):

למה לא? איפה זה כתוב?

ארבל אסטרחן:

כי זה בכל ועדה.

דוד ביטן (הליכוד):

גם בעיריות, דרך אגב.

חיים ילין (יש עתיד):

אנחנו בכנסת.

דוד ביטן (הליכוד):

זה אותו חוק. זה במכלול. לא חייב להיות - - -

היו"ר יואב קיש:

אפשר לקרוא הרלוונטי?

חיים ילין (יש עתיד):

בואו נסכים שאם השלטון המקומי, כמו שהוא מנוהל, מדינת ישראל הייתה מנוהלת,
היינו במדינה הכי טובה בעולם. בואו נסכים על זה. אם נסכים על זה, אל תיתן
דוגמה של השלטון המקומי - - -

דוד ביטן (הליכוד):

אני אומר שזה לא חייב להיות בכל ועדה. זה יכול להיות במכלול - - -

היו"ר יואב קיש:

אתם רוצים לנהל דיון ביניכם? עכשיו רשות הדיבור לארבל. ארבל, בבקשה תקריאי
את הסעיף הרלוונטי.

ארבל אסטרחן:

כמו שאמרתי, הסעיף העיקרי שמדבר על בחירת הוועדות מדבר על כך שחברים נבחרים
בהתאם להרכב הסיעתי של הכנסת ולגודל הסיעות. יש לנו הוראה לגבי מצב כזה כמו
שישראל ביתנו הצטרפה קואליציה, שבמצב כזה לא יחול שינוי בהרכב הסיעתי של
הוועדות, אלא אם כן קבעה ועדת הכנסת הרכב סיעתי חדש. נשאלו גם המון שאלות.
חל עכשיו שינוי, האם אוטומטית - - -

דוד ביטן (הליכוד):

זה לא משנה. משאירים אותו דבר.

יואל חסון (המחנה הציוני):

דוד, היחס כן השתנה כי ישראל ביתנו עכשיו בקואליציה ולכן היחס בוועדת
חינוך, לדוגמה, כן גדל.

חיים ילין (יש עתיד):

נכון.

דוד ביטן (הליכוד):

אנחנו לא נשנה את מה שהיה - - -

יואל חסון (המחנה הציוני):

אבל הוא גדל. אל תגיד לי שהוא לא גדל. הוא גדל.

דוד ביטן (הליכוד):

מי גדל? יש לנו 66 היום. לא 61.

יואל חסון (המחנה הציוני):

בסדר גמור, אבל היחס גדל. אל תגיד לי שהוא לא - - -

היו"ר יואב קיש:

הוא גדל לפי היחס, לפי גידול הקואליציה.

דוד ביטן (הליכוד):

יש מקומות שגדלנו בגלל שיש שם נציג של ישראל ביתנו אבל אין הרבה מקומות
כאלה.

יואל חסון (המחנה הציוני):

אבל אמרת לי מקודם שהיחס לא גדל.

דוד ביטן (הליכוד):

אמרתי משהו אחר. אמרתי שאני לא נוגע. בזה שאני נותן חצי חצי אני לא משנה את
היחס של תחילת הקדנציה.

היו"ר יואב קיש:

איילת, בבקשה. דוד, איילת עכשיו.

דוד ביטן (הליכוד):

דרך אגב, אני מקטין את האחוז. אם היה פעם - - -

היו"ר יואב קיש:

אתה צודק, אבל תן לאיילת - - -

היו"ר יואב קיש:

בלתי נשלט הדוד הזה.

איילת נחמיאס ורבין (המחנה הציוני):

הוא בלתי נשלט אבל זה לא חדש.

דוד ביטן (הליכוד):

- - - לא, מתימטיקה - - -

היו"ר יואב קיש:

אתה צודק, אבל תן לאיילת לדבר.

איילת נחמיאס ורבין (המחנה הציוני):

אני מבינה מתמטיקה. תסבירו לי רגע - - -

חיים ילין (יש עתיד):

אחוזים זה סטטיסטיקה, זה לא מתמטיקה.

איילת נחמיאס ורבין (המחנה הציוני):

ניקח לדוגמה את ועדת חינוך. הרי חלק מההתחשבנות בין הסיעות באופוזיציה
הייתה שחלק מהסיעות כמו ישראל ביתנו קיבלו מקום של סיעה אחרת בתוך ועדה
מסוימת. בגלל שהם סיעה קטנה, לא היה להם מקום בכל הוועדות, למשל, בוועדת
החינוך הם יושבים על חשבון יש עתיד. ברגע שהם הצטרפו לקואליציה, כמו שאתם
אומרים אתם לא משנים את המצב הקיים - - -

היו"ר יואב קיש:

מה פתאום יושבים על חשבון יש עתיד? זה כיסא שלהם.

דוד ביטן (הליכוד):

- - - יש להם 6-5 מנדטים - - -

איילת נחמיאס ורבין (המחנה הציוני):

יש ועדות שהיו בהן הצרחות, נכון? הייתה התחשבנות. הרי לא היה לכם מקום בכל
הוועדות, היו הצרחות - - -

היו"ר יואב קיש:

הם טענו שהם לא קיבלו כלום. אנחנו לא זוכרים את זה?

איילת נחמיאס ורבין (המחנה הציוני):

אנחנו מכירים את הטענה המפורסמת. הנה, עכשיו הם בקואליציה ומקבלים הכול.
אין בעיה.

קריאה:

לא נכון. זה גם לא נכון.

איילת נחמיאס ורבין (המחנה הציוני):

זה היה עכשיו בבדיחות.

דוד ביטן (הליכוד):

הם קיבלו כלכלה על חשבון - - -

איילת נחמיאס ורבין (המחנה הציוני):

תסבירו לי איך נוצר מצב שבוועדות מסוימות כן האיזון משתנה?

היו"ר יואב קיש:

כי הקואליציה גדלה.

דוד ביטן (הליכוד):

באף ועדה. רק בכספים זה משתנה.

איילת נחמיאס ורבין (המחנה הציוני):

ארבל, השינויים בפרופורציות, האם הם עומדים בכל הכללים שהכנסת קבעה לעצמה?

ארבל אסטרחן:

אין מספר.

איילת נחמיאס ורבין (המחנה הציוני):

אז ברגע שאתה מגדיל - - -

היו"ר יואב קיש:

איילת, אני עוצר את הדיון. דוד, תקן אותי אם אני טועה, כל העניין הזה הוא
בהסכמת האופוזיציה, לפחות ממה שאני מבין ממך.

דוד ביטן (הליכוד):

לא, לא.

חיים ילין (יש עתיד):

זו בדיוק הבעיה. אני רוצה להגיד לך עקרונית - - -

איילת נחמיאס ורבין (המחנה הציוני):

ממש לא.

היו"ר יואב קיש:

לא ידעתי. חשבתי שזה היה מוסכם.

חיים ילין (יש עתיד):

ההסכם הראשוני זה קואליציה ואופוזיציה.

דוד ביטן (הליכוד):

אמרתי. הודעתי למרב - - -

היו"ר יואב קיש:

חשבתי שזה היה מוסכם.

דוד ביטן (הליכוד):

הודעתי למרב - - -

חיים ילין (יש עתיד):

אתה רואה? אם היה מוסכם היינו מצבעים שתי דקות והולכים. לא מוסכם.

דוד ביטן (הליכוד):

אני לא חייב בכל דבר להגיע להסכמה. אני הודעתי שמכיוון - - -

איילת נחמיאס ורבין (המחנה הציוני):

אני מסכימה עם זה. אתה לא מאמין, אני מסכימה עם זה.

דוד ביטן (הליכוד):

אני לא שיניתי את היחס. להיפך, היחס עבר לטובת האופוזיציה. מדוע? ברגע
שעשיתי חצי חצי, א כל ועדה שגדלה במספר והיחס נשאר והוספתי אחד אחד,
האחוזים של האופוזיציה גדלו. אם היו 13 והיחס היה לדוגמה 55:45 הוספתי אחד
ואחד נהיה - - -

היו"ר יואב קיש:

לפי 50:50 שיפרת להם.

דוד ביטן (הליכוד):

לא חשבתי שיהיה כזה עליהום על העניין הזה. נתתי חצי חצי, לא התווכחתי כי
אני לא רוצה להיכנס למה שהיה בתחילת הקדנציה. מרב דיברה אתי על ועדת כספים,
פעם היה הפרש של אחד ועכשיו 2. זו ועדה מיוחדת - - -

חיים ילין (יש עתיד):

גם בחינוך.

דוד ביטן (הליכוד):

מה יש בחינוך? יש משהו מיוחד?

איילת נחמיאס ורבין (המחנה הציוני):

כן. מה זה משנה?

דוד ביטן (הליכוד):

כן, אבל איזה כספים - - -

איילת נחמיאס ורבין (המחנה הציוני):

דוד, אתה רוצה להגיד לי - - - הבעיה בכספים - - -

דוד ביטן (הליכוד):

חבר'ה, הבעיה זה כספים - - - שם הבעיה. כל הוועדות האחרות זה סתם - - -

חיים ילין (יש עתיד):

כבוד היושב-ראש, אפשר לבקש - - -

דוד ביטן (הליכוד):

אני לא מתכוון לשנות. איפה שישראל ביתנו נכנסה, זה המצב. לא יהיה שום שינוי
בעניין הזה.

חיים ילין (יש עתיד):

אני מציע, בגלל שהקואליציה היום היא בגודל כמעט כמו הקואליציה בכנסת הקודמת
– 66 ,67 זה אותו - - -

היו"ר יואב קיש:

מה היה בכנסת - - -

חיים ילין (יש עתיד):

תסתכלו מה היה בוועדות - - -

היו"ר יואב קיש:

אני לא הולך לבדוק. לא מעניין אותי.

דוד ביטן (הליכוד):

לא מעניין. כל כנסת זה אותו - - -

היו"ר יואב קיש:

ומה עם הכנסת הקודמת? סיעות אחרות, גדלים אחרים, סיעות אחרות – לא נכנס
לזה.

חיים ילין (יש עתיד):

תלמד.

דוד ביטן (הליכוד):

תעשה הצבעה עוד חצי שעה.

חיים ילין (יש עתיד):

אל תעשו את זה בכוח.

דוד ביטן (הליכוד):

לא. לא עושה. אבל אתה מגזים. אנחנו רוצים להגדיל חצי חצי ואתה רוצה שאני
אבדוק עכשיו את כל הוועדות. אני לא מוכן.

חיים ילין (יש עתיד):

אתה לא רוצה לבדוק? אז תשבו עם האופוזיציה ותגיעו להסכמות.

דוד ביטן (הליכוד):

אני לא מוכן.

חיים ילין (יש עתיד):

בבקשה. זו המדינה שלנו. אל תפלג אותנו.

דוד ביטן (הליכוד):

לא מוכן - - -

היו"ר יואב קיש:

יואל, מילה אחרונה ואז אני מסכם.

יואל חסון (המחנה הציוני):

בכל זאת יש פה תמיד ניסיון לדבר עם נציגת האופוזיציה מרב שהיא לא בארץ
עכשיו לכן אני מציע לדחות את זה.

דוד ביטן (הליכוד):

לא, לא. אני לא מוכן. לא.

יואל חסון (המחנה הציוני):

לנסות להגיע להסכמות. אם לא – אנחנו נתנגד.

דוד ביטן (הליכוד):

אין בעיה, תילחם. אם מה שחשוב זה - - -

היו"ר יואב קיש:

יואל ודוד, תפסיקו את הדיון הזה. אני נועל את הדיון. עוד שעה הדיון יתחדש.
אם אין הסכמות ביניכם עוד שעה זה יבוא להצבעה. עוד שעה.

דוד ביטן (הליכוד):

אני מבקש לעשות הצבעה בעוד חצי שעה - - -

היו"ר יואב קיש:

חצי שעה? שלושת רבעי השעה - - - דוד, תסגור את זה אתם וזהו. הדיון נסגר.

דוד ביטן (הליכוד):

אני רוצה להשיב. אני רוצה להגיד לפרוטוקול. אני אומר לכם שאתם באתם אלי,
היו לכם בעיות בתוך הסיעה ואמרתם לי שאתם רוצים ממלאי מקום בשתי ועדות
למרות שזה לא היה מקובל בכנסת, נתתי לכם את זה בלי להתווכח כי היו לכם
בעיות פנים סיעתיות. עכשיו אני אומר לכם שאנחנו צריכים תוספת מסוימת ואתם
עושים עלי ריקול - - - יש גבול לכל דבר.

אתם לא רוצים? כשאתם באים בבקשה אני לא מדבר שתי מילים. פתאום עכשיו צריכים
לבדוק את הכול. יש עתיד הבנתי, הם מומחים גדולים - - - מה העניין הזה? אני
לא מבין. זה חד-צדדי פה?

היו"ר יואב קיש:

הוא צודק. אם יושב-ראש ועדת כנסת ויושב ראש קואליציה שבא לטובת האופוזיציה
זה דוד. הוא צודק במאה אחוז.

אמרת את מה שאמרת לפרוטוקול. בואו נמשיך את זה לא בוועדה. ברבע ל-11:00
נמשיך את הדיון.

אחמד טיבי (הרשימה המשותפת):

- - - להגיד משפט.

חיים ילין (יש עתיד):

אין לי ויכוח, באמת אני אומר לך, עם דוד ביטן שהוא בא לקראת זה שבמחנה
הציוני יהיו עוד ועדות. אין לי בעיה עם זה. אני רק אומר שזה נעשה מתוך
הסכמה. גם את זה אין שום סיבה בעולם שלא נעשה בהסכמה.

היו"ר יואב קיש:

בשעה 10:45 יהיו הצבעות או בהסכמה. סגור.

(הישיבה נפסקה בשעה 10:00 ונתחדשה בשעה 10:45.)

היו"ר יואב קיש:

אני פותח את הישיבה.

אחמד טיבי (הרשימה המשותפת):

האם המלצתי להסכמות נתקבלה?

היו"ר יואב קיש:

דוד, תקריא בבקשה את ההסכמות כדי שנוכל להמשיך. אני רושם.

דוד ביטן (הליכוד):

ההסכמות הן: בחינוך יתווספו 2 לקואליציה.

היו"ר יואב קיש:

למי?

דוד ביטן (הליכוד):

לקואליציה. לליכוד 2. אנחנו אחר כך נחלק.

היו"ר יואב קיש:

הלאה. כלכלה.

דוד ביטן (הליכוד):

התווסף אחד לליכוד ואחד לאופוזיציה.

היו"ר יואב קיש:

מי?

דוד ביטן (הליכוד):

לא יודע.

היו"ר יואב קיש:

אני לא יכול בלי שם.

אחמד טיבי (הרשימה המשותפת):

ניתן לך. תנו לנו 24 שעות.

דוד ביטן (הליכוד):

אין בעיה, אין בעיה.

היו"ר יואב קיש:

טוב. אחד לאופוזיציה שיהיה תוך 24 נדע - - -

ארבל אסטרחן:

צריך להגיע - - -

היו"ר יואב קיש:

אז זה צריך להגיע עוד פעם לוועדת הכנסת.

אתי בן יוסף:

שמית - - -

היו"ר יואב קיש:

לש שמית. אני חייב סיעה. את השם אין בעיה, אבל מה הסיעה? אני חייב עכשיו
להחלטה?

אחמד טיבי (הרשימה המשותפת):

לאף אחד אין. עדיין כולנו לא החלטנו.

דוד ביטן (הליכוד):

בסדר, לא משנה, עוד 24 שעות. בינתיים זו החלוקה. לליכוד יש, הם יביאו
עוד - - -

היו"ר יואב קיש:

לא, אני לא יכול להוציא את ההחלטה בלי סיעה.

דוד ביטן (הליכוד):

אני לא מעביר את זה בכנסת במליאה כרגע.

היו"ר יואב קיש:

לא משנה. עדיין, בהחלטה בוועדה - - -

אחמד טיבי (הרשימה המשותפת):

ביטן, קיש צודק כי הוא צריך לרשום סיעה או שם.

דוד ביטן (הליכוד):

צריך עוד פעם. בואו נגמור - - -

אחמד טיבי (הרשימה המשותפת):

תהיה עוד ישיבה.

היו"ר יואב קיש:

אין לי בעיה. אני שואל את האופוזיציה – כל הסיעות פה – אם אני כותב מחנה
ציוני ותגיעו להסכמה ונשנה - - -

אחמד טיבי (הרשימה המשותפת):

מה פתאום? אני מחנה אנטי-ציוני, איך אתה - - -

דוד ביטן (הליכוד):

כרגע תקבל החלטה ובעוד 24 שעות הם יבואו.

יואל חסון (המחנה הציוני):

תדע לך שאם היית ציוני היית ראש ממשלה. אכלת אותה.

היו"ר יואב קיש:

הלאה, ליכוד ואופוזיציה ואנחנו נתכנס פה עוד פעם לאשר את מי שבאופוזיציה.

אחמד טיבי (הרשימה המשותפת):

תקשיב, איוב קרא ציוני והוא לא נהיה.

דוד ביטן (הליכוד):

עכשיו, הרפורמות: 2 לאופוזיציה ואחד לליכוד.

יואל חסון (המחנה הציוני):

נעלבתי בשבילך על ההשוואה.

היו"ר יואב קיש:

מחר יש את ועדת הכנסת בנושא ערוץ הכנסת - - -

יואל חסון (המחנה הציוני):

רגע, אחמד בלבל אותי. מה עם - - -

היו"ר יואב קיש:

אני מקריא מחדש: בוועדת החינות יתווספו שני חברים נוספים מהליכוד; בוועדת
הכלכלה חבר מהליכוד וחבר מהאופוזיציה שיגדר מחר; בוועדת הרפורמות חבר
מהליכוד ושני חברים מהאופוזיציה.

דוד ביטן (הליכוד):

אני אתן לך גם את שמות: בוועדת החינוך אחד יהיה מיהדות התורה, זה יעקב אשר.
מהליכוד יהיה יהודה גליק.

היו"ר יואב קיש:

בכלכלה?

דוד ביטן (הליכוד):

2 לליכוד.

היו"ר יואב קיש:

עזוב שמות עכשיו.

אני מקריא את ההחלטה להצבעה, יואל, שולי, את רוצה להקשיב? אני מקריא את
ההחלטה להצבעה:

הנדון: הרחבת הוועדות.

לוועדת החינוך יתווספו שני חברים נוספים מסיעת הליכוד; לוועדת הכלכלה – חבר
אחד מהליכוד, חבר אחד מהאופוזיציה; לוועדת הרפורמות – חבר אחד מהליכוד, שני
חברים מהאופוזיציה.

מי בעד?

אחמד טיבי (הרשימה המשותפת):

מה עם החינוך?

היו"ר יואב קיש:

אמרתי בהתחלה: שניים מהליכוד.

דוד ביטן (הליכוד):

שניים לנו.

אחמד טיבי (הרשימה המשותפת):

מה אתנו?

דוד ביטן (הליכוד):

רק אנחנו.

אחמד טיבי (הרשימה המשותפת):

למה?

דוד ביטן (הליכוד):

נתתי ברפורמות שהיא יותר חשובה בגלל חוק ההסדרים. הורדתי אחד לקואליציה.
במקום שיהיה הפרש 3 יהיה הפרש של 2.

אחמד טיבי (הרשימה המשותפת):

אז אנחנו, הסיעה המשותפת, מבקשים ברפורמות אחד ובכלכלה אחד.

דוד ביטן (הליכוד):

בסדר, זה בוויכוח - - -

היו"ר יואב קיש:

זה באופוזיציה.

מי בעד? 6. מי נגד? מי נמנע?

הצבעה

בעד ההצעה – פה אחד

ההצעה נתקבלה.

היו"ר יואב קיש:

אוקיי, התקבל.

הישיבה ננעלה בשעה 10:50.
