הכנסת השבע-עשרה נוסח לא מתוקן

  מושב שלישי

  פרוטוקול מס' 231

מישיבת ועדת הכנסת

  יום שני כ"א באייר התשס"ח (26 במאי 2008), שעה 10:30

  סדר היום: א. קביעת מסגרת הדיון להצעות להביע אי אמון בממשלה.

  ב. קביעת ועדה לדיון בהצעת חוק בתי המשפט (תיקון – רוב מיוחד למינוי שופט
  בית המשפט העליון), התשס"ז-2007 – של חה"כ גדעון סער (פ/2002/17)

  נכחו:

  חברי הוועדה:

  יעקב מרגי – היו"ר

  אלי אפללו

  משה גפני

  יואל חסון

  אחמד טיבי

  שלמה מולה

  אברהם מיכאלי

  גדעון סער

  מאיר פרוש

  דוד רותם

  משה שרוני

  רונית תירוש

  מוזמנים:

  איל ינון – מזכיר הכנסת

ירדנה מלר – ס. מזכיר הכנסת

  נאזם בדר – ס. מזכיר הכנסת

  דן מרזוק – ע. מזכיר הכנסת

  ייעוץ משפטי: ארבל אסטרחן,

  מתמחה: שלומי בלבן

מנהלת הוועדה: אתי בן-יוסף

  מזכירת הוועדה: נועה בירן

  רשמת פרלמנטרית: רותי וייס

 

  א. קביעת מסגרת הדיון להצעות להביע אי אמון בממשלה

  היו"ר יעקב מרגי:

  בוקר טוב לכולם, אני מתכבד לפתוח את ישיבת ועדת הכנסת. על סדר היום,
  קביעת מסגרת הדיון להצעות להביע אי אמון בממשלה. אני מבין שהגיעו להבנות
  של 3 דקות לסיעות, 10 דקות למציעים. מי בעד? מי נגד? מי נמנע? אני קובע
  שקביעת מסגרת דיון לאי אמון אושרה, 3 דקות לסיעות, 10 דקות למציעים,
  תודה.

  ב. קביעת ועדה לדיון בהצעת חוק בתי המשפט (תיקון – רוב מיוחד למינוי שופט
  בית המשפט העליון), התשס"ז-2007 – של חה"כ גדעון סער (פ/2002/17)

היו"ר יעקב מרגי:

  הנושא השני שעל סדר היום, קביעת ועדה לדיון בהצעת חוק בתי המשפט (תיקון –
  רוב מיוחד למינוי שופט בית המשפט העליון), של חבר הכנסת גדעון סער.

  נשמעה הצעה להעביר את הצעת החוק לוועדת הפנים והגנת הסביבה. המלצת הלשכה
  המשפטית היא ועדת חוקה, חוק ומשפט.

משה גפני:

  אני יכול לנמק?

היו"ר יעקב מרגי:

  בבקשה.

גדעון סער:

  חבר הכנסת גפני, אתה בא לריב איתי?

משה גפני:

  אדוני היושב ראש, מכיוון שראיתי בהצעת החוק של חבר הכנסת גדעון סער הצעה
  מאוד חשובה וזה באמת

  דבר שחייבים לדון עליו בכובד ראש, ומכיוון שוועדת החוקה עסוקה מאוד מאוד
  מאוד, ומכיוון שהצעת החוק של גדעון סער יכולה להימשך זמן רב. למשל היום
  יש יום השלטון המקומי אז ועדת החוקה דנה על הגיור בשלטון המקומי.

מאיר פרוש:

רישום נישואין וגיור בשלטון המקומי.

משה גפני:

  מכל מקום ועדת החוקה מאוד עסוקה. לגופו של עניין, מכיוון שגיור נוגע
  בוועדת החוקה והשלטון המקומי אני סבור שבית המשפט נוגע לוועדת הפנים
  שעוסק ברשויות המקומיות.

היו"ר יעקב מרגי:

  קורלציה.

משה גפני:

  נכון. מכיוון שאני רוצה שהצעת החוק של גדעון סער תקודם ותתנהל בכובד ראש
  וברצינות – אני מציע להעביר את זה לוועדת הפנים.

היו"ר יעקב מרגי:

  המציע, התייחסות והצבעה.

גדעון סער:

  קצת קשה להתייחס לדברים ברצינות אבל מה שאני יכול לומר זה שקודם כל נושא
  של מינוי שופטים בבית משפט עליון - לא לדון בזה בוועדת חוקה חוק ומשפט זה
  קצת הזוי. זאת אומרת זה לא רק עמדת הלשכה המשפטית במקרה הזה, זה גם
  ההיגיון.

מאיר פרוש:

  הדברים של הרב גפני נאמרו כדי למחות כנגד ועדת חוקה, לא נגדך.

גדעון סער:

  בסדר גמור, גם אני לא תמיד מבסוט מוועדת חוקה אבל קראתי את יושב ראש ועדת
  חוקה באחד מעיתוני ביום שישי אומר שבכוונתו דווקא לקדם את הצעת החוק הזאת
  שהייתה בקונצנזוס מאוד רחב ובתמיכת שר המשפטים. לכן אני חושב שהדיון צריך
  להיות בוועדת החוקה.

היו"ר יעקב מרגי:

  לאור האמור נביא את זה להצבעה. מי בעד להעביר את זה לוועדת חוקה, חוק
  ומשפט? מי נגד? מי נמנע?

ההמלצה להעביר את הנושא לוועדת חוקה, חוק ומשפט אושרה. תודה לכולם, הישיבה
נעולה.

הישיבה ננעלה בשעה 10:40
