פרוטוקולים/ועדת הכנסת/2014

ירושלים, י"א בחשון, תשס"א

9 בנובמבר, 2000

הכנסת החמש-עשרה נוסח לא מתוקן

מושב שני

פרוטוקול מס' 68

מישיבת ועדת הכנסת

מיום שלישי, ט"ז באדר א' התש"ס, 22 בפברואר 2000, שעה 10:00

נכחו:

חברי הוועדה:

היו"ר - סאלח טריף

קולט אביטל

יולי אדלשטיין

זבולון אורלב

בנימין אלון

מוחמד ברכה

משה גפני

עבד-אלמאלכ דהאמשה

יעל דיין

רחבעם זאבי

אליעזר זנדברג

אופיר פינס-פז

ראובן ריבלין

מוזמנים:

אריה האן - מזכיר הכנסת

דוד לב - סגן מזכיר הכנסת

שושנה כרם - סגנית מזכיר הכנסת

יועצת משפטית: ארבל אסטרחן

מנהלת הוועדה: אתי בן יוסף

קצרנית: ימימה פרלס

סדר היום:

א. ערעורים על החלטת יו"ר הכנסת והסגנים שלא לאשר דחיפות הצעות לסה"י.

ב. בקשת סיעת "האיחוד הלאומי-ישראל ביתנו" לייצוג הולם לאחר המיזוג.

ג. בקשות להעברה מוועדה לוועדה.

ד. קביעת ועדות לדיון בהצעות חוק והצעות לסדר היום.

א. ערעורים על החלטת יו"ר הכנסת והסגנים שלא לאשר דחיפות הצעות לסה"י

היו"ר סאלח טריף:

אני פותח את ישיבת הוועדה. חה"כ יעקב ליצמן לא נמצא, חה"כ איוב קרא לא
נמצא. חה"כ מיכאל קליינר לא נמצא. חה"כ מוחמד ברכה, בבקשה.

מוחמד ברכה:

הערעור הוא בנושא התבטאויותיו של מח"ט גולני. אני חושב שהנושא הזה העסיק
מאוד את הציבור בישראל, והנושא הוא לא רק נושא של סולחה אישית, אלא ראוי
לדיון בכל מה שקשור לנושא של זכותה של תנועת מחאה למחות או להביע כל גישה
אחרת כלפי מה שקורה בלבנון. על כן אני חושב שראוי שזה יעמוד על סדר יומה של
הכנסת כהצעה דחופה.

היו"ר סאלח טריף:

חה"כ ריבלין, סגן היושב ראש, אני מבין שאין לך מה להגן על זה שבהחלט
התבטאויותיו יצרו מצב של דחיפות לדיון.

ראובן ריבלין:

היתה שאילתה נוספת לפני שבוע. סגן שר הבטחון דיבר על העניין הזה בצורה
הברורה ביותר. הדיון הציבורי נערך, ארבע אמהות נפגשו כבר עם המח"ט הזה, וכל
אדם שרוצה לכתוב מאמר, יילך ויכתוב. אין יותר שום דחיפות בנושא הזה. כל אחד
הביע את עמדתו ודעתו בנושא הזה, כולל בנאומים בכנסת. היום יש נאומים בני
דקה, ויכול כל מי שרוצה ללכת ולומר את כל מה שהוא רוצה.

מוחמד ברכה:

זה תקף גם לגבי כל הצעה אחרת.

ראובן ריבלין:

כשהיו נאומים בני דקה ישבתי שלוש פעמים על הדוכן, ואף אחד מהדוברים לא
מקופח בעניין זה, ומקבל את רשות הדיבור.

יעל דיין:

אני מבקשת, כיושבת ראש הוועדה, לציין שזה לא עניין אישי. אני לא התכוונתי
אפילו להזכיר את עניין מח"ט גולני, אלא את עצם התופעה של ביזוי נשים. ישנן
כאן גם השדריות של קול ישראל, אלה לא רק ארבע אמהות.

היו"ר סאלח טריף:

אבל גם לנשים מותר לתקוף ולהתבטא.

יעל דיין:

יש הבדל בין לתקוף, לבין להתבטא כך. ההבדל בין נאום של דקה לבין הצעה לסדר,
הוא שהצעה לסדר יורדת אחר כך לוועדה, במקרה הזה לוועדה שלנו, וזה נדון
בהיקף המתאים.

היו"ר סאלח טריף:

חשבתי שמח"ט גולני היה צריך להיות אצלך בשבוע שעבר בוועדה.

ראובן ריבלין:

אדוני היושב ראש, אני ממליץ בהחלט שאם ועדת הכנסת מבקשת, אנחנו נקיים דיון
בוועדה.

רחבעם זאבי:

להתבטאות של מח"ט גולני יש היבטים שונים. אחד מהם הובא על ידי חברת הכנסת
דיין. אני למשל רוצה לעסוק בדבר אחר, באיזו מידה מותר לכתוש מפקד בצבא.

היו"ר סאלח טריף:

באיזו מידה מותר לקצין צה"ל להביע דיעה בעניינים כאלה.

רחבעם זאבי:

בבקשה, אתה תעלה את זה, אני אעלה את זה, ולכן זה לא דיון של דקה, וצריכים
לדון בזה במליאת הכנסת, וזה דחוף וחשוב.

היו"ר סאלח טריף:

מי בעד לאשר את דחיפות ההצעה? מי נגד?

ה צ ב ע ה

בעד-רוב

נגד-אין

ההצעה אושרה כהצעה דחופה.

ב. בקשת סיעת "האיחוד הלאומי-ישראל ביתנו" לייצוג הולם לאחר המיזוג

היו"ר סאלח טריף:

רבותיי, אני רוצה לעדכן בנושא בקשת סיעת "האיחוד הלאומי-ישראל ביתנו"
לייצוג נוסף לאחר האיחוד במוסדות הכנסת השונים. אתמול קיימנו ישיבה נוספת,
שתי הסיעות, ישראל אחת, הליכוד, מרצ וחה"כ בני אלון, שהוא יושב ראש סיעת
שתי הסיעות המאוחדות. אנחנו התקדמנו בעניין הזה של איך לפתור את הבעיה
הזאת, ולתת ייצוג לסיעה החדשה בארבע הוועדות הגדולות, ובתפקידים נוספים שהם
ביקשו, ואני גם לקחתי על עצמי לדבר עם סיעת יהדות התורה בעניין שסגן יושב
ראש הוא חבר בוועדת הכספים. חה"כ פרוש אמר לי שהיום תתכנס הסיעה שלהם גם
כדי להחליט בעניין הזה. אני גם מצפה היום שנתכנס שוב כדי לעשות את החלוקה
בינינו.

בנימין אלון:

אולי בתום ועדת הכנסת אפשר יהיה לדון על זה אצלך?

היו"ר סאלח טריף:

בשמחה, זה תלוי בחברים. אני מוכן גם אחרי הישיבה, אם חה"כ פינס וריבלין
יהיו פה, ואני מבקש גם לומר לחה"כ זהבה גלאון שתהיה כאן. אנחנו צריכים לסכם
היום ולהחליט, ומחר להביא את זה לאישור הוועדה. והיה ואיזושהי סיעה תעשה כל
מיני דברים, אנחנו ננקוט בצעד שמתחייב מזה שיש החלטת ועדת כנסת. זה כולל
חילופים. אני לא רוצה לרוץ אחרי מרצ ולהתחנן.

ראובן ריבלין:

צריך להסביר לכל סיעות הבית שאם זה לא יהיה מתוך הבנה ורצון, יופעל הסרגל
החדש, כפי שקבע היועץ המשפטי, נעשה שליש-שליש, וודאי שלא ישראל אחת ולא
הליכוד יסבלו מכך.

היו"ר סאלח טריף:

אם מקובל עליכם, העניין הזה ייפתר ברמה שדיברנו עליה, של ראשי הסיעות
הגדולות, בהחלטה שסיעה שיש לה עודף ייצוג, למשל בנשיאות הכנסת, שני סגני
היושב ראש של יהדות התורה. פניתי אליהם שיחליטו - -

רחבעם זאבי:

יש שלושה בוועדת הכספים.

ראובן ריבלין:

חה"כ אדלשטיין, האם חה"כ גנדי ריגר הוא הנציג שלכם בוועדת החוקה?

יולי-יואל אדלשטיין:

כן.

אופיר פינס-פז:

אני מתנגד שחה"כ ריגר יהיה - -

היו"ר סאלח טריף:

מי ייתן לך שם?

אופיר פינס-פז:

אני נותן לוועדת החוקה.

היו"ר סאלח טריף:

רבותיי, אנחנו נעשה את זה לאחר הדיון, ואני מקוה שנביא את זה מחר לסיכום.

ג. בקשות להעברה מוועדה לוועדה

היו"ר סאלח טריף:

ישנה פניה של חה"כ דוד טל לגבי חוק נכי המלחמה בנאצים, הארכת מועד להגשת
תביעה, הוראת שעה. הכנסת העבירה ביום ראשון או שני את הצעת חוק נכי המלחמה
והנאצים לדיון בוועדת הכספים. חוק זה נמצא על שולחנה של ועדת העבודה,
הרווחה והבריאות, ואבקש להורות על העברת הדיון בהארכה לוועדה זו. אלה
הדברים של היועצת המשפטית ארבל אסטחן.

יש הסכמה גם של יושב ראש ועדת הכספים.

אופיר פינס-פז:

אני מתנגד. חה"כ גולדשמידט מסכים?

היו"ר סאלח טריף:

כן.

אופיר פינס-פז:

אני מסכים.

היו"ר סאלח טריף:

אם מסכימים, אני מבקש לאשר את העברת החוק הזה לוועדת העבודה, הרווחה
והבריאות. מי בעד? מי נגד?

ה צ ב ע ה

בעד-רוב

נגד-אין

החוק עובר לוועדת העבודה, הרווחה והבריאות.

בקשתה של חה"כ יעל דיין להעברת הצעת חוק הרשויות המקומיות, יועצות למעמד
האישה, מהוועדה לקידום מעמד האישה, לוועדה משותפת שלהם עם ועדת העבודה.

יעל דיין:

זה אחד משלושה נושאים. יש חוק שלי ושל חברי כנסת אחרים, שעבר כבר בקריאה
ראשונה במליאה. באיחור מה הגישה חברת הכנסת נעמי בלומנטל הצעה זהה. אנחנו
כבר נמצאים בהכנה לקריאה שניה ושלישית, ואני מבקשת להעביר את חוק היועצות
למעמד האישה ברשויות המקומיות אלינו.

היו"ר סאלח טריף:

אני מבקש לאשר את בקשתה של חה"כ יעל דיין להעברת חוק יועצות למעמד האישה
לוועדה למעמד האישה.

ה צ ב ע ה

בעד-רוב

נגד-אין

הבקשה התקבלה.

(היו"ר אופיר פינס-פז, שעה 10:20)

ד. קביעת ועדות לדיון בהצעות חוק והצעות לסדר היום

היו"ר אופיר פינס-פז:

"דו"ח המשטרה על מימדי הפשע" - של חברי הכנסת נעמי חזן ויעל דיין. נשמעו
הצעות להעביר את הנושא לדיון בוועדה למעמד האישה, או בוועדת הפנים ואיכות
הסביבה. חה"כ אזולאי רוצה שזה יהיה בוועדת הפנים, וחה"כ יעל דיין רוצה שזה
יהיה בוועדה לקידום מעמד האישה.

יעל דיין:

אנחנו ייחדנו את ההצעה לסדר שלנו, למרות שהשר המשיב השיב בחבילה, בנושא
העליה במימדי האונס 18% השנה. כאשר השר דיבר וענה, הוא ביקש לפצל את הדיון
בוועדות. הוא אמר שאת כל הנושא הוא מוכן להביא לדיון במליאה, ואת הנושא של
אונס הוא ביקש להעביר לוועדה המטפלת לצערי באונס, שזו הוועדה לקידום מעמד
האישה. כך השר ביקש.

היו"ר אופיר פינס-פז:

חה"כ אזולאי מנהל עכשיו את ועדת הפנים, ולא נזעיק אותו לעניין הזה.

דוד לב:

היה איחוד טכני של הצעות דחופות לסדר היום בנושאים שונים. היו שתי הצעות
שדנו באופן קונקרטי בנושא הזה. אמר השר שהוא מבקש ששתי ההצעות הקונקרטיות,
שהכותרת המקורית שלהן היתה אונס, יידונו בוועדה למעמד האישה.

היו"ר אופיר פינס-פז:

מי בעד להעביר את שתי ההצעות על האונס לוועדה למעמד האישה?

ה צ ב ע ה

בעד-רוב

נגד-אין

ההצעה עוברת לוועדה למעמד האישה.

החלטת היועץ המשפטי לממשלה לגבי התנהגות המשטרה באירועי א-רוחה שבאיזור אום
אל פחם - של חה"כ האשם מחאמיד. נשמעו הצעות להעביר את הנושא לדיון או
בוועדת הפנים או בוועדת החוקה, חוק ומשפט. מי בעד להעביר לוועדת הפנים?

ה צ ב ע ה

בעד-רוב

נגד-אין

ההצעה עוברת לוועדת הפנים ואיכות הסביבה.

שביתת עובדי הנמלים - של חברי הכנסת שלום שמחון, גדעון עזרא ומוחמד כנעאן.
או לוועדת הכספים, או לוועדת הכלכלה. מי בעד להעביר לוועדת הכלכלה?

ה צ ב ע ה

בעד-רוב

נגד-אין

הנושא עובר לוועדת הכלכלה.

"מחקר של משרד החינוך על אלימות בקרב בני נוער" - של חברי הכנסת ישראל כץ,
אמנון כהן, האשם מחאמיד ומיכאל נודלמן. נשמעו הצעות להעביר את הנושא לדיון
בוועדת העליה והקליטה או בוועדת החינוך והתרבות.

מי בעד להעביר את ההצעה לוועדת החינוך?

ה צ ב ע ה

בעד-רוב

נגד-אין

הנושא עובר לוועדת החינוך.

"חשד לסחר בביציות הנשים שהיו בטיפולי הפריה" - של חברי הכנסת יהודית נאות,
אחמד טיבי, רחמים מלול, ענת מאור ודליה רבין-פילוסוף. נשמעו הצעות להעביר
את הנושא לדיון בוועדת העבודה, הרווחה והבריאות, או לוועדה לקידום מעמד
האישה.

יעל דיין:

אנחנו כל פעם נתקלים בנושא הזה. אני מבקשת להעביר את זה לוועדה לקידום מעמד
האישה, שכבר עסקה ועוסקת בזה. אני מבקשת שתצביעו על זה.

היו"ר אופיר פינס-פז:

מי בעד העברת הנושא לוועדה לקידום מעמד האישה?

ה צ ב ע ה

בעד-רוב

נגד-אין

הנושא עובר לוועדה לקידום מעמד האישה.

הצעת חוק הלוואות לדיור (תיקון - שכר טרחת עורך דין בגין אי תשלום הלוואה),
התש"ס1999- - של חה"כ מאיר פרוש. נשמעו הצעות להעביר את הנושא לדיון בוועדת
הכלכלה או בוועדת החוקה, חוק ומשפט, או בוועדת הכספים.

מי בעד להעביר את הנושא לוועדת הכספים?

ה צ ב ע ה

בעד-רוב

נגד-אין

הנושא עובר לוועדת הכספים.

הצעת חוק לקליטת העליה, התש"ס1999- - של חה"כ אמנון כהן וקבוצת חברי כנסת.
נשמעו הצעות להעביר את הנושא לוועדת הכלכלה או לוועדת הכספים או לוועדת
העליה והקליטה.

מי בעד להעביר את הנושא לוועדת הכלכלה?

ה צ ב ע ה

בעד-רוב

נגד-אין

ההצעה עוברת לוועדת הכלכלה.

ראובן ריבלין:

האמת היא שהיה צריך להעביר את העניין של פרוש לוועדת החוקה, חוק ומשפט, כי
זה נושא של מעמד עורך הדין.

היו"ר אופיר פינס-פז:

הצעת חוק הכנסת (תיקון מס' 7) (ראש האופוזיציה), התש"ס2000-. נשמעה הצעה
להעביר את הנושא לוועדת החוקה, חוק ומשפט.

משה גפני:

זה שייך לוועדת הכנסת.

בנימין אלון:

זה חוק הכנסת.

משה גפני:

אני הצעתי להעביר את זה לוועדת הכנסת.

היו"ר אופיר פינס-פז:

בגלל שזה החוק של חה"כ עוזי לנדאו, ודובר על זה בוועדת החוקה, אני מבקש
לצרף את זה.

מי בעד להעביר את הנושא לוועדת החוקה? מי נגד?

ה צ ב ע ה

בעד-רוב

נגד1-

הצעת חוק הטבות למשפחות ילדים אוטיסטים (תיקוני חקיקה), התשנ"ט1999- של
חה"כ אליעזר זנדברג.

סגן שר האוצר הציע להעביר את הנושא לדיון בוועדת הכספים.

אליעזר זנדברג:

אדוני היושב ראש, אני ביקשתי להעביר את זה לוועדה לקידום מעמד הילד, כי
לדעתי זה ממש נושא קלאסי לשם.

מוחמד ברכה:

זה שייך למעמד הילד.

ראובן ריבלין:

אם רוצה המציע מעמד הילד, מה איכפת לך?

היו"ר אופיר פינס-פז:

זה לא מדוייק. הוועדה לקידום מעמד הילד היא לא ועדה סטטוטורית, ואני לא
בטוח שהיא יכולה לעשות פעולות חקיקה.

ארבל אסטרחן:

זה שייך לוועדת העבודה והרווחה.

יעל דיין:

זו ועדה לכל דבר.

היו"ר אופיר פינס-פז:

כשהייתי יושב ראש בוועדה לעובדים זרים, לא אפשרו לי את זה.

יעל דיין:

אני הייתי בלא סטטוטורית שנתיים, וחוקקנו שם ללא בעיה.

היו"ר אופיר פינס-פז:

אני מבקש מחברי הקואליציה לתמוך בוועדת הכספים.

אליעזר זנדברג:

אם הקואליציה כבר מתעקשת על הנושא הזה, תציע כבר את ועדת העבודה והרווחה,
זה כבר יותר הגיוני.

היו"ר אופיר פינס-פז:

נעשה הצבעה. מי בעד להעביר את הנושא לוועדה למעמד הילד? מי נגד?

ה צ ב ע ה

בעד6-

נגד1-

הנושא עובר לוועדה למעמד הילד.

(היו"ר סאלח טריף, שעה 10:40)

יעל דיין:

מאחר שבוועדה הזו הוחלט על שתי ועדות משותפות, אחת של הוועדה לקידום מעמד
האישה עם ועדת הפנים ואיכות הסביבה, והשניה לנושאי בריאות נשים של הוועדה
לקידום מעמד האישה עם ועדת העבודה, הרווחה והבריאות, אני מבקשת מהיועץ
המשפטי, מאחר שהבעיה עלתה - -

ראובן ריבלין:

אומר לך למה לא צריך לדון בזה עכשיו. אנשי ש"ס שהם מהמתנגדים העיקריים,
יכולים לבוא ולומר שזה לא היה על סדר היום, אז הם חשבו שהם לא צריכים להיות
פה.

יעל דיין:

אני לא מבקשת הצבעה, אני מבקשת את יעוץ היועץ המשפטי, שיגדיר לנו במה
עוסקות, ומה הסמכויות ומה הסטטוס של ועדות משותפות שהוקמו.

ראובן ריבלין:

זה צריך להיות סעיף על סדר היום, כדי שפעם אחת נבין את זה. אני מוכרח לומר,
כאדם שנמצא במליאה רוב שעות פעילותה, שמפעם לפעם עולות שאלות שחוזרות
כריטואל, מתי זה שייך לוועדה למעמד האישה, ומתי זה שייך לוועדת העבודה,
הרווחה והבריאות. צריך פעם אחת להכריע בעניין.

ארבל אסטרחן:

הסמכויות של ועדה משותפת באופן כללי, הן כמו של ועדה קבועה. העניין הוא
שמבחינת התוכן של הסמכויות, זה לא קשור ליועץ המשפטי. זאת אומרת, הוועדה
היא זו שצריכה להגיד מהן סמכויותיה. שתי הוועדות צריכות להחליט אילו
סמכויות הן יתנו לוועדה המשותפת.

יעל דיין:

וכאשר זה עולה במליאה, בלתי אפשרי להעביר מהמליאה הצעה לסדר לוועדה משותפת.
זה לא על הבסיס שהיא איננה סטטוטורית, כי גם ועדה לא סטטוטורית מקבלת הצעות
לסדר. לכן אני רוצה לדעת, כי זה פשוט קיצור דרך.

היו"ר סאלח טריף:

איפה הבעיה?

יעל דיין:

זה חוזר הנה, כדי להחליט לאיזו ועדה.

היו"ר דוד לב:

כאשר יש הצעת חוק או נושא מסויים, מחליטים שזה יידון על ידי ועדה משותפת.

היו"ר סאלח טריף:

בדיוק. הוועדה המשותפת מוקמת לאותו עניין שעל סדר היום, או לאותו חוק,
לצורך אותו עניין. זו לא ועדה קבועה.

יעל דיין:

אני אבקש לפיכך בכל פעם מחדש לבוא הנה ולהקים באותו עניין ועדה משותפת.

בנימין אלון:

אבל ככה תוקמנה ועדות חדשות כל הזמן.

יעל דיין:

אני הגשתי תיקון לתקנון.

היו"ר סאלח טריף:

זה יהיה פטנט חדש להקמת עוד ועדות נוספות, ואני חושב שזה מיותר.

יעל דיין:

מקובל עליי - זה אילוץ, משום התנגדויות שלא היו אף פעם. לא היתה בעיה עם
בריאות נשים, וכו'.

היו"ר סאלח טריף:

אני מודה לכם, הישיבה נעולה.

הישיבה ננעלה בשעה 10:45
