הכנסת העשרים

מושב ראשון

פרוטוקול מס' 18

מישיבת ועדת הכנסת

יום רביעי, כ"א בתמוז התשע"ה (08 ביולי 2015), שעה 10:00

סדר היום:

1. הצעת חוק איסור הפלייה במוצרים, בשירותים ובכניסה למקומות בידור ומקומות
ציבוריים (תיקון - איסור הפלייה מחמת מקום מגורים), התשע"ה-2015 (פ/897/20)

2. הצעת חוק יסודות התקציב (תיקון מס' 47 - הוראת שעה) (יושב ראש הוועדה
המשותפת לתקציב הביטחון), התשע"ה-2015 – הכנה לקריאה שנייה ושלישית

נכחו:

חברי הוועדה:

דוד ביטן – היו"ר

אחמד טיבי

מרב מיכאלי

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

הצעת חוק איסור הפלייה במוצרים, בשירותים ובכניסה למקומות בידור ומקומות
ציבוריים (תיקון - איסור הפלייה מחמת מקום מגורים), התשע"ה-2015

היו"ר דוד ביטן:

טוב, אני פותח את הישיבה. בוקר טוב לכולם. לפני זה יש לנו איזה עניין טכני
שבטעות, חבר הכנסת אחמד טיבי לא אמר שהוא מערער גם בשם חבר כנסת נוסף - - -

אחמד טיבי:

חבר הכנסת עיסאווי פריג'.

היו"ר דוד ביטן:

חבר הכנסת עיסאווי פריג'. מכיוון שהוא גם הגיש את ההצעה לסדר אז אנחנו נאשר
גם אותו כדי שיוכל לדבר היום במליאה. בסדר?

אחמד טיבי:

זה טעות - - -

אתי בן יוסף:

- - -

היו"ר דוד ביטן:

זה תיקון טעות טכנית.

עכשיו הנושא השני: בקשת יושב ראש ועדת הכלכלה להעברת הצעת חוק איסור הפלייה
במוצרים, בשירותים ובכניסה למקומות בידור ומקומות ציבוריים (תיקון - איסור
הפלייה מחמת מקום מגורים), התשע"ה-2015, מוועדת החוקה, חוק ומשפט לדיון
בוועדת הכלכלה.

מכיוון שיושב ראש ועדת החוקה, חוק ומשפט הודיע לנו שאין לו התנגדות, - -

ארבל אסטרחן:

זה נושא שמתאים לוועדת הכלכלה.

היו"ר דוד ביטן:

- - אז אנחנו נשאיר את זה לוועדת הכלכלה שזה מתאים לשם.

מרב מיכאלי:

מצוין.

היו"ר דוד ביטן:

מקובל? מי בעד?

הצבעה

בעד – פה אחד

נגד – אין

נמנעים – אין

ההצעה להעביר את הצעת חוק איסור הפלייה במוצרים, בשירותים ובכניסה למקומות
בידור ומקומות ציבוריים (תיקון - איסור הפלייה מחמת מקום מגורים),
התשע"ה-2015, מוועדת החוקה, חוק ומשפט לוועדת הכלכלה נתקבלה.

היו"ר דוד ביטן:

פה אחד.

הצעת חוק יסודות התקציב (תיקון מס' 47 - הוראת שעה) (יושב ראש הוועדה
המשותפת לתקציב הביטחון), התשע"ה-2015

היו"ר דוד ביטן:

הצעת חוק יסודות התקציב (תיקון מס' 47 - הוראת שעה) (יושב ראש הוועדה
המשותפת לתקציב הביטחון), התשע"ה-2015 – הכנה לקריאה שנייה ושלישית, בכפוף
לאישורה במליאה היום.

ארבל אסטרחן:

אתמול.

היו"ר דוד ביטן:

אתמול.

ארבל אסטרחן:

סדר היום יצא אתמול. זה אושר במליאה בקריאה ראשונה - - -

היו"ר דוד ביטן:

את רוצה להגיד מספר מילים פה?

ארבל אסטרחן:

כן. כן. טוב, אני אזכיר בקצרה: לפי חוק יסודות התקציב, הוועדה המשותפת
לתקציב הביטחון מורכבת מחברי ועדת הכספים ומחברי ועדת החוץ והביטחון. לפי
תקנון הכנסת, מאחר וועדת הכספים היא הנזכרת ראשונה בחוק, יושב ראש הוועדה
המשותפת צריך לבוא מקרב חברי ועדת הכספים.

מאחר ורוצים, ולא בפעם הראשונה, וזה בעצם קרה גם בעבר, שרצו שיושב ראש
הוועדה יהיה מוועדת החוץ והביטחון ולא מוועדת הכספים, בגלל שהוועדה הזו
דורשת גם בקיאות - - - וגם בקיאות - - -

היו"ר דוד ביטן:

הם משאירים אופציה, אופציה לפי החלטה פנימית.

ארבל אסטרחן:

מוצע לקבוע שיושב ראש הוועדה יהיה כתוב בחוק, שהוא יהיה חבר מאחת משתי
הוועדות. ואז, כאשר ועדת הכנסת תקבע את היושב ראש היא לא תהיה מחויבת
לוועדת הכספים. מוצע כרגע לקבוע את זה כהוראת שעה לשנתיים.

היו"ר דוד ביטן:

זה היה הסיכום. העברנו את זה בקריאה ראשונה.

אחמד טיבי:

אני לא מבין בוועדות החוץ והביטחון. אני אפילו לא יכול לגשת לדיונים. אני
רק חבר ועדת הכספים. אני מהתומכים הנלהבים של ועדות הכספים.

מרב מיכאלי:

מעולה.

היו"ר דוד ביטן:

בסדר.

ארבל אסטרחן:

אני רק אבהיר שהשנתיים האלה יהיו מיום פרסומו של החוק.

היו"ר דוד ביטן:

זה רק לקדנציה הזאת. לא עשינו את זה באופן קבוע.

ארבל אסטרחן:

לפני שהוא - - -, לפני שהוא יפורסם – שנתיים מאותו מועד.

היו"ר דוד ביטן:

אוקיי. אז אנחנו מאשרים את הפטור?

ארבל אסטרחן:

את החוק. מאשרים את החוק לשנייה ושלישית.

היו"ר דוד ביטן:

שנייה ושלישית. כן. וגם את חובת ההנחה. כן.

אתי בן יוסף:

- - - אולי אנחנו מביאים את זה - - -

ארבל אסטרחן:

יש לך פטור להיום?

היו"ר דוד ביטן:

כן.

ארבל אסטרחן:

אוקיי.

אתי בן יוסף:

אם נביא אותו היום אז זה צריך פטור שנייה ושלישית.

היו"ר דוד ביטן:

טוב. חבר הכנסת אחמד טיבי, אתה נמנע?

אחמד טיבי:

נוכח ולא מצביע.

היו"ר דוד ביטן:

ולא מצביע. טוב.

הצבעה

בעד – 2

נגד – אין

נמנעים – אין

הצעת חוק יסודות התקציב (תיקון מס' 47 - הוראת שעה) (יושב ראש הוועדה
המשותפת לתקציב הביטחון), התשע"ה-2015 – הכנה לקריאה שנייה ושלישית וקבלת
פטור מחובת הנחה נתקבלה.

היו"ר דוד ביטן:

אז תביאי את זה היום. נגמור עם זה.

ארבל אסטרחן:

בסדר. לי אין בעיה מבחינתי. המזכירות, בדרך כלל לא - - - שנייה ושלישית.

אתי בן יוסף:

- - -

היו"ר דוד ביטן:

למה לא? זה בהסכמת האופוזיציה. אין בעיה.

אתי בן יוסף:

יש לנו פטור.

הישיבה ננעלה בשעה 10:10.
