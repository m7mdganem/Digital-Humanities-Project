הכנסת העשרים

מושב חמישי

פרוטוקול מס' 396

מישיבת ועדת הכנסת

יום רביעי, י"ג בכסלו התשע"ט (21 בנובמבר 2018), שעה 9:30

סדר היום:

1. בקשת יושב-ראש ועדת החוקה, חוק ומשפט למיזוג הצעות החוק הבאות:

א. הצעת חוק איסור צריכת זנות (הוראת שעה), התשע"ט-2018 (מ/1258)

  ב. הצעת חוק המאבק הלאומי בצריכת זנות ומתן סיוע לשורדות זנות,
  התשע"ז-2017 (פ/4136/20),

  של חברת הכנסת שולי מועלם רפאלי

ג. הצעת חוק איסור צריכת זנות ומתן סיוע לשורדות זנות, התשע"ז-2017
(פ/4078/20), של חברת

הכנסת עליזה לביא וקבוצת חברי הכנסת

 - - -

א. הצעת חוק הבוררות (תיקון מס' 4) (סמכות השיפוט בעניין הליכי בוררות),
התשע"ח -2018

(מ/1219)

ב. הצעת חוק הבוררות (תיקון – בית המשפט המוסמך), התשע"ח-2018 (פ/5003/20),
של חבר

הכנסת טלב אבו עראר וקבוצת חברי כנסת

2. חילופי אישים בוועדות משותפות

3. קביעת ועדות לדיון בהצעות החוק הבאות:

א. הצעת חוק אימוץ ילדים (תיקון - מיצוי אפשרויות האימוץ אצל קרוב משפחה),
התשע"ח-2018

(פ/5516/20), של חברת הכנסת פנינה תמנו וקבוצת חברי כנסת

ב. הצעת חוק אימוץ ילדים (תיקון – מתן עדיפות לאימוץ בתוך המשפחה),
התשע"ו–2015

(פ/2349/20), של חבר הכנסת יואל חסון

נכחו:

חברי הוועדה:

מכלוף מיקי זוהר – היו"ר

דוד אמסלם

דוד ביטן

יואל חסון

אברהם נגוסה

פנינה תמנו

מוזמנים:

  ------------------------------------------------------------------------
  גור בליי     –    יועץ משפטי לוועדת החוקה, חוק ומשפט, הכנסת
  ------------ ---- ------------------------------------------------------
  תמי ברנע     –    מנהלת הוועדה המיוחדת לזכויות הילד, הכנסת

  ------------------------------------------------------------------------

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

אושרה עצידה

<< נושא >> 1. בקשת יושב-ראש ועדת החוקה, חוק ומשפט למיזוג הצעות החוק
הבאות: << נושא >>

<< נושא >> א. הצעת חוק איסור צריכת זנות (הוראת שעה), התשע"ט-2018
(מ/1258) << נושא >>

<< נושא >> ב. הצעת חוק המאבק הלאומי בצריכת זנות ומתן סיוע לשורדות זנות,
התשע"ז-2017 (פ/4136/20), << נושא >>

<< נושא >> של חברת הכנסת שולי מועלם רפאלי << נושא >>

<< נושא >> ג. הצעת חוק איסור צריכת זנות ומתן סיוע לשורדות זנות,
התשע"ז-2017 (פ/4078/20), << נושא >>

<< נושא >> של חברת הכנסת עליזה לביא וקבוצת חברי הכנסת << נושא >>

 - - -

<< נושא >> א. הצעת חוק הבוררות (תיקון מס' 4) (סמכות השיפוט בעניין הליכי
בוררות), התשע"ח -2018 << נושא >>

(מ/1219)

<< נושא >> ב. הצעת חוק הבוררות (תיקון – בית המשפט המוסמך), התשע"ח-2018
(פ/5003/20), של חבר << נושא >>

<< נושא >> הכנסת טלב אבו עראר וקבוצת חברי כנסת << נושא >>

<< יור >> היו"ר מכלוף מיקי זוהר: << יור >>

שלום וברוכים הבאים. אני מתכבד לפתוח את ועדת הכנסת. על סדר-היום בקשת
יושב-ראש ועדת החוקה, חוק ומשפט למיזוג הצעות החוק הבאות: הצעת חוק איסור
צריכת זנות (הוראת שעה), התשע"ט-2018, הצעת חוק המאבק הלאומי בצריכת זנות
ומתן סיוע לשורדות זנות, התשע"ז-2017 (פ/4136/20), של חברת הכנסת שולי
מועלם רפאלי והצעת חוק איסור צריכת זנות ומתן סיוע לשורדות זנות, של חברת
הכנסת עליזה לביא וקבוצת חברי הכנסת.

האם יש מישהו שרוצה להסביר או לומר משהו? לא.

אם כן, הצבעה טכנית. מי בעד? מי נגד? מי נמנע?

הצבעה

בעד – רוב

נגד – אין

נמנעים – אין

ההחלטה על מיזוג הצעות החוק איסור צריכת זנות (הוראת שעה), התשע"ט-2018
(מ/1258), הצעת חוק המאבק הלאומי בצריכת זנות ומתן סיוע לשורדות זנות,
התשע"ז-2017 (פ/4136/20), של חברת הכנסת שולי מועלם רפאלי והצעת חוק איסור
צריכת זנות ומתן סיוע לשורדות זנות, התשע"ז-2017 (פ/4078/20), של חברת
הכנסת עליזה לביא וקבוצת חברי הכנסת, התקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

שתי הצעות החוק הבאות הן: הצעת חוק הבוררות (תיקון מס' 4) התשע"ח -2018
והצעת חוק הבוררות (תיקון – בית המשפט המוסמך), התשע"ח-2018 של חבר הכנסת
טלב אבו עראר וקבוצת חברי כנסת.

גם את שתי הצעות החוק הללו מבקש יושב-ראש הוועדה לאחד ולמזג. נצביע גם על
זה.

מי בעד? מי נגד? מי נמנע?

הצבעה

בעד – רוב

נגד – אין

נמנעים – אין

ההחלטה על מיזוג הצעת חוק הבוררות (תיקון מס' 4) (סמכות השיפוט בעניין
הליכי בוררות), התשע"ח -2018 (מ/1219) והצעת חוק הבוררות (תיקון – בית
המשפט המוסמך), התשע"ח-2018 (פ/5003/20), של חבר הכנסת טלב אבו עראר וקבוצת
חברי כנסת, התקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 2. חילופי אישים בוועדות משותפות << נושא >>

<< יור >> היו"ר מכלוף מיקי זוהר: << יור >>

אנחנו עוברים לסעיף 2: חילופי אישים בוועדות משותפות. הנה, אני מקריא לכם
את הרשימה. בוועדה המשותפת של ועדת החוץ והביטחון וועדת העבודה, הרווחה
והבריאות - מטעם ועדת חוץ והביטחון: במקום רוברט אילטוב יכהן חבר הכנסת
אביגדור ליברמן.

בוועדה המשותפת של ועדת העבודה, הרווחה והבריאות וועדת החוץ הביטחון לפי
חוק שירות לאומי אזרחי, התשע"ד-2014 - מטעם ועדת העבודה והרווחה: במקום
חברת הכנסת יוליה מלינובסקי תכהן חברת הכנסת סופה לנדבר.

מי בעד? מי נגד? מי נמנע?

הצבעה

בעד – 4

נגד – אין

נמנעים – אין

חילופי האישים בוועדות המשותפות אושרו.

<< יור >> היו"ר מכלוף מיקי זוהר: << יור >>

ההחלטה התקבלה.

<< נושא >> 3. קביעת ועדות לדיון בהצעות החוק הבאות: << נושא >>

<< נושא >> א. הצעת חוק אימוץ ילדים (תיקון - מיצוי אפשרויות האימוץ אצל
קרוב משפחה), התשע"ח-2018 << נושא >>

(פ/5516/20), של חברת הכנסת פנינה תמנו וקבוצת חברי כנסת

<< נושא >> ב. הצעת חוק אימוץ ילדים (תיקון – מתן עדיפות לאימוץ בתוך
המשפחה), התשע"ו-2015 (פ/2349/20), של חבר הכנסת יואל חסון << נושא >>

<< יור >> היו"ר מכלוף מיקי זוהר: << יור >>

אנחנו עוברים לסעיף 3 בסדר-היום: קביעת ועדות לדיון בהצעות חוק הבאות: הצעת
חוק אימוץ ילדים, התשע"ח-2018, של חברת כנסת פנינה תמנו שאטה וקבוצת ח"כים,
והצעת חוק אימוץ ילדים גם של חבר הכנסת יואל חסון שאינו נוכח כאן כרגע.

אני רק רוצה לומר שביקשה את החוק יושבת-ראש הוועדה לזכויות הילד שאשא
ביטון.

<< דובר >> פנינה תמנו (יש עתיד): << דובר >>

אנחנו מסכימים, וכולם הסכימו.

<< יור >> היו"ר מכלוף מיקי זוהר: << יור >>

רגע, נשמע את היועץ המשפטי גם.

יש המלצה של הלשכה המשפטית לוועדת חוקה.

גברתי, תסבירי.

<< דובר >> פנינה תמנו (יש עתיד): << דובר >>

הצעת החוק הזו באה לתקן עוול מאוד מתמשך. בטח שמעת על ילדי המריבה, על ילד
המריבה של שנת 2013. לצערי, גם הסיפור של האבא שגילה שילדו הביולוגי נשלח
גם לאימוץ וכרגע הוא תובע את המדינה.

כל הגישה היתה שטובת הילד קודמת, אבל מי אמר שטובת הילד היא לא להיות מאומץ
על ידי קרוב משפחתו? קרוב משפחתו מוגדר בחוק בצורה מאוד ברורה.

ולמה הוועדה לזכויות הילד? נעשו שם דיונים על אלימות, על אומנה, וגם כל
תהליכי החקיקה של אומנה גם היו בוועדה הזו, כשנקודת המוצא היתה שטובת הילד
היא נפרדת מהיכולת שלו להיות מאומץ על ידי הדוד, האח, הסבא, הסבתא.

יש משמעות שזה יהיה בוועדה הזו וזה בגלל שאנחנו רוצים דווקא ללכת למגמה שאם
אנחנו רוצים את טובת הילד אנחנו חייבים לאכוף את הזכות הבסיסית של משפחתו,
בטח כשמדובר באוכלוסיות מוחלשות, עולים חדשים, אנשים עם רקע סוציו-אקונומי
נמוך.

חברי חבר הכנסת יואל חסון גם הגיע.

לכן, אני חושבת שגם מבחינת הזריזות והיעילות מאוד חשוב לנו שזה יעבור
בקריאה ראשונה בכנסת הזו.

<< דובר >> דוד ביטן (הליכוד): << דובר >>

אנחנו איתך, בשביל מה הסבר כזה ארוך?

<< דובר >> פנינה תמנו (יש עתיד): << דובר >>

כי היועץ המשפטי רוצה להעביר את זה לחוקה.

מאוד אודה לך שזה יעבור. אין איזה סיבה פוליטית או משהו.

<< יור >> היו"ר מכלוף מיקי זוהר: << יור >>

יואל, אתה בעד הוועדה לזכויות הילד? זה גם חוק שלך.

<< דובר >> יואל חסון (המחנה הציוני): << דובר >>

מה שפנינה אומרת, אני בעד.

<< יור >> היו"ר מכלוף מיקי זוהר: << יור >>

אז אנחנו הולכים עם פנינה.

<< דובר >> דן מרזוק: << דובר >>

נושא האימוץ הוא נושא שמטופל באופן קבוע על ידי ועדת חוקה. לא מצאנו
תיקונים לחוק האימוץ שטופלו בוועדה לזכויות הילד.

<< דובר >> תמי ברנע: << דובר >>

אני מנהלת הוועדה לזכויות הילד. נכון, היו דיונים כלליים, שמירה - - -

<< דובר >> דן מרזוק: << דובר >>

אסיים את המשפט. לא מצאנו תיקוני חקיקה שטופלו בוועדה לזכויות הילד. כן
טופל הנושא הזה והתקיימו דיונים בנושא הזה, אך לא דיוני חקיקה.

לכן, העמדה שלנו היא שהחקיקה צריכה להיות מטופלת בוועדת החוקה.

<< יור >> היו"ר מכלוף מיקי זוהר: << יור >>

אדוני, צודק. עקרונית, זה צריך ללכת לוועדת חוקה. הם לא מספיקים כלום.

<< דובר >> דוד ביטן (הליכוד): << דובר >>

אין לכם מספיק חוקים? הרגתם אותנו עם זה. אין לו זמן לנשום.

<< אורח >> גור בליי: << אורח >>

זה לא רק העניין הזה, יש פה עניין שאחר כך זה מקשה מאוד על הניהול של הדבר
הזה כי בסוף מי שמלווה את זה זה יועצת משפטית מהצוות שלי, של ועדת חוקה,
שצריכה לפרפר בין ועדות שונות. זה יוצר בעיות בתיאומים.

<< דובר >> דוד ביטן (הליכוד): << דובר >>

זו הבעיה.

<< דובר >> פנינה תמנו (יש עתיד): << דובר >>

והיושב-ראש שלך מפרפר בין מיליון חוקים.

<< דובר >> דוד ביטן (הליכוד): << דובר >>

אנחנו רוצים שתטפלו בחוקים הכי הכי מהותיים.

<< יור >> היו"ר מכלוף מיקי זוהר: << יור >>

אדוני, אני מבין את מה שאתה אומר. ועדת החוקה היא אחת מהוועדות הכי מרכזיות
ודומיננטיות בכנסת.

יש שתי אפשרויות: אפשרות אחת היא שנקים עוד ועדת חוקה ושיהיו לנו שתי ועדות
חוקה בכנסת. לדעתי, האפשרות הזו לא תתממש בקרוב. האפשרות השנייה היא שראשי
ועדות אחרים ייקחו על עצמם חוקים בסיוע. אגב, אדוני מתכבד לפנות גם אליי
במכתב מסודר. אנחנו נגייס לכם עוד יועץ משפטי. אפנה ליועץ המשפטי לכנסת,
ליושב-ראש הכנסת, למנכ"ל הכנסת, ואגיד להם שוועדת החוקה צריכה עוד כוח אדם
בייעוץ המשפטי כדי שייתנו כלים. כי אין מה לעשות, ועדת החוקה לא יכולה לשאת
בכל הנטל שמוטל עליה. לכן, אנחנו מחלקים את זה כמה שרק ניתן. במקרה הזה יש
פה ועדה נהדרת עם יושבת-ראש ועדה נהדרת שתוכל לעשות עבודה נהדרת.

<< דובר >> דוד אמסלם (הליכוד): << דובר >>

מהרגע שקמה הוועדה המיוחדת לזכויות הילד של חברת הכנסת שאשא ביטון, ברור לך
שהיא לוקחת נושאים שקשורים לוועדה אחרת. אני חושב שזה מובנה ואני חושב שזה
נכון. נעביר את זה לוועדה הזו.

<< יור >> היו"ר מכלוף מיקי זוהר: << יור >>

אני בעד.

ברשותכם, נצביע לוועדה לזכויות הילד.

מי בעד? מי נגד? מי נמנע?

הצבעה

בעד – 4

נגד – אין

נמנעים – אין

ההצעה להעביר את הצעת חוק הצעת חוק אימוץ ילדים (תיקון - מיצוי אפשרויות
האימוץ אצל קרוב משפחה), התשע"ח-2018 (פ/5516/20), של חברת הכנסת פנינה
תמנו וקבוצת חברי כנסת ואת הצעת חוק אימוץ ילדים (תיקון – מתן עדיפות
לאימוץ בתוך המשפחה), התשע"ו–2015 (פ/2349/20), של חבר הכנסת יואל חסון
לוועדה המיוחדת לזכויות הילד, התקבלה.

<< יור >> היו"ר מכלוף מיקי זוהר: << יור >>

ההחלטה התקבלה.

<< דובר >> פנינה תמנו (יש עתיד): << דובר >>

מודה לכם.

<< יור >> היו"ר מכלוף מיקי זוהר: << יור >>

תודה רבה.

הישיבה נעולה.

<< סיום >> הישיבה ננעלה בשעה 09:12. << סיום >>
