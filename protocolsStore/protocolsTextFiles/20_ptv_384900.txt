הכנסת העשרים

מושב שלישי

פרוטוקול מס' 5

מישיבת הוועדה המשותפת לוועדת הכלכלה ולוועדת הכנסת

להצ"ח השידור הציבורי הישראלי (תיקון מס' 8(

יום שני, י"ב באייר התשע"ז (08 במאי 2017), שעה 19:00

סדר היום:

הצעת חוק השידור הציבורי הישראלי (תיקון מס' 8) (תאגיד החדשות),
התשע"ז-2017

נכחו:

חברי הוועדה:

דוד ביטן – היו"ר

שולי מועלם-רפאלי – מ"מ היו"ר

יעקב פרי – מ"מ היו"ר

רוברט אילטוב

מכלוף מיקי זוהר

יוסי יונה

איתן כבל

איילת נחמיאס ורבין

רועי פולקמן

עיסאווי פריג'

יואב קיש

חברי הכנסת:

יגאל גואטה

דב חנין

מיכאל מלכיאלי

מוזמנים:

  -----------------------------------------------------------------------
  שלמה פילבר      –   מנכ"ל, משרד התקשורת
  --------------- --- ---------------------------------------------------
  רן שטרית        –   ראש מטה השר, משרד התקשורת

  טל כהן          –   מתמחה, משרד התקשורת

  שחר וינברג      –   עו"ד בלשכה המשפטית, משרד התקשורת

  איה בן פורת     –   משרד התקשורת

  שי באב"ד        –   מנכ"ל משרד האוצר

  שירה גרינברג    –   סגנית הממונה על התקציבים, משרד האוצר

  אסף וסרצוג      –   רכז תקשורת ותיירות באגף תקציבים, משרד האוצר

  אסתי פלדמן      –   עו''ד בלשכה המשפטית, משרד האוצר

  מאיר לוין       –   משרד המשפטים

  איה דביר        –   משרד המשפטים

  אסי מסינג       –   משרד המשפטים

  גיל עומר        –   יו"ר המועצה, תאגיד השידור הישראלי

  אלדד קובלנץ     –   מנכ"ל זמני, תאגיד השידור הישראלי

  אביגדור דנן     –   יועץ משפטי, תאגיד השידור הישראלי

  קרן הראל-הררי   –   סמנכ"לית משאבי אנוש ורגולציה, תאגיד השידור הישראלי

  אילה מזרחי      –   ראש מטה מנכ"ל, תאגיד השידור הישראלי

  בילי סגל גזליוס –   מנהלת ארכיון הסרטים, רשות השידור

  תמנה עורב       –   יו"ר ועד העובדים בדירוג מח"ר, רשות השידור

  משה שגב         –   יו"ר ועד הגג, רשות השידור

  מירי אדרי       –   יו"ר ועד משולב, רשות השידור

  רונן ששון       –   יו"ר ועד הנדסה רדיו, רשות השידור

  אליעזר וחנונו   –   נציג ועד הפעולה , רשות השידור

  מיה אלתרמן      –   ראש אגף הפנסיה, ההסתדרות הכללית החדשה

  יאיר טרצ'יצקי   –   יו"ר ארגון העיתונאים, ארגון העיתונאים
  -----------------------------------------------------------------------

ייעוץ משפטי:

אתי בנדלר

אביטל סומפולינסקי

מנהל/ת הוועדה:

לאה ורון

רישום פרלמנטרי:

רויטל יפרח

רמי בן שמעון

הצעת חוק השידור הציבורי הישראלי (תיקון מס' 8) (תאגיד החדשות),
התשע"ז-2017, מ/1132

היו"ר דוד ביטן:

אני רוצה לפתוח את הישיבה. ראשית, אנחנו נמשיך לקרוא. אין הרבה אמנם אבל
צריכים לסיים את זה. יש לנו גם כמה סעיפים וכמה דברים שביקשנו להשלים כולל
השלמה של הממשלה, נכון? יש גם סעיף של הממשלה שהם הביאו? כולל אם יש
שינויים.

אתי בנדלר:

אני שלחתי מסמך רק של השינויים.

היו"ר דוד ביטן:

טוב. זה ייקח לנו קצת זמן. כמה שנקצר בהתייחסויות, זאת אומרת לא שלא תתנו
התייחסויות אלא שההתייחסויות יהיו מהירות ובלי להחזיר אותנו – היה לנו אחד
כזה בעיריית ראשון. לפני שהיה מקבל זכות דיבור היה שעה מדבר אתנו על
ההיסטוריה, וכשהיה מתחיל כבר היינו עייפים ואז הייתי מפסיק אותו בהיסטוריה
והוא לא היה מדבר על הנושא.

קריאה:

ביטן, קוראי להם אנשי בראשית.

היו"ר דוד ביטן:

בראשית זה נכון. כמו מיקי. חבר'ה, עם כל הכבוד לח"כים שרוצים לקרוא
הסתייגויות, אני קודם כל רוצה לסיים את ההקראה של החוק למעט איילת שהסכמתי
בגלל - -

מכלוף מיקי זוהר (הליכוד):

גם לי אתה מסכים. אני מבקש גם לי.

יואב קיש (הליכוד):

תן גם למיקי, נו. הסתייגות אחת.

היו"ר דוד ביטן:

מיקי, לא אישרתי לו את ההסתייגות. אני יושב ראש הקואליציה.

יואב קיש (הליכוד):

אבל יש אופוזיציה ויש קואליציה.

מכלוף מיקי זוהר (הליכוד):

תן לי בבקשה לקרוא.

היו"ר דוד ביטן:

לא, לא אישרתי לך את ההסתייגות עדין. חכה בסבלנות.

עיסאווי פריג' (מרצ):

דוד, בישיבה הקודמת ביקשנו את רשימת העובדים. איפה זה עומד?

היו"ר דוד ביטן:

איפה אסף? איפה אסף?

שירה גרינברג:

אני פה.

היו"ר דוד ביטן:

איפה הרדיו הזה? איך קוראים לרדיו הזה? רדיו "מורשת"? אל תפנו לח"כים. ברגע
שתפנו לח"כים לא יהיה לכם כלום, שיהיה ברור העניין. אני לא אוהב את זה.

יגאל גואטה (ש"ס):

למה? למה להם אסור לפנות לח"כים? אבל כולם פונים.

היו"ר דוד ביטן:

לא, שלא יפנו. אף אחד לא פונה. מספיק. אני לא אוהב את זה ועכשיו מתחילים
לעשות לי פה סלטים עם פלפל ומלח.

איילת תתחילי. כמה זמן את צריכה?

איילת נחמיאס ורבין (המחנה הציוני):

שתיים וחצי דקות.

היו"ר דוד ביטן:

בבקשה.

אתי בנדלר:

חברת הכנסת, את מציגה הסתייגויות אישיות או סיעתיות?

איילת נחמיאס ורבין (המחנה הציוני):

ההסתייגויות של הסיעה שלי הן הסתייגויות של כולנו. סיעתיות.

היו"ר דוד ביטן:

רק מנמקים. היא ביקשה כי יש לה משהו חשוב. נתתי לה לפני הזמן ונמשיך את
הישיבה. זה מה שאמרתי. מי שרוצה ללכת, שילך ונישאר אנחנו נמשיך לדון.
קדימה. כמה הסתייגויות הגשת?

איילת נחמיאס ורבין (המחנה הציוני):

אני רוצה להתחיל בציטוט בהשראת דוד ביטן, אפשר? הנה, תראה, כבר מצטטים אותך
אדוני: זה לא קרה, ואם קרה אז מה קרה? נכון?

היו"ר דוד ביטן:

סח'ה רגע, סח'ה רגע...

איילת נחמיאס ורבין (המחנה הציוני):

אז יש לי ציטוט אחר: התאגיד לא יקום, ואם יקום - יקום עקום.

היו"ר דוד ביטן:

ציטוט לא רע. תרשום את זה בבקשה לבג"ץ.

איילת נחמיאס ורבין (המחנה הציוני):

התאגיד לא יקום, ואם יקום, יקום עקום, בסדר? אז אני רוצה להגיד לכם: לא
עבדתי על זה קשה מדי, לא היה צריך להתאמץ. כשאני רוצה להתמקד - -

יעקב פרי (יש עתיד):

גשי כבר לעניין.

איילת נחמיאס ורבין (המחנה הציוני):

אני ניגשת.

היו"ר דוד ביטן:

לפרוטוקול, אני לא מסכים עם מה שאמרת. רק לפרוטוקול. למדתי את זה מדורי
קלגסבלד. לא אמרתי, אז אני אומר לך גם עכשיו שלא אמרתי את זה.

איילת נחמיאס ורבין (המחנה הציוני):

אני רוצה להתמקד באמירה אחת כללית: אם התאגיד היה מוקם באופן דומה, כמו
שתיאר אתמול שר התקשורת הזמני עד ה-21 במאי. אנחנו לא נעודד אותו כי הוא
אמר שאנחנו מזיקים לו כשאנחנו מחזקים אותו. התאגיד, אם היה קם באמת קונצרן
כללי ותאגיד חדשות כתאגיד נפרד, כמו ב-10 ו-2, יכול להיות שהיה בזה איזה
שהוא היגיון. כרגע האופן שבו אתם מנסים להפעיל, וזו ההסתייגות העיקרית שלי,
תאגיד שמוקם בחוק שהוא לא בפירוק ועל פניו אין אתו שום בעיה, אתם מנסים
להקים אותו באמצעות כונס הנכסים הרשמי שנכון, הוא ניהל את רשות השידור אבל
רשות השידור היתה רשות בפירוק. עכשיו אתם מנסים להביא לשם מנכ"ל זמני על
ידי זה שאתם תבחרו אותו לא במכרז, כשבאופן מובהק יהיה קשה לשלוט בשאלה האם
יש לו זיקה או אין לו זיקה - -

היו"ר דוד ביטן:

מה זאת אומרת זיקה?

איילת נחמיאס ורבין (המחנה הציוני):

זיקה פוליטית, אני אגיד לך למה - -

היו"ר דוד ביטן:

זיקה פוליטית זה דבר שאפשר לבדוק.

איילת נחמיאס ורבין (המחנה הציוני):

אבל אתה לא בודק אותו.

היו"ר דוד ביטן:

לא, הוא עובר ועדת מינויים, את טועה. תקראי את החוק אני מציע.

איילת נחמיאס ורבין (המחנה הציוני):

סליחה, אני קראתי את החוק.

היו"ר דוד ביטן:

אז יש קודם כל ועדת מינויים שהיא בודקת את הדברים, את הכשירות שלו. ועדה
לבדיקת מינויים. אז מה? היא לא תבדוק? היא תבדוק. תסמכי על הפקידים שם
שיבדקו טוב מאוד.

איילת נחמיאס ורבין (המחנה הציוני):

לא, אני אגיד לך משהו: אני סומכת על פקידי מדינת ישראל מאוד. אני אומרת לכם
שבאירוע הזה, המעורבות של הכנ"ר באמצעות זה שתשלחו דרכו איזה שהוא נציג
שינהל את חטיבת החדשות במקום אתה רוצה מנהל זמני? קח את המנכ"ל ותמנה אותו
מנהל זמני.

היו"ר דוד ביטן:

איזה מנכ"ל?

איילת נחמיאס ורבין (המחנה הציוני):

מנכ"ל התאגיד, תמנה אותו מנהל זמני. אפילו לא את מנהל חטיבת החדשות אם לא
נוח לך, בסדר? לך תמנה אותו כמנהל זמני. בכל מקום פה בחוק לא ברור באופן
מובהק - -

היו"ר דוד ביטן:

אבל זה תאגיד אחר. למה שניתן למנכ"ל מתאגיד אחר למנות?

איילת נחמיאס ורבין (המחנה הציוני):

זמני, מה זה משנה?

היו"ר דוד ביטן:

כיוון שמדובר בתאגיד אחר, אין שום עילה למנות את אותו מנכ"ל מהתאגיד השני.

איילת נחמיאס ורבין (המחנה הציוני):

גם אין עילה למנות אותו באופן הזמני שאתה מבקש למנות אותו. אדוני - -

היו"ר דוד ביטן:

למה? אני חושב שזה בסדר גמור.

קריאה:

- - -

איילת נחמיאס ורבין (המחנה הציוני):

אני מבקשת לא להפריע לי בזמן שאני מדברת. תודה רבה.

היו"ר דוד ביטן:

עכשיו רבותי, כשמדובר בנימוקי הסתייגויות וזאת הסתייגות שהיא הגישה, רק היא
מדברת. לי יש אפשרות להפריע לה טיפה או הרבה, לא משנה.

איילת נחמיאס ורבין (המחנה הציוני):

כולנו יודעים שהרבה. עכשיו, אני רוצה להבין מה זה אומר – ההסתייגות השנייה
שאני רוצה להתייחס אליה זה נושא לוח המשדרים, שלא ברור לגמרי איך הוא עובר
מהתאגיד ל"תאגידוש". אני מתנצלת, אני כבר מסיימת.

מכלוף מיקי זוהר (הליכוד):

אני אחריה.

היו"ר דוד ביטן:

אני אתן לך דקה לדבר. אתה בינתיים רק מפריע לי.

איילת נחמיאס ורבין (המחנה הציוני):

המעבר של התכניות החדשות - -

היו"ר דוד ביטן:

או שתגיד את ההסתייגויות בוועדה אחרת ונראה את זה בטלוויזיה. גם זאת
אופציה.

איילת נחמיאס ורבין (המחנה הציוני):

עוד מעט פרי יכעס עלי שאני לא מסיימת.

היו"ר דוד ביטן:

פרי זה בסדר, יש לי סיכום אתו. אין בעיה.

איילת נחמיאס ורבין (המחנה הציוני):

אני רוצה להגיד לכם משהו: העובדה שיש חוסר בהירות – המעבר של התכניות
מהתאגיד ל"תאגידוש", אני אומרת לכם שגם פה יש חוסר בהירות, זה לא ברור.
העובדים עוברים, את לוח התכניות לא ברור לגמרי על פי החוק הזה איך זה עובר,
ובסופו של דבר אני רוצה להתחבר למשהו שאמר הבוקר מנכ"ל משרד התקשורת. אני
בהחלט לא ראיתי את זה בחיוב, אני רוצה להגיד לך המנכ"ל פילבר, את זה שניסית
להבהיל אותנו, כמי שבכל זאת רוצים לראות איך משלבים בין יותר עובדי רשות
השידור לתוך התאגיד, לא באמת מזה שאתה מנסה להבהיל אותנו בזה שכרגע מנהלי
התאגיד ממלאים את התקנים - -

שלמה פילבר:

ציינתי עובדה.

איילת נחמיאס ורבין (המחנה הציוני):

רגע, סליחה. מי שהקשיב לי לאורך השנתיים האלה יודע שאני לא לגמרי מרוצה מכל
מה שעשו בתאגיד בנושא קליטת העובדים מרשות השידור בלשון המעטה, ועדין הם
כרגע צריכים למלא את חובתם החוקית. חובה חוקית שהבית הזה הטיל עליהם ולכן,
בסופו של דבר מה שאני מנסה לומר: אני חושבת שיש כאן הרבה מאוד פגמים. אנחנו
נמשיך להצביע להם גם במליאה וכמובן שנצביע מחר על ההסתייגויות. תודה רבה
לכם על הקשב.

היו"ר דוד ביטן:

כל הכבוד שעשית את זה מהר. אתה רוצה להגיד לה מספר מילים על הנושא של לוח
השידורים?

שלמה פילבר:

אנחנו לא מתערבים בלוח שידורים בחקיקה. זה מה שאמרנו שאנחנו עושים. יש עורך
ראשי, זה התפקיד שלו.

אתי בנדלר:

איילת, שלוש הסתייגויות הצגת עכשיו, נכון?

איילת נחמיאס ורבין (המחנה הציוני):

כן.

היו"ר דוד ביטן:

אתה רוצה להגיד לה משהו?

שלמה פילבר:

אני אמרתי. אנחנו בכוונה לא קבענו שום דבר לגבי לוח שידורים. לוח השידורים
הוא באחריות העורך הראשי בכל אחד מהתאגידים - -

היו"ר דוד ביטן:

הוא עונה לך. את לא רוצה לשמוע?

איילת נחמיאס ורבין (המחנה הציוני):

אני הקשבתי, אני שמעתי אותו. הוא אמר לי את זה בשקט ולכן אני יודעת. אני גם
יכולה לחזור על המילים שלו במדויק. קיבלתי תשובה, אני לא מסכימה אתה.

היו"ר דוד ביטן:

לגבי המנהל, אני נתתי לך את התשובה. בבקשה, אדון מיקי זוהר.

מכלוף מיקי זוהר (הליכוד):

אדוני תודה רבה. קשה לך היום.

היו"ר דוד ביטן:

קצת קשה לי. אתה פשוט מפריע לאנשים אז אני מעדיף שתפריע מהבית אבל אל תדאג,
אתה יכול להגיד מה שאתה רוצה, בין כה וכה זה לא יעבור אז מה זה משנה?

יעקב פרי (יש עתיד):

מיקי תאמין לי, אתה לא רוצה לשמוע אותי. דבר.

היו"ר דוד ביטן:

לא להרגיז את פרי, ראש השב"כ האולטימטיבי.

יוסי יונה (המחנה הציוני):

דוד, מיקי אמר לך: אל תתעסק אתי.

היו"ר דוד ביטן:

תאמין לי, הוא הגיע לטלוויזיה ב"פגוש את העיתונות" ואמר שאני מדבר שטויות.
הוא אמר שאני מדבר שטויות לגבי ראשי השב"כ, שעם הזמן נהיו שמאלנים - -

יעקב פרי (יש עתיד):

אני אף פעם לא אמרתי את זה.

היו"ר דוד ביטן:

- - ואני בשנייה אחת חיכיתי לו בפינה. ידעתי שיקראו לו, לפרי, הוא היה ראש
השב"כ. איך שהוא גמר, הוצאתי את הסדרה ששם בקטע מסוים הוא אמר שהוא נהיה
יותר שמאלני. אתה מבין? לא צלצל להגיד לי: תשמע, אתה גדול, עשית לי את זה
כמו גדול.

יעקב פרי (יש עתיד):

- - - אל תתעסקו אתי כי זה לא ייגמר טוב.

היו"ר דוד ביטן:

מסוכן, מסוכן. הוא רק צריך להפעיל נגדי את דיכטר. הרי דיכטר היה תחת
פיקודו.

יגאל גואטה (ש"ס):

וואלה, אני כבר מת לראות איך יראו אותך בערוץ 1 החדש של התאגיד. מה יעשו
מזה? רק מהוועדות האלה יש להם תכניות לחמש שנים.

היו"ר דוד ביטן:

עזוב, העובדים מה יעשו לי. עזוב את המנהלים.

מכלוף מיקי זוהר (הליכוד):

אדוני, רשת "מורשת" היתה עד לאחרונה ועדין מתפקדת בצורה מאוד מאוד טובה,
מחזיקה כמות מסוימת של עובדים. התחושה שאני קיבלתי, מהרשמים שלי, זה
שהתאגיד החדש לא כל כך מחזיק מהתכנית הזאת או מהערוץ הזה, ויתכן שבהתאם
להצעה שהוצעה להם של שישה תקנים בלבד, ייתכן שזו המגמה לסגור את הרשת הזאת.

עיסאווי פריג' (מרצ):

אבל מיקי, - - -

היו"ר דוד ביטן:

תכף ניתן לקובלנץ לההשיב.

עיסאווי פריג' (מרצ):

- - - היא התייחסה לזה. מה אתם חוזרים לזה.

היו"ר דוד ביטן:

לא, הוא הגיש הסתייגות.

מכלוף מיקי זוהר (הליכוד):

מה, בגלל שאני מהליכוד - -

עיסאווי פריג' (מרצ):

שולי התייחסה לזה וביקשה תקנים ועשתה.

מכלוף מיקי זוהר (הליכוד):

אבל אני רוצה להגיש הסתייגות. זו זכותי הפרלמנטרית הבסיסית.

היו"ר דוד ביטן:

רגע, מה הבעיה? שיגיש, מה הבעיה?

מכלוף מיקי זוהר (הליכוד):

ההסתייגות שלי היא: אחרי סעיף 63ג'1 - -

היו"ר דוד ביטן:

לא, אל תקריא את ההסתייגות רק תנמק אותה.

מכלוף מיקי זוהר (הליכוד):

רשת "מורשת" של קול ישראל תשולב במסגרת תאגיד החדשות. השינויים בסעיפי החוק
המוחלים על רשתות קול ישראל ששולבו בתאגיד החדשות במסגרת התיקון לחוק יחולו
גם על רשת "מורשת" בהתאמה. הסיבה היא - -

היו"ר דוד ביטן:

מתי אתה עושה את הישיבה?

יואב קיש (הליכוד):

עוד שתי דקות.

היו"ר דוד ביטן:

אני בא.

מכלוף מיקי זוהר (הליכוד):

אדוני, אפשר להקשיב? רשת "מורשת" מוכיחה שהיא עוסקת הרבה מאוד בנושא חדשות
ואקטואליה ולכן, אין שום סיבה שהיא תשתייך לתאגיד - -

היו"ר דוד ביטן:

הבנתי. סיימת? אתה יכול ללכת. לך, לך. אל תישאר.

מכלוף מיקי זוהר (הליכוד):

רגע, אתה רוצה שעוד פעם אני אקח אותך לקצה? לא יהיו הצבעות על ההסתייגויות
היום?

היו"ר דוד ביטן:

לא יהיו הצבעות על ההסתייגויות. אם עכשיו אני עושה הצבעה, אתה מפסיד
בהצבעה. אז בשביל מה אתה צריך הצבעה?

מכלוף מיקי זוהר (הליכוד):

אתה יודע שאני יודע לגייס קולות. נכון שהוכחתי לך?

היו"ר דוד ביטן:

עכשיו? בעשר בלילה תגייס? לא, אתה לא מסוגל. אתה אולי בדיבורים מסוגל. מילא
אני, איך אני איראה בתאגיד. איך מיקי ייראה? זו שאלה מאוד רצינית.

עיסאווי רצית לתת נימוק קטן כדי שזה יירשם? כמה הסתייגויות הגשת?

עיסאווי פריג' (מרצ):

אני הורדתי אותם לשש. אני גם מצטרף להסתייגויות של יש עתיד.

היו"ר דוד ביטן:

בואו נעשה ככה: מי שהולך להישאר אתנו שלא ינמק. מי שלא, שינמק ונשחרר אותו.

עיסאווי פריג' (מרצ):

אתי, מרצ משתתפת גם בהסתייגויות של יש עתיד והמחנה הציוני.

אתי בנדלר:

אני מבקשת להחתים את חברי מרצ חתימת מקור ולציין שהם מצטרפים - -

עיסאווי פריג' (מרצ):

יש לנו חתימות.

היו"ר דוד ביטן:

הם מסודרים.

אביטל סומפולינסקי:

סיעת יש עתיד לא הגישה הסתייגות.

עיסאווי פריג' (מרצ):

עכשיו היא מגישה.

יעקב פרי (יש עתיד):

היא רוצה חתימה של המחנה הציוני ושל מרצ שאתם משתתפים אתנו בכל
ההסתייגויות.

עיסאווי פריג' (מרצ):

יש, יש.

אתי בנדלר:

מה שאביטל אמרה זה שאין הסתייגויות של סיעת יש עתיד. יש הסתייגויות של חברי
כנסת מסיעת יש עתיד והם לא שותפים לכל ההסתייגויות. אז לכן, תחליט איזה
מההסתייגויות אתה מצטרף.

עיסאווי פריג' (מרצ):

אני מצטרף להסתייגויות של חבר הכנסת פרי.

אתי בנדלר:

של חבר הכנסת פרי מיש עתיד והמחנה הציוני של יוסי יונה.

(היו"ר שולי מועלם-רפאלי, 20:47)

היו"ר שולי מועלם-רפאלי:

חבר הכנסת פריג', בא תתחיל לנמק את ההסתייגויות שלך.

אתי בנדלר:

סליחה, אני רק מזכירה שהיושב ראש אמר שאנחנו קודם מסיימים את קריאת החוק,
עוד לא גמרנו את ההקראה. דבר שני, יש סעיפים חדשים או מתוקנים שגם אותם
צריכים להציג, ורק אחר כך מציגים את ההסתייגויות.

עיסאווי פריג' (מרצ):

אבל מציגים נושא חדש ואז כל - -

אתי בנדלר:

לא נושא חדש.

היו"ר שולי מועלם-רפאלי:

לא, תיקון של הסעיפים. אז גברתי היועצת המשפטית, חוזרים לקריאה או חבר
הכנסת פריג'?

אתי בנדלר:

חוזרים לקריאה.

היו"ר שולי מועלם-רפאלי:

אוקי. הוא יציג אחר כך. עיסאווי נשאר אתנו.

עיסאווי פריג' (מרצ):

רק ברשותך, אני חוזר על הדרישה שלי, ואני חוזר עליה פעם שלישית לפרוטוקול:
אני עדין מחכה לקבל את רשימת העובדים, המכסה המדויקת, איפה העובדים יסיימו
בכל שלב ושלב.

יעקב פרי (יש עתיד):

אני אעזור לך. חברי הכנסת דרשו לקבל נתונים לגבי מצבת כוח האדם - -

היו"ר שולי מועלם-רפאלי:

כן, אני יודעת. איפה אנשי משרד האוצר? אסף וסרצוג?

אתי בנדלר:

נמצאת כאן שירה, סגנית הממונה על התקציבים.

היו"ר שולי מועלם-רפאלי:

שלום לך גבירתנו. תציגי את עצמך לפרוטוקול. השאלה, גברתי היועצת המשפטית,
אם לחכות ליושב ראש הוועדה או ששירה עכשיו תדבר?

שירה, בואי תתני לנו את הנתונים שביקשו חברי הכנסת מכל סיעות הבית ביחס
לעובדים.

שלמה פילבר:

אין להם אותם.

שירה גרינברג:

אני סגנית הממונה על התקציבים באוצר. אני לא יודעת בדיוק על איזה נתוני
עובדים התבקשנו להגיב. אני מציעה, דרך אגב, שאנשי התאגיד יגיבו על העובדים
מכיוון שאנחנו מאשרים אך ורק ברמה הכוללת של העובדים - -

היו"ר שולי מועלם-רפאלי:

אז שירה, מצוין. בואי תגידי לנו מה אושר ברמה הכוללת ואז אנשי התאגיד יפרטו
לנו. מקובל עליכם?

עיסאווי פריג' (מרצ):

חברים, אנחנו העלינו את זה גם בסיבוב הקודם ועד עכשיו אין לנו נתונים
מדויקים. יש סחבת והתעלמות. למה? אני לא יודע.

שירה גרינברג:

אני בטוחה שמנכ"ל התאגיד והיושב ראש יכלו לתת תשובה מדויקת.

יעקב פרי (יש עתיד):

שירה, במשך יומיים חברי הכנסת, כפי שאמרה ממלאת מקום יושב הראש או כבוד
היושב ראש - ביקשנו לקבל נתונים לגבי מצבת כוח האדם, כמה מהרשות נקלטו
בתאגיד? כמה צפויים להיקלט כתוצאה מהחוק? כמה ישנם היום בתאגיד, וכמה יעברו
לתאגיד החדשות? זה מה שביקשנו. כמה יישארו כמובן בלי עבודה?

עיסאווי פריג' (מרצ):

שנדע רשימה, פשוט.

משה זמיר:

- - -

שירה גרינברג:

הנתונים שאתם מבקשים נמצאים בידי מנכ"ל התאגיד והוא יכול למסור. אני אתן
לכם את מה שנמצא בידינו וזה 750 עובדים פלוס 40 כתוצאה - -

היו"ר שולי מועלם-רפאלי:

תקנים התכוונת.

שירה גרינברג:

כן, תקנים. סך הכל זה היה 750 ולאחר דין ודברים 790 עובדים. אלה העובדים
ברמת הגג. לגבי הפרטים שביקשתם, הנתונים המדויקים ביותר נמצאים פה בידי
מנכ"ל התאגיד, והוא צריך למסור אותם לוועדה.

עיסאווי פריג' (מרצ):

זה לא מהרשות, זה בכלל.

היו"ר שולי מועלם-רפאלי:

אז למה במשך יומיים לא שמענו, וסליחה שזה בסוף יוצא עליך כי במשך יומיים
אנחנו מחכים לזה מאנשי משרד האוצר שאמרו לנו: נכנס את הנתונים ונביא לכם.
אז היינו שמחים להבין מיד בהתחלה מאנשי המשרד שזה לא אצלכם.

עיסאווי פריג' (מרצ):

אבל ה-790 זה כלל התקנים.

היו"ר שולי מועלם-רפאלי:

כלל התקנים שאושרו לתאגיד זה 790. עכשיו נשמח לשמוע ממנכ"ל התאגיד את
החלוקה הפנימית של התקנים האלה.

אלדד קובלנץ:

תציג את זה קרן הראל-הררי, סמנכ"לית מאבי אנוש.

קרן הראל-הררי:

עד כה גויסו 399 תקנים, שזה 437 עובדים - -

לאה ורון:

לא שומעים. עד כה גויסו כמה?

קרן הראל-הררי:

437 עובדים, שזה 399 תקנים מרשות השידור.

היו"ר שולי מועלם-רפאלי:

אני אחזור ותגידי לי אם מה שאני אומרת זה נכון: עד היום גויסו 437 עובדים
שהם 399 תקנים. אלה העובדים שגויסו מרשות השידור.

קרן הראל-הררי:

מדויק.

היו"ר שולי מועלם-רפאלי:

תודה גברתי. תמשיכי.

עיסאווי פריג' (מרצ):

גברתי, אמרת 399 תקנים. כמה מתוכם מלא וכמה חצאים?

קריאה:

היא אמרה.

היו"ר שולי מועלם-רפאלי:

היא לא אמרה את החלוקה.

עיסאווי פריג' (מרצ):

היא לא אמרה.

היו"ר שולי מועלם-רפאלי:

מה שאני אומרת זה ש-437 עובדים ב-399 תקנים, אין יותר מדי משחק בזה.

עיסאווי פריג' (מרצ):

כמה מתוכם חצאי משרה וכמה משרה מלאה?

היו"ר שולי מועלם-רפאלי:

את יודעת לתת לנו את הפירוט הזה ביחס לתקנים האלה? ל-399 תקנים האלה? אם
אין לך את זה אנחנו נשמח לקבל מחר.

קרן הראל-הררי:

אנחנו נבדוק.

היו"ר שולי מועלם-רפאלי:

מצוין. אז אני ממש מבקשת שמחר תהיה חלוקה פנימית לאחוזי המשרה. תודה.
תמשיכי.

יואב קיש (הליכוד):

אנחנו בהקראה?

קריאה:

בואו תכבדו את הנתונים.

היו"ר שולי מועלם-רפאלי:

האם גויסו עובדים שאינם מרשות השידור?

קרן הראל-הררי:

כן, בוודאי.

היו"ר שולי מועלם-רפאלי:

אז בבקשה תגידי לנו כמה עובדים גויסו שאינם מרשות השידור וכמה תקנים הם
ממלאים.

קרן הראל-הררי:

328 עובדים גויסו שלא מרשות השידור, שמהווים 301 תקנים.

(היו"ר דוד ביטן, 20:53)

היו"ר דוד ביטן:

לא אני לא מוכן לזה, זה לא מקובל עלי. אני אגיד לך למה: אתם תעשו בדיוק מה
שהוועדה ביקשה, לא מה שאתם רוצים.

עיסאווי פריג' (מרצ):

אנחנו לא מבינים מה שהם אומרים.

היו"ר שולי מועלם-רפאלי:

תקשיבו: אנחנו ביקשנו ,לא אני אפילו, זה היה איתן כבל שביקש ואתם הסכמתם
וזאת היתה הנחיית הוועדה, להביא נייר מסודר מה קורה עם עובדי רשות השידור,
מה קורה עם עובדי התאגיד. רצינו את הנייר הזה ואנחנו לא מוכנים לקבל את זה
בעל-פה. מחר עד 12:00 כשמתחילים את ההצבעות, עד 11:30, אני קובע את הישיבה
ל-11:30, אתם תביאו את הנייר כפי שביקשנו ולא תעשו לנו טובה שאתם נותנים
לנו את זה. זה הכל.

אלדד קובלנץ:

כבוד היושב ראש, להבנתנו - -

היו"ר דוד ביטן:

מי זה פה נציג האוצר? איפה אסף שהתחייב לזה? תפסיקו להחליף אנשים. אל
תחליפו אנשים, הבנתם אותי? מי שהתחייב, שיביא.

שירה גרינברג:

אסף אמר שהוא העביר את הנתונים המדויקים מהתאגיד.

היו"ר דוד ביטן:

אף אחד לא העביר כלום.

שירה גרינברג:

אנחנו קובעים אך ורק ברמת הגג.

עיסאווי פריג' (מרצ):

דוד, היושב ראש, אני מבקש להגדיר את הנתונים באופן - -

היו"ר דוד ביטן:

אמרתי, הסברתי.

קריאה:

זה לא ברור, תגדירו במדויק.

עיסאווי פריג' (מרצ):

נגדיר מדויק את הדברים.

היו"ר דוד ביטן:

אני לא יודע אם תספיקו לעשות את זה עכשיו. פרי יגדיר במדויק.

קריאה:

צודק. כמה רבעי משרה וכמה חצאי משרה יש שם.

יעקב פרי (יש עתיד):

אנחנו מבקשים לקבל נתונים: א. לגבי כלל מצבת כוח האדם. ב. כמה מרשות השידור
נקלטו בתאגיד? כמה צפויים להיקלט כתוצאה מהחוק? ב"ברייק" אנחנו מבקשים לדעת
כמה מהרשות וכמה מחוץ לרשות.

היו"ר דוד ביטן:

ומה קורה עם העובדים שנמצאים כרגע ברשות? כמה מיועדים לפרישה?

אלדד קובלנץ:

על כל השאלות שחבר הכנסת פרי הקיש כרגע ענינו.

היו"ר דוד ביטן:

אני לא יודע, תביאו לנו מכתב בכתב.

יעקב פרי (יש עתיד):

כמה יעברו לתאגיד החדשות, והיות - -

היו"ר דוד ביטן:

לא, אין פה הצבעה של אנשים. נגמר.

תמנה עורב:

- - - השכר החציוני מאוד חשוב.

היו"ר דוד ביטן:

בסדר גמור, עזבי. מה אנחנו פה פלורליזם קבוצתי? יש לנו מה שביקשנו, הח"כים
יכולים לבקש והוועדה יכולה לבקש מה שהיא צריכה. לא צריך כל דבר להתייעץ עם
כולם.

תמנה עורב:

זה לא פלורליזם אבל זה גם חשוב.

יעקב פרי (יש עתיד):

כבוד היושב ראש, אני מציע רק שאם יש בכל זאת אנשים בגילאים חריגים, נקרא
לזה 55 או - -

היו"ר דוד ביטן:

למה? אבל ביקשנו את זה במפורש. למה אי אפשר לקבל את זה? מה הבעיה?

עיסאווי פריג' (מרצ):

- - -

איילת נחמיאס ורבין (המחנה הציוני):

ביטן תקשיב רגע: מה שעיסאווי אומר, צריך להשלים את זה בחלקי המשרות כי
כשאומרים לך את כמות - -

היו"ר דוד ביטן:

הם יגידו כמה תקנים מול אנשים.

עיסאווי פריג' (מרצ):

כמה יישארו בסוף? צריך להגיד שיהיה ברור.

איילת נחמיאס ורבין (המחנה הציוני):

אבל גם תקנים, ביטן. זה לא אחוזי משרה. חלקי משרה זה משמעותי.

היו"ר דוד ביטן:

לא, לא צריך חלקי משרה. אני אסביר לך: התקבלו – אני אגיד לך, זה לא מעניין
אותי למה. אם יש 1,000 חבר'ה והתקבלו 2,000 זה בסדר מבחינתי. העיקר כמה
נשארו תקנים, זה הכל. מה שהגדיר פרי זה הכי טוב. אותו דבר צריך להגיד גם על
רשות השידור, אני לא יודע מי אחראי פה על רשות השידור, שיביאו את הנתונים
של רשות השידור.

איילת נחמיאס ורבין (המחנה הציוני):

לרשות השידור יש מנהל.

היו"ר דוד ביטן:

בסדר, אני לא יודע אם הוא נמצא פה. בסדר, אז יביאו את זה עד מחר.

איילת נחמיאס ורבין (המחנה הציוני):

ביטן, תקשיבו שנייה: ההתחייבות על פי החוק הקודם היא לקליטה של 450 עובדים
מרשות השידור, נכון? בתקנים מלאים. אתה צריך להביא מתוך ה-399 תקנים שמולאו
כי נקלטו 437 אנשים. אם הא-437 אנשים האלה נקלטו בתקנים של משרה מלאה,
לכאורה יש עוד כמה? 13 אנשים, נכון? אני אומרת שצריך להבין באיזה חלקי
משרות יקלטו? לא יעזור לכם.

היו"ר דוד ביטן:

אני אסביר לך למה זה לא מעניין - -

איילת נחמיאס ורבין (המחנה הציוני):

אותי זה מעניין. אני רוצה לדעת.

היו"ר דוד ביטן:

אני אסביר לך למה - -

קריאה:

תקן זה משרה.

איילת נחמיאס ורבין (המחנה הציוני):

תקן זה משרה מלאה?

היו"ר דוד ביטן:

כן אבל אני אגיד לך למה זה לא מעניין - -

איילת נחמיאס ורבין (המחנה הציוני):

אז למה לא להגיד?

היו"ר דוד ביטן:

תקשיבי רגע. איילת, ריבונו של עולם. קודם כל, מה שמעניין אותי זה גם מה
נשאר לי לבדוק ולטפל. פחות מעניין אותי מה קרה בעבר. אני עכשיו רוצה לדעת:
ברשות השידור סתם לדוגמה, נשארו 400 או 500 - -

עיסאווי פריג' (מרצ):

- - -

קריאה:

כבוד היו"ר, לנו אין את הנתונים האלה.

היו"ר דוד ביטן:

לא אמרתי שלך. אתה תמציא מה שאתה יכול. לכן נתנו לאוצר, שהוא קובע הכל פה
במדינה, נתנו להם. ואם לא נותנים להם משהו אז הם מתלוננים, ועוד פעם אנחנו
נותנים להם מה שהם מתלוננים. זה ברך המצב.

יואב קיש (הליכוד):

ביטן, אפשר לקרוא את ההסתייגויות שלי? תודה.

היו"ר דוד ביטן:

לא לקרוא, תנמק.

יואב קיש (הליכוד):

יש לי שני סוגים של הסתייגויות: הסתייגות אחת - -

שלמה פילבר:

את התקנים של חטיבת החדשות, של "רקע", כדי שאפשר לדעת - -

היו"ר דוד ביטן:

בסדר, תביאו נייר שאפשר ללמוד ממנו משהו. אתם רק מפטפטים אתנו. מה, באתם
לפטפט פה? רק הח"כים יכולים לפטפט. אתם תביאו את הדברים כמו שצריך. ח"כים
יש להם פריבילגיה.

יעקב פרי (יש עתיד):

הוא צודק כי בנושא של החדשות - -

היו"ר דוד ביטן:

בסדר, אמרתי שיביא. עכשיו אתה נזכר כשאני מבקש?

קריאות:

- - -

היו"ר דוד ביטן:

אז שיביאו גם מה קורה בחדשות.

יואב קיש (הליכוד):

אחרי סעיף 4 – הכוונה שזה נושא שעלה פה בוועדה, הנושא של התייעצות עם נשיא
בית המשפט העליון.

היו"ר דוד ביטן:

חבל על זה, כבר סגרנו את הפרשה הזאת.

יואב קיש (הליכוד):

רגע, אני עושה תיקון לחוק העיקרי. לא רק - -

היו"ר דוד ביטן:

זה אותו דבר, זה לא משנה.

יואב קיש (הליכוד):

למה זה לא משנה?

היו"ר דוד ביטן:

הנושא הזה, תרד מזה. דנו פה חצי שעה, זה גם ההצעה של היועץ המשפטי לממשלה
ואנחנו לא משנים את זה.

יואב קיש (הליכוד):

אבל לא דיברנו על התיקון בחוק העיקרי.

היו"ר דוד ביטן:

מה זה משנה באיזה חוק?

יואב קיש (הליכוד):

זה משנה כי אם אני מוריד את זה בחוק העיקרי אני יכול גם להוריד את זה בחוק
הזה.

שלמה פילבר:

אנחנו נתנגד, זה לא בסמכות שלנו.

היו"ר דוד ביטן:

לא, זה לא קשור. לא עושים תרגילים. לפי השיטה שלך אני אבטל חצי מהחוק
העיקרי ונעביר את זה לחוק הזה. עזוב, זה נושא שביקשו מאתנו, המשנה ליועץ
המשפטי ביקש שלא ניגע בזה. לא נגענו בזה.

יואב קיש (הליכוד):

אני מוריד את ההסתייגויות האלה. יש לי הסתייגות אחרת וזה לגבי נושא התקציב
של תאגיד החדשות. תאגיד החדשות בעצם מתוקצב בסכום קבוע. יש צפי שהתאגיד, מן
הסתם, לאורך הזמנים יקבל יותר כסף בין אם יתוקצב יותר מהממשלה ובין אם יש
את מה שנקרא סעיף 84א לפקודת התעבורה, ויכול להיות שיהיה לו יותר הכנסות
מפרסום, ובעצם תאגיד החדשות נשאר בתקציב שלו ומנותק מכל הסיפור הזה כאשר
תאגיד החדשות מייצר את ההכנסות האלה גם לתאגיד. כאן לדוגמה רוצים עכשיו
להעביר את השידור ברדיו של רדיו "קול ברמה". הוא מביא הכנסות של ארבעה
מיליון שקל בפרסום שנשארים לתאגיד, וכאילו העלויות שלו בכלל יותר נמוכות.
אני חושב שהנושא של השתתפות חלק מסוים מההכנסות העודפות מעבר לתקציב הקיים
בתאגיד, שזה 700 מיליון או 730 מיליון, תלוי איך אתה סופר את זה, אם עכשיו
זה גדל והופך להיות 800 מיליון, נא ש-40% מאותן הכנסות ילכו לתאגיד החדשות
וגם הוא ייהנה מהצמיחה - -

היו"ר דוד ביטן:

מה שאתה אומר זה שיעבירו לתאגיד החדש יותר ממה שקבענו בהצעת החוק?

יואב קיש (הליכוד):

אם יש יותר הכנסות לתאגיד לאורך הזמן - -

היו"ר דוד ביטן:

מה זה "אם"? אתה הגשת הסתייגות אז תגיד.

רועי פולקמן (כולנו):

- - - כי מיד אתה מוריד את - - -

היו"ר דוד ביטן:

אתה ביקשת בהסתייגות אז תגיד מה אתה רוצה שיעבירו.

יואב קיש (הליכוד):

אני אומר בנוסף - -

רועי פולקמן (כולנו):

- - -

יואב קיש (הליכוד):

לא, לא מוריד להם.

רועי פולקמן (כולנו):

עכשיו אתה לוקח להם חסויות - - -

היו"ר דוד ביטן:

אתה הגשת הסתייגות, נכון? אתה אומר להעביר. מה להעביר? איזה חלק יחסי
להעביר?

יואב קיש (הליכוד):

אתה יכול להגיד 30%, 40% - -

רועי פולקמן (כולנו):

מאיפה יבוא הכסף? אתה מוריד להם כסף.

היו"ר דוד ביטן:

מהכנסות עודפות הוא אומר.

יואב קיש (הליכוד):

מהכנסות עודפות. אם יהיה להם בפרסום יותר כסף - -

קריאה:

ומה אם יהיה פחות?

יואב קיש (הליכוד):

- - אם משרד התחבורה ייתן יותר כסף, אם יהיה שינוי של הממשלה בתוספת
תקצוב - -

יעקב פרי (יש עתיד):

אם יהיה מבצע צבאי ולא יהיו הכנסות, מה יקרה אז?

יואב קיש (הליכוד):

דרך אגב, אני מוכן לקבל גם הורדה. אם תהיה איזו שהיא פגיעה בהכנסות אז למה
שבאמת תאגיד החדשות יישאר - -

היו"ר דוד ביטן:

האוצר, למה באמת אי אפשר שאם יש להם הכנסות חריגות - -

יואב קיש (הליכוד):

עודפות.

היו"ר דוד ביטן:

אני אומר דווקא חריגות. למה אי אפשר חלק מזה להעביר לתאגיד החדשות?

שירה גרינברג:

בואו רגע נחדד: אין דבר כזה, אין הכנסות עודפות אלא יש הכנסות שמועברות על
פי חוק ממשרד התחבורה, והדבר הזה קבוע בחוק. ומעבר לכך, יש את נושא החסויות
והפרסום. נושא המימון של החסויות הפרסום, הוא אמור לממן נושא – יו"ר
הוועדה, אני לא יודעת אם עקבת אחרי מה שאמרתי - -

יעקב פרי (יש עתיד):

שנייה שירה.

היו"ר דוד ביטן:

אמרנו שאם יש פעילות יתירה, שידור גדול יותר - -

קריאה:

פרסום, הכנסות עודפות...

היו"ר דוד ביטן:

לא פרסום. נגיד מלחמה. הם - - - יותר מדי, הם צריכים לקבל פיצוי מסוים. אני
לא מתנגד אבל הוועדה ביקשה את זה.

אתי בנדלר:

סליחה, דווקא אני העליתי את זה. זה נושא שאני העליתי ואתה - - - ודנו בזה
ולא...

היו"ר דוד ביטן:

שירה תקשיבי, יש מספר בעיות שהתחלנו לדון בהן ומשום מה חשבתי... יש אמנם
תקציב קבוע לתאגיד החדשות שהוא יחסית גבוה כי ערוץ 10 למשל זה 90 מיליון -
-

שירה גרינברג:

נכון, פחות מ- - -

היו"ר דוד ביטן:

ובגלל שהוא גבוה אז לא צריכה להיות בעיה גם אם תהיה חריגה מסוימת. השאלה
הנשאלת – קבעו בחוק מספר שעות וכל מיני דברים כאלה. מה קורה כשיש חריגה
מהשעות האלה באופן מובהק, לא חצי שעה לפה או רבע שעה לשם. למשל לדוגמה כשיש
מבצע צבאי או שיש - -

אלדד קובלנץ:

התקציב לוקח גם את זה בחשבון. התקציב לוקח בחשבון גם אירועים חריגים.

היו"ר דוד ביטן:

מה הוא לוקח?

אלדד קובלנץ:

אירועים חריגים כמו פיגועים, בחירות, שמחות.

היו"ר דוד ביטן:

איך הוא לוקח?

שירה גרינברג:

- - -

היו"ר דוד ביטן:

אני לא יודע, על זה יש ויכוח.

שלמה פילבר:

אתה מוסיף על השעות הרגילות.

יעקב פרי (יש עתיד):

דוד, יש עוד הימור: ברגע שאתה תבטיח לו תקציבים נוספים, לא יהיה לו מספיק
אינסנטיב לגייס מפרסמים בחסויות של עצמו.

היו"ר דוד ביטן:

לא, אין לו.

יואב קיש (הליכוד):

הוא לא מקבל, זה הכל הולך לתאגיד. אין לו של עצמו, זאת הבעיה. הוא יכול
להיות הכי טוב בעולם, כל הכסף של הפרסום - - - הכל הולך לתאגיד.

יעקב פרי (יש עתיד):

הבנתי.

יואב קיש (הליכוד):

יש לו חלק מסוים בגידול.

היו"ר דוד ביטן:

רגע, אז איך אתה מתגבר על העניין שהתקציב הוא מראש גבוה יחסית לפעילות?

יואב קיש (הליכוד):

כי אני אגיד לך, יש פה שתי הסתכלויות: האחת, להגיד: זה מה שעולה לעשות
חדשות, נתתי לו, תודה רבה, אל תבואו בטענות. זה כאילו התפיסה כרגע. אני בא
בתפיסה אחרת ואני אומר: חברים, יש תקציב לתאגיד שמורכב מהכסף שמגיע ממשרד
התחבורה ומפרסום. כרגע מדברים על 730 מיליון שקל צפי כי זה 650 פלוס 80
מהכנסות נוספות. עכשיו, נגיד התאגיד ותאגיד החדשות יעשו עבודה מצוינת ולא
יהיה 80 אלא יהיה 160. למה שה-160 ילך - -

היו"ר דוד ביטן:

זה לא הולך ככה. הם לא יכולים לעשות פרסום כמו ערוץ 2. זה לא אותו מצב.

יואב קיש (הליכוד):

לא, עדין הם יכולים - -

היו"ר דוד ביטן:

ברדיו כן ובטלוויזיה לא.

יואב קיש (הליכוד):

ביטן, אתה לא פוסל את מה שאני אומר. אם לא יהיה יותר, כמו שאתה אומר שאין
יותר, אז זה לא רלוונטי.

היו"ר דוד ביטן:

צריכים אבל למצוא איזה...

יואב קיש (הליכוד):

אז אני אומר: תגדיר הכנסות עודפות מעל 730 מיליון שיחלקו גם לתאגיד. למה
שתאגיד החדשות לא יקבל?

עיסאווי פריג' (מרצ):

אני רוצה להתייחס לזה.

שירה גרינברג:

יו"ר הוועדה, אני אשמח רגע להתייחס כי לא נתתם לי להתייחס באופן מלא וזו
שאלה שלגמרי נוגעת בנושא הפריצה התקציבית, ולגמרי נוגעת בנושא השוואה - -

יואב קיש (הליכוד):

זה לא שום דבר לפריצה תקציבית. אין פה שקל נוסף מהאוצר.

שירה גרינברג:

תנו לי בבקשה להסביר את הדברים: כשהתקציב נקבע, כפי שאמרנו קודם, הוא נקבע
במסגרת סכום שעובר ממשרד התחבורה במסגרת ההעברות, ועוד צפי לגבי הנושא של -
-

יואב קיש (הליכוד):

מה זה 84א לפקודת התעבורה את תוספת? את יכולה להסביר את התוספת? תסבירי את
התוספת בבקשה.

שירה גרינברג:

חבר הכנסת קיש, אני אסביר את דבריי ואני אסביר גם כל מה שאני אתבקש.

לגבי התוספת של החסויות: כשאנחנו חישבנו בזמנו, והחוק הקודם גם כן ציין
בדיוק מהו היקף התקציב שנועד לחדשות, הוא כלל בתוכו את כל אותם דברים שאתם
כרגע מעלים. גם בערוץ 10 ו-2 הדבר עובד בדיוק באותו אופן. אין הכנסות
שמגיעות לחברת החדשות ותקציב חברת החדשות הוא גבוה יותר ממה שמתוקצב ל-10
ו-2. כלומר, מראש הלכנו - -

יואב קיש (הליכוד):

את לא עונה על השאלה, את זה הבנו. אבל אם יש הכנסות עודפות למה אתם לא - -

שירה גרינברג:

אין דבר כזה הכנסות עודפות. התאגיד עצמו מנהל סיכונים. המונח של הכנסות
עודפות הוא לא מונח שמקובל עלינו.

יואב קיש (הליכוד):

אם אין הכנסות עודפות אז לא צריכה להיות בעיה - -

שירה גרינברג:

יש סיכום שהתאגיד לוקח - - -

יואב קיש (הליכוד):

לא, עם כל הכבוד. את יודעת מה? אני אגיד לך יותר מזה. אם אין הכנסות אז לא
צריכה להיות בעיה.

שירה גרינברג:

- - אם יש פחות מזה, התאגיד יהיה לו פחות מזה. ואם יש לו יותר מזה, אז יהיה
יותר מזה. יש פה סיכון שהתאגיד לוקח על עצמו. כך זה מתנהל גם ב-10 ו-2 - -

יואב קיש (הליכוד):

הרגע אמרת שאין הכנסות עודפות.

שירה גרינברג:

אמרתי שהמונח של הכנסות עודפות הוא לא מונח שאנחנו משתמשים פה מכיוון
שמדובר בסיכון, ניהול סיכונים. יש הערכה, תחזית של תוחלת. יכול להיות שזה
יהיה נמוך יותר, יכול להיות שזה יהיה גבוה יותר.

קריאה:

שוק הפרסום קטן גם.

עיסאווי פריג' (מרצ):

יש לי הצעה.

היו"ר דוד ביטן:

כולם רוצים לדבר, תנו לה להגיד מילה.

שירה הבנו. תני לח"כים לדבר, בסדר? בלי זה, לא נצא מזה, נכון?

עיסאווי פריג' (מרצ):

לאוצר – אני מבין שהאגרה של התחבורה 140 שקל, נכון?

היו"ר דוד ביטן:

היא עולה כל שנה בתשעה שקלים. אל תדאג, בסוף זה יגיע ל-1,000.

עיסאווי פריג' (מרצ):

140 שקל. היום ב"הארץ" פרסמו שישנם 3.3 מיליון כלי רכב כפול 140, אז יש
הכנסות 420 מיליון שקל מאגרת רכב - -

היו"ר דוד ביטן:

כן, אבל אני אסביר לך משהו: אתה בעוד שנה לא תסיים את זה. אולי אתה לא
מבין: בחוק עצמו, לא הכניסו לפי רכבים אלא הכניסו סכומים. תן לי להגיד לך.
זאת אומרת, אם יהיו הרבה רכבים והכסף יהיה גבוה, מי שירוויח מזה, זה רק
האוצר. זה הכל.

שירה גרינברג:

הכנסות המדינה והציבור.

היו"ר דוד ביטן:

האוצר. אתם לא הציבור, אתם לא נותנים כלום לציבור. איזה ציבור, איזה בטיח?
אתם נותנים 100 שקל לוקחים 200, נותנים 400 לוקחים 600. בסוף אני לא יודע
איך נשאר לכם כסף, תאמיני לי.

עיסאווי פריג' (מרצ):

אני רוצה להעלות את הסוגיה, מה החשש שלי: כשאני קורא את סעיף 82יד, התקציב
השנתי של תאגיד החדשות יהיה בסכום של 135 מיליון שקלים חדשים, שיועבר לו
ממשרד התחבורה והבטיחות בדרכים לפי הוראות סעיף קטן (ב). אז ה-135 מיליון
עוברים ממשרד התחבורה, ממה שנכנס ממשרד התחבורה והיתרה הולכת לתאגיד הישן.

שירה גרינברג:

כן, בהוראות המעבר.

עיסאווי פריג' (מרצ):

לאן אני מכוון? היתרה הולכת לתאגיד. האם זה נכון שהכסף של תאגיד החדשות
יועבר ממשרד התחבורה? למה לא עובר מאוצר המדינה? התהליך שאתם מציגים כאן
יביא למצב שהאוצר מחר יגיד: אני לא רוצה להשתתף בכסף. יש 400 מיליון שקל
הכנסות מדמי רדיו - -

שירה גרינברג:

האוצר לא אמור להשתתף פה בכסף - -

היו"ר דוד ביטן:

אמרת שיש לך הצעה, בסוף אתה רוצה שאנחנו נסביר לך את ההצעה. זה מה שנראה
לי.

שלמה פילבר:

יש חוק. בחוק אתה יכול לשנות את זה.

אתי בנדלר:

זה כדי שהאוצר לא יוכל לשים את ידיו על הכספים האלה, זה העברה ישירה - -

עיסאווי פריג' (מרצ):

הכסף צריך לעבור לתאגיד.

היו"ר דוד ביטן:

טוב, עיסאווי עזוב. זה נימוקי הסתייגויות. אתה טועה הפעם. אתה לא מבין את
החלוקה.

יואב קיש (הליכוד):

אני מסכם במילה אחת את העניין: אומר האוצר שאין דבר כזה הכנסות - -

היו"ר דוד ביטן:

אנחנו מנסים לגבש משהו לפי מה שאתה אומר אז לאט לאט. מבחינתי נימקת, עכשיו
אנחנו צריכים למצוא פתרון.

יואב קיש (הליכוד):

- - אני אומר שאם אין הכנסות עודפות אז אין בעיה.

היו"ר דוד ביטן:

רגע, יש לי איזה הצעה.

רוברט אילטוב (ישראל ביתנו):

כבוד היושב ראש, אתמול היה דיון סוער גם בנושא "רקע" והועלו פה נתונים
ש"רקע" תמשיך לשדר ותגדיל את שעות השידור ל-24 שעות - -

היו"ר דוד ביטן:

זה קשור למה שהוא אמר? אני אתן לך אחר כך כי אני רוצה לסיים אתו. אנחנו
מדברים עכשיו על ההסתייגות שלו.

אתי בנדלר:

אמרת שקודם נסיים את ההקראות...

היו"ר דוד ביטן:

כן, נסיים רק הם רצו ללכת הביתה. עדיף לי שהם ילכו הביתה, יהיה לי יותר קל.

טוב רבותי, תשמעו: יש פה מספר בעיות ואני רוצה שתראו איך אתם פותרים אותן.
מצד אחד, אתם מקבלים סכום להפעלה, וזה תופס ל-20 שנה הבאות.

יעקב פרי (יש עתיד):

לתאגיד.

היו"ר דוד ביטן:

לתאגיד החדשות, זה תופס ל-20 שנה הבאות. מעלים הצמדה - ברור שהשכר עולה
הרבה יותר מההצמדה. ברור שלפעמים הציוד עולה הרבה יותר מההצמדה. ברור
שלפעמים גם כל ענף התקשורת יעלה יותר – לא יודע מה. זה צריך להיות מוצמד
באופן אחר, זה לא יכול להיות שיוצמד רק למדד. אני מאוד מצטער. אם השכר עלה
ב-9% והמדד ב-0%, הרי אומרים לי את זה כל הזמן בשכר הח"כים, איך אתה עושה
את זה ואת זה - -

יואב קיש (הליכוד):

שישמור על אותו חלק יחסי מתקציב התאגיד.

היו"ר דוד ביטן:

- - זה דבר ראשון, וזה חייב להיות פתרון. הצמדה לא מספיקה פה. סליחה רגע,
אני עוזר לך עם ההסתייגות שלך. הצמדה לא מספיקה פה. השכר עולה הרבה יותר
מהמדד, מה יש פה לדבר?

שירה גרינברג:

היו"ר, אני רק רוצה להסב את תשומת לבך שגם בחקיקה הקודמת דובר על תקציב.
הרי ה-160, החלק שהועבר - -

היו"ר דוד ביטן:

אני לא יודע, כרגע אני מדבר על החוק הזה.

שירה גרינברג:

- - גם בחקיקה הקודמת זה המצב. כלומר, אין כאן שינוי לגבי הנושא.

היו"ר דוד ביטן:

אני מדבר על החוק הזה. גם בארנונה – תקשיבו, אבל יש פה טעות בחוק. אתם
יכולים לדבר מה שאתם רוצים. אני לא מבין, אתם רוצים שנעשה רק מה שאתם
רוצים? בסדר, הבנתי, אז תיבחרו במקומנו והכל יהיה בסדר. אנחנו נלך הביתה,
נעשה פתק שאגף התקציבים לדורותיו – מספיק כבר עם זה. אני אסביר. את רוצה
להקשיב לי שירה?

שירה גרינברג:

כן.

היו"ר דוד ביטן:

המצב הוא כזה – בעיה שנייה שמעלה קיש היא הבעיה של עודף פעילות שגורמת
להפסד כספי. הם אומרים שלזה יש פתרון כי הסכום שנתנו לקח בחשבון גם את
הדברים האלה. מה שאני רוצה זה לשנות את שיטת ההצמדה. זה לא יישאר הצמדה
למדד. אתי, למשל בארנונה תמיד זה היה צמוד מדד. יצא שהעיריות היו משלמות
תוספת שכר הרבה יותר גדולה מגביית הארנונה, ואז הן תמיד נכנסו לגירעונות.
אז לקחו איזו שיטה, שזה 50% הצמדה למדד ו-50% הצמדה למדד הוצאות השכר. אתם
צריכים לתת פה הצמדה ראויה. ברגע שתהיה הצמדה ראויה אז גם קיש - -

יואב קיש (הליכוד):

רק שאלה להבין: אתם כל הזמן משווים את זה לחדשות 2 ול-10. הם לא מפעילים
רדיו. מה עלויות הרדיו מתוך הסיפור הזה? אם אנחנו מנכים את הרדיו, כמה
נשאר?

שירה גרינברג:

כשאנחנו עושים את התחשיב, אנחנו עושים את זה כך: אנחנו מנכים את הרדיו,
וכשאנחנו מדברים על ההשוואה אנחנו לא כוללים את הרדיו.

יואב קיש (הליכוד):

כמה עולה הרדיו? כמה עשרות מיליונים מתוך 135? כמה עולה הרדיו? ביטן, אתה
מבין? הנימוק שלהם שכאילו משווים את זה ל-2 ו-10, ל-2 ו-10 אין רדיו אז אני
שואל אותם כמה עולה רדיו? כמה עשרות מיליונים. נו, באמת. זה רציני?

שירה גרינברג:

אני אמרתי לך שאני עוד רגע אחזיר לך תשובה מדויקת.

יואב קיש (הליכוד):

תודה. הגיע הזמן שתתנו מספרים מדויקים.

שירה גרינברג:

אנחנו עם כל הכבוד נותנים מספרים מדויקים - - -

היו"ר דוד ביטן:

רבותי, סיימנו את העניין. קיש יסיר את ההסתייגות שלו - -

יואב קיש (הליכוד):

בכפוף לתיקונים.

היו"ר דוד ביטן:

רגע, את איתי אתי? קיש יסיר את ההסתייגויות. ההצמדה בחוק תהיה 50% למדד
המחירים לצרכן ו-50% למדד השכר הממוצע במשק. בדיוק כמו בארנונה.

שירה גרינברג:

אנחנו נבדוק - -

היו"ר דוד ביטן:

אין לבדוק, זאת תהיה ההצמדה.

יואב קיש (הליכוד):

ביטן, שיתנו תשובה כמה עולה הרדיו.

היו"ר דוד ביטן:

לא משנה, לא אכפת לי. אם נהיה במצב שהם לא יתפקדו נעשה תיקון. איך אמרתם?
תיקון מס' 9, לא תהיה ברירה. הם בעצמם יביאו לנו את התיקון. רק על ההצמדה
לתקציב.

אתי בנדלר:

על התקציב של תאגיד החדשות.

אביטל סומפולינסקי:

לתאגיד הציבורי אין את ההצמדה הזאת?

היו"ר דוד ביטן:

אני מתקן את החוק הזה. שיביאו תיקון שלכם. אם להם מגיע, יקבלו אבל אני לא
מתקן את החוק הזה.

שירה גרינברג:

יו"ר הוועדה, אנחנו רק נחזור אליך עם שם המדד כי אנחנו רוצים להיות עקביים.

היו"ר דוד ביטן:

אין לי בעיה, בסדר. תתקנו את זה עד מחר. צריך משהו הגיוני. יש שכר, יש
מציאות. זה פותר לנו חלק גדול מהבעיה, נכון?

קריאה:

ההצמדה היא לשני התאגידים?

היו"ר דוד ביטן:

אני מדבר על החוק הזה. לא אכפת לי שזה יהיה – רגע, אוצר, ההצמדה שאנחנו
מדברים תהיה לשני התאגידים?

שירה גרינברג:

כן בטח, אי אפשר להפריד.

היו"ר דוד ביטן:

עכשיו תלך לבג"ץ ותגיד שבזכות דוד ביטן קיבלנו יותר תקציב. מה יהיה עכשיו?
מה תגידו בבג"ץ?

קריאה:

קלקלת לנו הכל.

קריאה:

- - -

היו"ר דוד ביטן:

חכה, נתתי למי שהולך, שילכו הביתה שיהיה לי שקט פה. להמשיך להקריא בבקשה.

"מורשת", תפסיק לדבר עם ח"כים כרגע. עכשיו אתה מדבר אתו, מחר אתו, אתי,
מספיק. לא מתאים.

לאה ורון:

בוודאי לא במהלך הדיון של הוועדה.

היו"ר דוד ביטן:

אתה רוצה לדבר אתו? תצאו החוצה ותדברו כמה שאתם רוצים. מלכיאלי, אתה מדבר
לרדיו החרדי?

מיכאל מלכיאלי (ש"ס):

לרדיו הספרדי.

היו"ר דוד ביטן:

רדיו חרדי-ספרדי ויש רדיו חרדי-אשכנזי. טוב, להמשיך לקרוא בבקשה.

שלמה פילבר:

אדוני היושב ראש, שנייה לפני, עדכון לסעיף הקודם: לבקשת עורכת דין בנדלר,
ביקשת שאנחנו נשוחח עם השופטת גילאור אז דיברתי אתה - -

היו"ר דוד ביטן:

נכון, נכון. מה היא אמרה?

שלמה פילבר:

דיברתי אתה - -

יעקב פרי (יש עתיד):

אנחנו לא יודעים באיזה עניין.

היו"ר דוד ביטן:

אנחנו רוצים למנות מהר. השאלה אם היא מוכנה לעשות את העבודה מהר.

שלמה פילבר:

לעמוד בלוחות הזמנים של האישור של ועדת גילאור. עדכנתי אותה לגבי הצעת
החוק, דיברתי אתה לוחות הזמנים המדוברים, על זה שיש למנות באופן מידי את
המנכ"ל הזמני - -

היו"ר דוד ביטן:

דבר למיקרופון.

שלמה פילבר:

עדכנתי את השופטת, אמרתי לה שבהצעת החוק מופיע באופן מידי האישור של המנכ"ל
הזמני. בתוך שבוע עד שבועיים אישור של שני חברי ועדת האיתור, ובתוך עד
כחודשיים את עשרת חברי המועצה לאחר שהם ייבחרו. אמרתי לה שמבחינתנו זה חייב
להיות בלוחות הזמנים האלה על פי החוק. היא אמרה שהיא לא רואה שום מניעה
ושהם יעמדו בזה. היא רק ביקשה שכל הניירת המקדימה תהיה מוכנה. אמרתי לה
שלצורך העניין הזה אנחנו, כמשרד תקשורת, נדאג לזה.

היו"ר דוד ביטן:

אוקי. זה מספק אותך?

אתי בנדלר:

אדוני, זה יחייב כמובן את התאמת לוחות הזמנים בסעיף 98ז. כשנגיע לסעיף הזה
נציג לוחות זמנים - -

היו"ר דוד ביטן:

הגענו לסעיף הזה כבר.

אתי בנדלר:

לא, אבל אתה ביקשת שאנחנו נשב - -

היו"ר דוד ביטן:

נכון. בבקשה להמשיך לקרוא.

איה דביר:

"98ח. (א) על אף הוראות סעיפים 80 ו-82יד, עד לכריתת הסכם

  לפי סעיף 82יז, יעביר משרד התחבורה והבטיחות בדרכים את

  הסכום האמור בסעיף 82יד(ב) בהתאם להוראות אלה:

(1) לתאגיד החדשות – יעביר סכום הדרוש לתשלום

  עלות שכר לעובדי התאגיד וכן לתשלום לעיתונאים

  שהתקשר עמם, כאמור בסעיף 82יח(2);

(2) לתאגיד השידור הישראלי – יעביר סכום השווה

  להפרש שבין הסכום האמור בסעיף 82יד(ב) לבין הסכום

  שהעביר לתאגיד החדשות לפי פסקה (1).

(ב) תאגיד החדשות יעביר למשרד התחבורה והבטיחות

בדרכים, אחת לחודש, הודעה בדבר הסכום הדרוש לתשלומים

לפי סעיף קטן (א)(1); הודעה כאמור תכלול את פירוט

התשלומים האמורים לאחר שאושרו בידי הכונס הרשמי.

יעקב פרי (יש עתיד):

אפשר להסביר לי באיזה הפרש מדובר?

שלמה פילבר:

אני אתן את המודל, ואחר כך אולי אנשי האוצר יעברו לפירוט: המודל שבאנו
ואמרנו באופן כללי לתאגיד הוא שלמעט הוצאות השכר – נלך רגע לתקופת קבע –
אסף, תסביר.

אסף וסרצוג:

הרי בתקופת הקבע צריך להיות הסכם שירותים בין התאגיד חדשות לתאגיד הרגיל,
לתאגיד הציבורי. ואז תאגיד החדשות מקבל את כל התקציב והוא נותן להם שכר או
מעביר לתאגיד - -

יעקב פרי (יש עתיד):

מה שקראו פה, ה-730?

אסף וסרצוג:

לא, ה-135. ואז, הוא משלם בזה שכר לעובדיו או מעביר לתאגיד, בהתאם להסכם
השירותים. בתקופת הביניים אין עדין הסכם שירותים ולכן, היו צריכים למצוא
הוראת מעבר.

יעקב פרי (יש עתיד):

אין הסכם שירותים בין תאגיד החדשות לתאגיד - -

אסף וסרצוג:

בדיוק כי הרי עד שהמנכ"ל הזמני יכין הכל, לא יהיה לו זמן לתת הסכם שירותים
ולכן - -

אתי בנדלר:

גם מסתבר שהוא לא יכול כי הסכם שירותים טעון חתימה גם על ידי נושא משרה
ולכן, צריכים גם לתקן סעיף אחר שנגיע אליו.

אסף וסרצוג:

לא, הוא יכול לעשות הסכם זמני אבל - -

אתי בנדלר:

לא, הוא לא יכול.

היו"ר דוד ביטן:

אסף, יש לה יותר ניסיון בעניין הזה לפחות.

אסף וסרצוג:

מה שקורה בהוראת המעבר, שהוא בעצם מקבל את התקציב עבור תשלום השכר וההפרש
הולך לתאגיד הציבורי שאמור לספק לו את השירותים כדי להתגבר על החוסר בהסכם
שירותים - -

קריאות:

- - -

אתי בנדלר:

אני רק לא מבינה מה צריך תאגיד החדשות להעביר למשרד התחבורה?

יעקב פרי (יש עתיד):

דוח הם רוצים. הם רוצים שתאגיד החדשות יעביר אחת לחודש הודעה בדבר הסכום
הדרוש לתשלומים כפי סעיף קטן זה, כביכול המשכורות אם אני מבין נכון,
כמה - - - כי כל חודש זה יכול להשתנות - -

שלמה פילבר:

כמה כסף הם זקוקים לטובת תשלום למשכורות.

אסף וסרצוג:

חבר הכנסת פרי, בגלל זה גם נכנסה ההודעה, שכדי שתאגיד החדשות לא יצטרך
לרכוש משהו או מספר שמנותק מהמציאות, הוא צריך להעביר הודעה שתעבור בקרה של
הכונס הרשמי - -

יעקב פרי (יש עתיד):

כי אתם אומרים שיכול להיות שכל חודש מספר המשכורות ישתנה, יעלה או ירד.

אסף וסרצוג:

לא, לא רק זה. כביכול לתאגיד החדשות הוא יכול להגיד: טוב, מגיע לי - אני
מבקש, נגיד אני צריך לשלם שכר, מישהו צריך לבקר את זה בעקבות הודעה של
הכונס הרשמי.

היו"ר דוד ביטן:

לסיים את ההתחשבנות.

אתי בנדלר:

בתקופת הביניים שעדין אין הסכם רשמי.

לאה ורון:

ומה קורה עם שארית הכסף?

היו"ר דוד ביטן:

גובים יותר ומעבירים לאוצר את ההשלמה. האוצר המרוויח העיקרי פה. הוא עשה
שני תאגידים והכסף נשאר אצלו.

אסף וסרצוג:

אין אוצר - -

היו"ר דוד ביטן:

יש, יש.

איה דביר:

"הוראות מעבר לעניין אספקת טובין, מקרקעין ושירותים 98ט. על אף הוראות סעיף
82יז עד לכריתת הסכם לפי הסעיף האמור יספק תאגיד השידור הישראלי לתאגיד
החדשות, את כל הטובין, המקרקעין והשירותים הדרושים לו לצורך ביצוע תפקידיו,
עד לסכום האמור בסעיף 98ח(א)(2), ובכלל זה את המקום הנדרש לפעילותו לרבות
משרדים ואולפנים, הכול כאמור בסעיף 82יז(א), ולא יחולו לעניין זה הוראות
סעיף 82יז(ב)".

היו"ר דוד ביטן:

יש שאלות? משהו? מה רצית, שגב?

משה שגב:

פה, עם התשלומים שחוזרים חזרה לתאגיד, נוצר פה איזה מנגנון מנופח. הכסף
בא - -

היו"ר דוד ביטן:

לא משנה, העיקר שהכסף קיים ולא בורח לשום צד. מה הבעיה? מה זה משנה? שיהיה
מנגנון. זה לא בעייתי. יש את האוצר וכולי, הם עושים את הדברים. הלאה.

איה דביר:

"הוראות מעבר לעניין קבלת עובדי רשות השידור לשירות המדינה 98י. (א) - -

היו"ר דוד ביטן:

רגע, עצרו.

יעקב פרי (יש עתיד):

יש לי שאלה למנכ"ל: כתוב פה: עד לכריתת הסכם לפי הסעיף יספק - ואחרי שיהיה
ההסכם?

שלמה פילבר:

אחרי ההסכם יוחלט ביניהם מה עושים ומה לא עושים. באופן קבוע, וזה מופיע פה,
התאגיד הוא ספק יחיד של תאגיד החדשות. זאת אומרת, הרעיון הוא שכדי שבתאגיד
החדשות לא יצטרכו לעשות - - - ולא לוגיסטיקה ולא מטה ולא כל הדברים האלה אז
בעצם התאגיד הישראלי, הוא יהיה ספק פרטי. ברגע שיהיה הסכם מסודר על הכל אז
יהיה הסכם מסודר על הכל. לפני כן, עקרונית כל מה שלא שכר בדיפולט נמצא שם.

היו"ר דוד ביטן:

אוקי, פרי קיבלת תשובה? אתה לא מסכים לה אבל קיבלת.

יעקב פרי (יש עתיד):

קיבלתי תשובה.

איה דביר:

"98י. הוראות מעבר לעניין קבלת עובדי רשות השידור לשירות המדינה. (א) נציב
שירות המדינה יציע לעובדים ותיקים של רשות השידור, בתקופה שמיום התחילה עד
תום שישה חודשים מהיום האמור, להתמנות לעובדי המדינה, למשרות קיימות בהתאם
לצרכים המקצועיים של המדינה; קליטת עובדים לפי סעיף זה תהיה פטורה ממכרז
לפי חוק שירות המדינה (מינויים), התשי"ט-1959 בתנאים שתקבע ועדת שירות
המדינה כמשמעותה בחוק האמור

(ב) בסעיף זה –

"עובד ותיק של רשות השידור" - עובד רשות השידור כאמור בסעיף 96(ה) ו–(ז),
שמלאו לו ביום התחילה 40 שנים והוא אינו זכאי עם פרישתו מרשות השידור לקצבה
לפי חוק הגמלאות או לתשלום קצבת גישור;

"קצבת גישור" - זכאות לתשלום חודשי עד הגיע העובד לגיל פרישת חובה כמשמעותו
בחוק גיל פרישה, התשס"ד-2004 או עד קרות אירוע מזכה כמשמעותו במסמכי
עקרונות מוסכמים בעניין רשות השידור מיום ב' באב התשע"ד (29 ביולי 2014),
שהסתדרות העובדים הכללית החדשה או אגודת העיתונאים בירושלים ותל אביב צד
להם, לפי העניין."

יעקב פרי (יש עתיד):

אני רוצה להבין: מה זה 100 עובדים בגיל 40,50. תסביר. עובדי רשות השידור,
זה מאוד חשוב לכם.

דובר:

בהסכם שעשינו מול משרד האוצר דובר על 100 תקנים בשירות המדינה.

שולי מועלם-רפאלי (הבית היהודי):

של מנהלה, לא?

דובר:

אם בן אדם רוצה להיות דובר ויש כזו משרה והוא מתאים אז - -

שולי מועלם-רפאלי (הבית היהודי):

אבל הם לא התייחסו שם לתקני מנהלה?

משה שגב:

כן, כן.

שולי מועלם-רפאלי (הבית היהודי):

אני זכרתי שבהסכם היה כתוב "תקני מנהלה". אולי אני טועה...

היו"ר דוד ביטן:

יש פה מספר בעיות: א. מתי הוועדה המקצועית צריכה לקבוע את הדברים האלה?

אתי בנדלר:

נציבות שירות המדינה.

היו"ר דוד ביטן:

היא כבר קבעה או שהיא צריכה עוד לקבוע?

דובר:

החוק בעצם נותן את האפשרות לפטור - -

היו"ר דוד ביטן:

הבנתי את האפשרות. אני שואל מה המצב? אתם צריכים לקבל 100 עובדים תוך חצי
שנה למשרות שאנחנו לא יודעים מה הן. נשאלת השאלה - -

משה שגב:

לא, זה לא הסיכום. זה לא הסיכום.

רועי פולקמן (כולנו):

- - - איך? אין משרות אבל.

משה שגב:

הסיכום הוא מידי. מידי.

רועי פולקמן (כולנו):

מה פתאום.

משה שגב:

מה זה "מה פתאום"? אין "מה פתאום".

קריאות:

מה אתה אומר?

משה שגב:

אי אפשר.

קריאות:

שלוש שנים אנחנו בהמתנה. עוד פעם חצי שנה? באמת.

רועי פולקמן (כולנו):

הוועדה עוד לא הגדירה את המשרות.

משה שגב:

דרך אגב, זה לא נכון - -

היו"ר דוד ביטן:

שגב, ואתה תוקע כף שזה יהיה? ואם זה לא יהיה מה נגיד להם?

רועי פולקמן (כולנו):

- - - דיברו פה על מידיות.

היו"ר דוד ביטן:

סיימתם? אסף, זה סעיף מאוד חשוב. קודם כל, תסבירי רגע, היועצת המשפטית. מה
שאמרת לי, תגידי.

אתי בנדלר:

הסעיף אומר שמי שמציע את המשרות זו נציבות שירות המדינה. הם מאתרים את
המשרות והם מציעים. הקליטה של אותם עובדים תהיה בתנאים לאותן משרות שאותרו
בתנאים שתקבע ועדת השירות. והשאלה היא מתי ועדת השירות תקבע את תנאי
הקליטה.

אסף וסרצוג:

ועדת השירות צריכה לקבוע את זה בהקדם האפשרי, זו השאיפה - -

היו"ר דוד ביטן:

מה זה "בהקדם האפשרי"? לא, זה לא מקובל. תגיד לי ותענה כבר על כל השאלות:
אדם שמרוויח 18,000 שקל, הם יציעו לו לעבוד ב-3,000 שקל ואז זה קיום ההסכם?
זה נקרא שמקיימים את ההסכם הזה?

אסף וסרצוג:

אין תפקיד במדינה שמקבלים 3,000 שקל - -

מיכאל מלכיאלי (ש"ס):

קח את העיקרון - -

אסף וסרצוג:

חברים, תנו לי לסיים.

קריאות:

חצאי משרות יש.

קריאה:

בהתאם לרמת משרתם הנוכחית אפשר.

אסף וסרצוג:

אין חצאי משרות, זה משרות מלאות אבל התשובה היא: בסופו של דבר זה לא יהיה -
אני לא יכול להבטיח שאותו שכר יהיה - -

היו"ר דוד ביטן:

אתה לא היית בישיבה אתמול ואנחנו לא יכולים בענין הזה לא לעגן את זה כמו
שצריך.

אסף וסרצוג:

אדוני היו"ר, זה הסיכום. אני אעשה את זה קל - חברים, מאחר ואני הייתי שם
בחדר - -

היו"ר דוד ביטן:

באיזה גילאים האנשים?

קריאות:

40-50.

אסף וסרצוג:

יו"ר הוועדה, תן לי רגע להסביר את הדברים כמו שהם היו ואחר כך תשאלו את כל
השאלות שיש: הסיכום היה שהעובדים האלה יקלטו בהקדם האפשרי. וזה היה ברור
שאין שום התחייבות לכך שהם יקלטו וגם אי אפשר. כל אחד עובד בדרגה מסוימת,
במשרה מסוימת, בתפקיד מסוים עם תנאים מסוימים. הם יקלטו בתנאים שיש לאותו
גוף להציע של אותן משרות.

מיכאל מלכיאלי (ש"ס):

שליש משכורת.

אסף וסרצוג:

אני לא יודע. אני רק רוצה להגיד משהו - -

קריאות:

- - - למה אתה כל כך אנטי? - - -

רועי פולקמן (כולנו):

אני לא אנטי. משרת דובר, אם דובר מקבל 7,000 ואתה 5,000 - - -

קריאות:

די, יש גבול להשפלה. השפלתם אותנו מספיק.

אסף וסרצוג:

אני רוצה לחזור על משהו חשוב: היו לנו הסכמות עם ההסתדרות - -

רועי פולקמן (כולנו):

- - - יש לו משכורת.

אסף וסרצוג:

כל מה שאנחנו עושים עכשיו זה מעבר. זה בסדר שרוצים יותר, זה בסדר שרוצים
לדאוג לעובדים, הכל נכון, אבל זה מעבר הסכומים האלה.

קריאות:

- - -

אסף וסרצוג:

יש הסכמות חתומות עם ההסתדרות. העובדים האלה, זה מעבר להסכמות.

רועי פולקמן (כולנו):

- - -

מירי אדרי:

מה קשור? ואתה גמרת אותם - - -

אליעזר וחנונו:

רגע, רגע. אדוני היו"ר, רועי, אני רוצה להעיר משהו לפרוטוקול - -

מירי אדרי:

לא יהיה.

רועי פולקמן (כולנו):

אפשר להגיד הכל - - -

קריאה:

זה לא אפשרי.

מירי אדרי:

הכל אפשרי. - - - זאת התוצאה. לא ניתן לזה לקרות עוד פעם.

אליעזר וחנונו:

אדוני היו"ר, בהסכם נתנו יותר לעובדים שהלכו - -

היו"ר דוד ביטן:

זה סעיף לחוד. אתה יודע כמה בתי דין לעבודה ידונו בזה?

מירי אדרי:

לא יהיה. אני אומרת שלא יהיה.

קריאות:

- - -

אליעזר וחנונו:

רועי, בהסכם - - - נתנו 90% יותר ל - - -

רועי פולקמן (כולנו):

אני רוצה להיות - - -

היו"ר דוד ביטן:

רבותי, תעצרו, תעצרו. תעצרו רגע.

רועי פולקמן (כולנו):

- - מספרים לכם, כל היום מוכרים לכם בלופים. למה להאמין לזה? אתם לא מבינים
שמורחים אתכם?

היו"ר דוד ביטן:

רגע, רגע.

קריאה:

אבל הוא היה שם בפנים.

קריאות:

- - -

מירי אדרי:

הוא מורח אותנו. השר שלך מורח אותנו - - - אתה גם לא רוצה לעזור.

עיסאווי פריג' (מרצ):

למה שפולקמן מדבר כולם מתנפלים עליו?

רועי פולקמן (כולנו):

- - - מה אתם רוצים?

קריאות:

- - -

היו"ר דוד ביטן:

פולקמן, אל תריב אתם. תעשה לי טובה. תקשיבו רגע, תקשיבו שנייה. עכשיו אתם
עושים דיונים, אני לא מבין את זה. רבותי, ההסכם הזה, הנוסח הזה - -

יעקב פרי (יש עתיד):

הנוסח הזה לא טוב.

היו"ר דוד ביטן:

אבל רגע, הנוסח הזה - רפי, הנוסח הזה שנעשה על פי הסכם שהיה בין האוצר
להסתדרות, גם ההסכם הזה בעייתי כיוון שלא סגרתם את כל הפינות עד הסוף.

אסף וסרצוג:

- - -

היו"ר דוד ביטן:

רגע אסף, שנייה רגע. מה שלא תגיד, לא יעזור פה. עזוב אותך, נו. יש פה
בעיות - -

אסף וסרצוג:

לא, אבל צריך להבין משהו, שנייה.

היו"ר דוד ביטן:

אני הבנתי, עזוב רגע. אני לא מאשים אף אחד.

אסף וסרצוג:

אבל מסתכלים על זה כאילו תמיד - - -

לאה ורון:

אבל תאפשרו ליו"ר הוועדה לדבר.

היו"ר דוד ביטן:

אני לא מאשים אף אחד. הנוסח הזה, תיקי בית משפט יהיו על זה הרבה מאוד. החוק
גם לא אומר איך אתה נכנס, לא אומר כלום. אני לא יכול להשאיר את הסעיף הזה
בצורה הזאת.

קריאות:

- - -

יעקב פרי (יש עתיד):

מירי, אנחנו מנסים לעזור.

היו"ר דוד ביטן:

רבותי, אתם רוצים שאני אבטל את הסעיף ולא יהיה לכם את ה-100 משרות האלה?
לא. אז אני מבקש שתעצרו. אנחנו צריכים כמה שיותר את אי-הוודאות למנוע, זה
דבר ראשון, על מנת שלא יהיו ויכוחים. אחר כך בתי משפט והכל. אני אשאיר את
הסעיף הזה בצד רגע, ואנחנו צריכים לדבר בינינו, חברי הוועדה, יחד עם נציגי
האוצר, אנחנו צריכים לראות מה אנחנו עושים פה. להקטין את אי-הוודאות ואיך
אנחנו פותרים את הבעיה של החצי שנה, איך אנחנו עושים את זה מהיר. זה בן אדם
שיכול לחכות פה גם שנה. אז לא, לא משנה, אתם אומרים שגם ככה הוא היה צריך
ללכת הביתה אז הצלנו אותו שהוא לא הלך הביתה אבל זה לא המצב. אדם מסיים את
עבודתו, הולך הביתה והוא לא יודע אם הוא נכנס או לא ובאיזה תנאים. נכון
שהמשכורות ברשות גבוהות מדי, בסדר - -

רועי פולקמן (כולנו):

- - -

קריאה:

זה ממש לא נכון. סליחה.

היו"ר דוד ביטן:

רגע, זו בעיה ראשונה. עזוב אותם, הם ירדו מזה לבד. דבר שני, אני לא מבין
למה האוצר, אם יש לכם משרות פנויות, למה לא להכניס יותר?

רועי פולקמן (כולנו):

לא, זה לא קשור לאוצר, זה קשור לנציבות שירות המדינה.

היו"ר דוד ביטן:

שניה רגע. אתם סיכמתם על 100. אנחנו יודעים שיש לנו עוד בעיות. אם יש משרות
שאפשר להכניס עובדי רשות השידור בגלל שהם עובדים היום, תוך חצי שנה, מה זה
משנה, במקום לקנות אנשים מבחוץ, מחוץ למערכת לגמרי, למה לא לתת יותר? הרי
פה אתם לא מתחייבים ל-100 בסעיף הזה, נכון?

אסף וסרצוג:

אנחנו מתחייבים בהסכמה עם ההסתדרות.

היו"ר דוד ביטן:

בסדר, למה לא להכניס יותר? למה לא לפתור בעיה של יותר אנשים? הרי אין לכם
התחייבות פה - -

מיכאל מלכיאלי (ש"ס):

המספר הזה גם לא פותר.

היו"ר דוד ביטן:

אבל פה זה לא מחייב אותם, נכון? בואו נגיד למה לא להכניס יותר ולפתור בעיה
לא של 100 אלא של 150 ו-200 אם יש משרות. למה לא?

אסף וסרצוג:

צריך לחדד את זה: להביא 100 משרות ולחייב את הגופים האלה לקלוט אותם, בסדר?
רשות המסים, רשות האכיפה, לחייב אותם לקלוט עובדים, בסופו של דבר זה גם
צריך להיות בהסכמה.

היו"ר דוד ביטן:

בסדר, זה במקום עובד שבא מבחוץ. מה הבעיה?

רועי פולקמן (כולנו):

אם ירשמו למכרז, אולי יתקבלו, אולי לא יתקבלו.

היו"ר דוד ביטן:

דבר שני, שאמרנו את זה בבוקר - -

מירי אדרי:

יש פה עובדים - - -

רועי פולקמן (כולנו):

לא, אבל צריכה להיות התאמה.

היו"ר דוד ביטן:

מדובר על 100 איש.

שולי מועלם-רפאלי (הבית היהודי):

זה לא מכרז ברגיל אלא תהליך קבלה שיחסוך למכרז.

קריאות:

- - -

רועי פולקמן (כולנו):

- - - לכן זה לוקח זמן. זה תהליך. אולי יצאו לך ארבע משרות?

היו"ר דוד ביטן:

- - - לא יודע, אני לא מתמצא ברשות השידור עכשיו בכל הפרטים. אבל אני לא
מבין אותך, אתה מנהל עכשיו משא ומתן עם ההסתדרות. תעשה לי טובה, עזוב את
זה. זה לא יעזור כל הדיבורים. תקשיבו רגע - דבר שני, אסף, פרי, אני לא
ההסתדרות ולא כלום ולא מתמודד להסתדרות אבל אם אני אומר שאם יש לכם משרות
כאלה, תתנו למספר יותר גדול. למה לא? מה אתה מספר לי שבכל שירות המדינה
אין?

דבר שני – דיברנו בבוקר, גם אין לזה עלות תקציבית, זה כל העניין. דבר שני,
דיברנו בבוקר לאפשר לעובדים מרשות השידור להיכנס להתחרות במכרזים פנימיים.
למה לא? לפחות לשנה אחת. זה אני מתעקש. זה פותר בעיות. מי שטוב, יתקבל. מי
שלא טוב, לא יתקבל אבל תאפשרו להם את האפשרות הזאת.

רועי פולקמן (כולנו):

את זה צריך לבדוק, זה אני בעד לגמרי. זה לא פנימית, בין-משרדית.

עיסאווי פריג' (מרצ):

יש לי שאלת הבהרה: - -

היו"ר דוד ביטן:

נכון, שנה אחת שיתנו. אני לא אומר 100 שנה.

משה שגב:

- - -

רועי פולקמן (כולנו):

- - - זה נקרא בין משרדי, זה כבר חוק פנימי.

עיסאווי פריג' (מרצ):

שגב, יש לי שאלה נוספת. אסף, יש לי שאלה לפרוטוקול: לפני שבועות היתה הפגנה
והגעתם להבנות בין ההסתדרות לאוצר לגבי העובדים. מתי ההבנות האלה יחתמו?
לפני החוק או אחרי?

היו"ר דוד ביטן:

לא, אין סיכום בכתב. אתה רואה את זה? זו התוצאה רק לא כותבים כמה. זה 100
איש.

עיסאווי פריג' (מרצ):

לא, יש מסמך הבנות, לא זה.

אסף וסרצוג:

בא נגיד שאתה מפנה את השאלה לצד הלא נכון, בסדר? זה תהליך.

עיסאווי פריג' (מרצ):

דוד, לא קלטת את השאלה, זה לא קשור ל-100.

היו"ר דוד ביטן:

אין להם הבנות בכתב. אין להם.

עיסאווי פריג' (מרצ):

לא, יש הבנות בכתב, העובדים הראו לי את ההבנות.

יעקב פרי (יש עתיד):

ולמה הם לא נותנים לראות?

היו"ר דוד ביטן:

עזוב, למה אתה שואל אותם? הנה נציגת ההסתדרות. יש הבנות בכתב?

מיה אלתרמן:

אמורה להגיע טיוטה מהם.

היו"ר דוד ביטן:

אין עדין, מה אני יכול לעשות?

עיסאווי פריג' (מרצ):

אני ראיתי את זה. הראו לי את הטיוטה של ההבנות. מתי זה יהיה חתום?

משה שגב:

- - -

מיה אלתרמן:

- - -

עיסאווי פריג' (מרצ):

אחרי החוק או לפני החוק?

היו"ר דוד ביטן:

רבותי תקשיבו, רגע. אמרתי לכם לא לדבר עם האנשים ואתם מדברים אתם. באמת, אי
אפשר ככה. בסדר, הבנתי. אתה מדבר אתם, אתה לא מקבל תשובות.

אסף וסרצוג:

אני אתן לך תשובה: ההסתדרות עד עכשיו - - -

היו"ר דוד ביטן:

רבותי תקשיבו: בסעיף הזה, אסף, מדברים על 100 איש?

אסף וסרצוג:

כן.

קריאות:

לא, משרות.

היו"ר דוד ביטן:

100 משרות, סליחה. אני רוצה שתצהיר לפרוטוקול שמדובר ב-100. לא מעניין אותי
ההסכם, יש הסכם, לא מעניין.

אסף וסרצוג:

בסיכום עם ההסתדרות מדובר על 100 עובדים וזאת הכוונה.

קריאות:

100 משרות.

היו"ר דוד ביטן:

100 משרות.

אסף וסרצוג:

מאחר וזה לא רשות שידור, פה משרה זה עובד. זה אחד לאחד. משרה, בן אדם אחד
מאייש אותה, אין חצאי משרות ואין שלושת רבעי.

היו"ר דוד ביטן:

100 עובדים.

מיה אלתרמן:

זה עדין צריך להיות ממוסמך. זה לא יכול להיות - -

היו"ר דוד ביטן:

לא, רבותי, קוראים לי ניסנקורן? רגע. השם שלי זה ניסנקורן ושלי יחימוביץ?
מה זה מעניין אותי? אני עכשיו מסתכל אחרת על העניין. מה זה חייב? אתם תעשו
מה שאתם רוצים. לי עכשיו יש חוק שאני צריך לסיים אותו. תצהיר לפרוטוקול על
מה אתה מדבר פה, על כמה משרות. אסף, אתה רוצה לחשוב לפני שאתה מצהיר?

רועי פולקמן (כולנו):

לא, הוא אמר 100.

היו"ר דוד ביטן:

הוא אמר 100 מה? 100 עובדים, לא משרות.

אסף וסרצוג:

100 משרות מלאות.

היו"ר דוד ביטן:

משרות מלאות?

אסף וסרצוג:

כן, כן. משרות מלאות.

היו"ר דוד ביטן:

לא עובדים, לא חצאי משרות.

אסף וסרצוג:

כן.

קריאה:

אבל זה לא נותן מענה לכולם.

היו"ר דוד ביטן:

ברור, אנחנו לא התחייבנו לתת מענה לכולם.

אליעזר וחנונו:

דרך המנגנון של הבחירה.

היו"ר דוד ביטן:

לא אמרתי שכתוב שאנחנו צריכים לתת מענה לכולם. רבותי, אנחנו מתעסקים עכשיו
בחוק. אמרתי לכם שאני לא בית דין לעבודה למרות שהייתי רוצה להיות, לעזור
לכם, ואני לא יו"ר ההסתדרות ולא מנכ"ל התאגיד. אנחנו מתעסקים בחוק. אין לנו
דרך פה לפתור עכשיו את הבעיות של כולם. יכול להיות שיש לאנשים עילות תביעה
ויכולים לתבוע את המדינה ואני לא יודע את מי. אני לא נכנס לזה כרגע. עכשיו
אני אומר שיש פה סעיף 98י, בכמה משרות מדובר? מדובר על 100 משרות מלאות
נכון?

אורן אסף חזן (הליכוד):

אם אני אגיד את זה עוד פעם זה לא - -

היו"ר דוד ביטן:

לא, אז תגיד עכשיו כי מפריעים.

אורן אסף חזן (הליכוד):

100 משרות מלאות.

היו"ר דוד ביטן:

יפה, זה מה שאני רוצה לדעת. יעשו הסכם אתם או לא יעשו, זה לא בעיה שלי.

מיה אלתרמן:

לא, אני רוצה - - -

היו"ר דוד ביטן:

זה הכל, סיימתי את העניין הזה, לא רוצה לשמוע. לא רוצה.

עכשיו, אני מבקש שני דברים: אתם צריכים לפתור מצדי עד מחר, אולי אנחנו נקבל
החלטה ונגמור את הענין הזה אחת ולתמיד. אתם רוצים לחשוב? תבואו עד מחר
בבוקר. תתייעצו עם מי שאתם רוצים. אני רוצה פה פתרון לשתי בעיות: איך אנחנו
יוצרים מצב שזה מהר והכל יהיה מהר כי אחרת יש לי בעיה שאנשים יעזבו ואני לא
יודע לאן הם יחזרו. זה דבר אחד, המרווח הוא בעייתי - -

משה שגב:

אנחנו לא יכולים שיתפזרו.

היו"ר דוד ביטן:

רגע, אתה כל הזמן עוזר לי, שגב. מספיק כבר. דבר שני, אני רוצה שבמשך שנה
אחת, לא יותר מזה, יוכלו העובדים של רשות השידור להתמודד במכרזים פנימיים
כי טובים יתקבלו, לא טובים לא יתקבלו. תמשיכי לקרוא.

אליעזר וחנונו:

עוד שאלה, הערה לנושא: מה בנוגע לאנשים שהם מתחת לגיל 40?

היו"ר דוד ביטן:

אמרתי כבר - -

אליעזר וחנונו:

אבל אתה גם המחוקק - - -

היו"ר דוד ביטן:

לא, לא. אנחנו שמענו את ההערה הזאת כבר וקיבלנו החלטה שהגיל שאנחנו
מעוניינים לסייע זה אלה שבין 40 ל-50. לכן אנחנו לא ניכנס לזה יותר.

עיסאווי פריג' (מרצ):

לא התייחסת למסמך ההבנות, דוד.

היו"ר דוד ביטן:

אין, לא מעניין אותי מסמך ההבנות. מה, אני יו"ר ההסתדרות? מה זה מעניין
אותי? מה, אני צריך לקבל מסמך הבנות ולהכניס אותו לחוק? זה לא התפקיד שלי
בכלל.

מיה אלתרמן:

ה-100 משרות, אם הן לא כתובות בתוך החוק חייב להיות מסמך.

היו"ר דוד ביטן:

תעשו, מה אתם רוצים ממני? רגע, אז מה את ממליצה? שאם יש הצהרה וזה מספק
אותנו. למה ביקשתי שיצהיר לפרוטוקול? כדי שזה יהיה סגור אבל בואו נגיד שיש
לנו סעיף בחוק, יש לנו הצהרה, מבחינתי זה בסדר גמור. אנחנו נוהגים להאמין
לפקידי המדינה למרות שאנחנו כועסים עליהם, אנחנו מאמינים להם.

מיה אלתרמן:

אם הם יספקו מסמך היום אז זה פותר את הבעיה. אם הם לא יספקו מסמך היום - -

שולי מועלם-רפאלי (הבית היהודי):

מי זה "הם"?

היו"ר דוד ביטן:

טוב, את קצת התבלבלת, אני לא יושב ראש ההסתדרות ואני לא מייצג את ההסתדרות.

אתי בנדלר:

מה, עכשיו הם באים לכנסת לבקש את המסמך? למה הוא לא ביקש את המסמך?

היו"ר דוד ביטן:

הם מתחייבים שזה 100 משרות בפרוטוקול, לא בחוק.

עיסאווי פריג' (מרצ):

למה הכנסת 750 משרות לחוק?

היו"ר דוד ביטן:

כי זה תקן שגם נקבע תקציב לפיו. תקציב התאגיד בחוק נקבע גם על פי התקנים.
ודבר נוסף, בגלל שחייבנו להעביר מתאגיד לתאגיד אז הנושא של התקנים היה מאוד
משמעותי. למה הכנסנו לחוק? כדי שלא יהיו שינויים. לא יבוא התאגיד החדש
ויגיד: אנחנו לא רוצים לקבל אותם. אתם מקבלים 780 תקנים? אז 50% יהיו אלה.
אז ככה קיבלנו את העניין שהם חייבים.

יעקב פרי (יש עתיד):

דוד היות ואתה רוצה ואתה אומר שאנחנו מאמינים, אין לך פה את הלינקג' - -

היו"ר דוד ביטן:

הלינקג' זה בפרוטוקול.

עיסאווי פריג' (מרצ):

השאלה אם זה מחייב.

היו"ר דוד ביטן:

לא, אנחנו נעשה לינקג' כזה - -

שולי מועלם-רפאלי (הבית היהודי):

שניה, אני רוצה להבין: וסרצוג, יכול להיות שלא הבנתי פה משהו. אדוני
המנכ"ל, אם תהיה אתי גם זה גם יעזור לי: אם מדברים עכשיו על 100 משרות
שאנחנו רוצים לקלוט במשרדי הממשלה, לא הדבר הנכון הוא לנסות לקלוט אותם
בתאגיד?

היו"ר דוד ביטן:

לא, לא, זה משרות דרושות, זה לא נותן להם תוספת תקציב.

משה שגב:

- - - זה בנוסף לתאגיד.

שולי מועלם-רפאלי (הבית היהודי):

מעולה.

קריאות:

- - -

שולי מועלם-רפאלי (הבית היהודי):

הרי באחד הדיונים אמרתם שאתם רציתם עוד - - -

היו"ר דוד ביטן:

אני אסביר לך: אין פה תוספת תקציב. שולי תקשיבי: כשאת לוקחת עובד ומכניסה
אותו לתאגיד, את צריכה להוסיף תקציב, להוסיף תקן. כשאת לוקחת עובד ושמה
אותו במס הכנסה על תקציב קיים, אין פה תוספת תקציבית. במקום לקחת מישהו
מראשון-לציון שלא עובד מדינה, לוקחים אותו להיות עובד מדינה. את הבנת את
העניין? זה מקל על המעבר בלי תוספת תקציב.

משה שגב:

אדוני היושב ראש, הצעה שיכולה להיות מאוד פרודוקטיבית ולתת את הפתרון שהדבר
הזה יהיה מהיר: יכול להיות פתרון כזה, תהיה התחייבות שהעובדים האלה לא
יוצאים אפילו דקה לאבטלה, אוקי? אתה מבין מה אני אומר? אין אבטלה.

היו"ר דוד ביטן:

רציתי לעשות את זה אבל התוצאה היא שאני מוסיף 100 תקנים, זה מה שאני עושה.

משה שגב:

לעשות את זה כמה שיותר מהר, אתה מבין מה אני אומר? - - -

היו"ר דוד ביטן:

כן. זה לא מספיק.

משה שגב:

אני לא רוצה שאנשים ישבו בבית ויקבלו שכר.

רועי פולקמן (כולנו):

- - -

היו"ר דוד ביטן:

שגב, בואו ננצל את העניין שאתה יו"ר ועד העובדים: תנסו לשבת בהפסקה, אתה
ונציגת ההסתדרות פה, מיה, תנסו לראות אם יש פתרון לעניין הזה של איך אתם
מבטיחים את הקליטה של ה-100 עובדים בצורה מהירה והכל. אם זה יתקבל, אין לי
בעיה.

אסף וסרצוג:

זה מול הנציגות, ואנחנו ננסה להבין איך אפשר לזרז את התהליך - -

היו"ר דוד ביטן:

נו, ואם לא יזדרז? עוד פעם אנחנו מגיעים לאותה סיטואציה.

אסף וסרצוג:

אז אני אחזור ואומר: אין לי יכולת להבטיח - - -

היו"ר דוד ביטן:

וגם תנסו לראות איך אתם מוסיפים עוד משהו. תוסיפו קצת משרות. בכן כה וכה
אין אין לזה עלות תקציבית. בואו תפתרו בעיה של עוד 20,30 איש, מה הבעיה?

יעקב פרי (יש עתיד):

אסף, ממה שכתוב פה בסעיף יכולה לבוא מחר נציבות שירות המדינה ולהגיד: אני,
יש לי אפס - -

היו"ר דוד ביטן:

לא מצאתי.

יעקב פרי (יש עתיד):

- - אי אפשר לעשות לינקג' בין הפרוטוקול לבין מה שכתוב כאן.

אסף וסרצוג:

תהיה לנו הסכמה עם ההסתדרות, זה לא קשור.

קריאה:

כן אבל צריך לינקג' בחוק או מסמך.

אסף וסרצוג:

זה בהתאם להסכמות עם ההסתדרות - - -

מיכאל מלכיאלי (ש"ס):

דוד, שים איזה גוף.

היו"ר דוד ביטן:

איפה נכתוב את זה? בחוק נכתוב בהתאם להסכמות? אין דבר כזה, אני חושב שאי
אפשר. תשמע, זה סעיף מחורר באופן קשה ביותר.

אסף וסרצוג:

לא, שנייה, תן לי דקה ביטן.

היו"ר דוד ביטן:

מחורר מאוד, יש בו הרבה חורים ואני לא יודע מה יהיה.

אסף וסרצוג:

ביטן, תן לי דקה אחת: קודם כל, לגבי מה שביקשתם, שתוכלו להשתתף במכרזים
הפנימיים, היועץ המשפטי עכשיו בדרך לפה להסביר לגבי זה.

לאה ורון:

רגע, לא שומעים אותך. רגע, רגע.

היו"ר דוד ביטן:

שמה? מה להסביר? הוא רוצה או לא? אם הוא לא רוצה, שלא יבוא להסביר, עזוב
אותנו.

אסף וסרצוג:

זה לא אפשרי, הוא רוצה להסביר למה.

לגבי הסעיף: אמרנו בדרך קבע, הסכמים קיבוציים לא מעוגנים בחקיקה. הדבר
היחיד שמעוגן פה - -

לאה ורון:

רגע אסף, שניה. רבותי, לא להפריע.

היו"ר דוד ביטן:

תוציאי אותו ל-10 דקות. אתם מנהלים שיחות ביניכם ואי אפשר לנהל ישיבה ככה.
אולי בסוף אני אוציא את כולם וזאת תהיה התוצאה.

לאה ורון:

העוזר של חבר הכנסת יוסי יונה, אתה מפריע.

אסף וסרצוג:

הסעיף הזה לא מחורר ואני אסביר למה: - -

היו"ר דוד ביטן:

לא, עזוב אותך, גם אנחנו קצת מבינים. קצת, לא הרבה.

אסף וסרצוג:

ההסכמים הקיבוציים לא מעוגנים בחקיקה. הדבר היחידי שהיינו צריכים לעגן פה
זה אך ורק הפטור ממכרז. שאר הדברים אמורים להיות מעוגנים בהסכמים - -

היו"ר דוד ביטן:

אפילו אין לכם הסכם בכתב, על מה אתה מדבר?

אסף וסרצוג:

אבל זה לא בגללנו.

מיה אלתרמן:

מה זה לא בגללכם? אתם לא העברתם. הם אמורים היו להעביר נוסח.

אליעזר וחנונו:

יש לי עוד הערה - -

היו"ר דוד ביטן:

לא, אין הערות יותר. תקשיב, אני לא מסכים אתך. הסעיף הזה הוא בעייתי, אני
לא יודע אם הוא יתקיים, אני לא יודע תוך כמה זמן, אני לא יודע באיזה אופן.
הדבר הזה חייב לקבל איזה שהוא ביטוי באופן שונה. אנחנו לא יכולים לחוקק את
הסעיף הזה. יש לנו שתי אופציות: או לבטל אותו או לתקן אותו אבל להשאיר אותו
במצב הזה אנחנו לא יכולים. גם תיקון אני לא יודע איך נעשה כי אם אני אעשה
תיקון, תגיד לי: דפקת את האוצר. אם אני אשאיר את זה, יבואו – זה לא ילך נו.
חבר'ה, אתם שמים אותי בפינה פה, שמה שאני לא אעשה אני אצא לא בסדר ואני לא
מוכן לזה.

אסף וסרצוג:

תדבר עם הנציבות. אנחנו ננסה לייצר יותר ודאות לבקשתך. ננסה גם - -

היו"ר תדוד ביטן:

תחשבו גם על אפשרות להוסיף משרות. מה קרה? זה ללא תוספת תקציב.

אסף וסרצוג:

זה לא עניין של תוספת תקציב.

היו"ר דוד ביטן:

למה לא? תדבר עם ראש אגף תקציבים. מה הבעיה? אני לא מבין.

אסף וסרצוג:

תטילו על משרדים לקלוט 100 עובדים - - -

היו"ר דוד ביטן:

אז נשאיר את זה לאחר כך. יש לנו עוד משהו לקרוא? רגע, סמוטריץ רצית לנמק
הסתייגות. כמה זמן?

בצלאל סמוטריץ (הבית היהודי):

שלוש דקות. תודה.

היו"ר דוד ביטן:

קיבלת אישור מיושב ראש הסיעה, זה בסדר.

בצלאל סמוטריץ (הבית היהודי):

אצלנו מצייתים.

היו"ר דוד ביטן:

ראיתי את הציות שלך.

קריאה:

מצייתים או מצייצים?

היו"ר דוד ביטן:

יש ציוצים של יהודה ושומרון, שרק אליהם זה מגיע. מותר לקרוא לחבר כנסת
להגיש הסתייגויות.

בצלאל סמוטריץ (הבית היהודי):

אני אעשה את זה קצר: - -

היו"ר דוד ביטן:

עוד פעם הם מדברים שם ביניהם? אני לא ראיתי דבר כזה. אתם יוצרים מצב שלא
יהיה נעים ואני אוציא את כולם. אני אשאיר רק את שגב, הוא יושב ראש הוועד?
כן או לא? אז מה אני צריך את כולכם? מה אני צריך אתכם? שמעתי אתכם 20 שעות,
יש יו"ר ועד, שכולם יצאו. תפסיקו עם הדיבורים האלה, זה מפריע. אי אפשר
לקיים דיון. מה, אתה גם את זה מצלם? בחייך, הכל סגור באינטרנט.

בצלאל סמוטריץ (הבית היהודי):

אדוני היושב ראש, אני אומר מראש שאני מודע למורכבות פה ולחששות מלפתוח
דברים, ויחד עם זה כן חשוב לי לנמק את ההסתייגות הזאת ולו לפרוטוקול, ואולי
גם נצליח איך שהוא כן להעביר אותה אם יתפתחו דברים אחרים. ההסתייגות נוגעת
לתיקון סעיף 29, ואני אומר את הדברים בעל-פה, לא צריך לקרוא עכשיו את כל
התיקון: המנגנון שנמצא נכון לעכשיו בחוק הזה וקיים גם בחוק התאגיד זה ששר
התקשורת ממנה בהתייעצות עם נשיא בית המשפט העליון שופט מחוזי בדימוס, שהוא
בוחר לעצמו עוד שני חברי ועדת איתור, ושלושת חברי ועדת האיתור הללו ממנים
את אותה מועצה ציבורית. אני מבין שאתמול היה דיון אבל השאלה אם צריך
להתייעץ עם הנשיא או לא צריך להתייעץ עם הנשיא, בעיני זאת שאלה שולית. אם
ממנים שופט מחוזי בדימוס, יש עניין להתייעץ עם נשיא בית המשפט העליון כי
ממנים שופט אז צריך להכיר אותו.

אבל אני חושב שהנקודה המרכזית היא מה בכלל עושה כאן, בראש ועדת האיתור,
שופט מחוזי בדימוס? מה לכהן בבית הקברות או מה עניין שמיטה להר סיני?

היו"ר דוד ביטן:

אז מה אתה מציע? שופט שלום?

בצלאל סמוטריץ (הבית היהודי):

רגע, חכה. לא, ממש לא. אני רוצה איש ציבור שמבין בתקשורת - -

היו"ר דוד ביטן:

אתה רוצה שופט של בית הדין האזורי ביהודה ושומרון? הוא בדימוס, מה אתה
רוצה? אני עוזר לך, אני שואל אותך שאלות.

בצלאל סמוטריץ (הבית היהודי):

אני יודע לענות גם בלי השאלות שלך.

היו"ר דוד ביטן:

לא, אבל יש יהודה ושומרון שופט שהוא בדימוס שם?

בצלאל סמוטריץ (הבית היהודי):

ביטן, אתה מייצר לי מוטיבציות לבוא לכל הדיונים...

היו"ר דוד ביטן:

עכשיו אתה נזכר? בסוף?

אתי בנדלר:

אפשר להציע את נשיאת מועצת העיתונות, היא מבינה מצוין בתקשורת.

בצלאל סמוטריץ (הבית היהודי):

צריך להיות איש ציבור שמבין בתקשורת - -

היו"ר דוד ביטן:

הבנו.

בצלאל סמוטריץ (הבית היהודי):

דודי, תן לי רגע. - - איזה כישורים מביא אתו שופט מחוזי ממוצע בדימוס
שקשורים לתקשורת? הוא למד משפטים, הוא לא מבין בארכיאולוגיה, הוא לא מבין
בתקשורת, אין לו מושג איך בונים תמהיל של מועצה ציבורית שתוכל לנהל נכון
גוף תקשורת. הוא לא מבין בתקציבים של תקשורת, הוא לא מבין בגיוון של
תקשורת, הוא לא מבין באיך עושים תקשורת. אי אפשר לשים דחליל בראש ועדה.
כשאתה רוצה למנות עכשיו מועצה לארכיאולוגים, אתה תיקח ארכיאולוג שמבין
בארכיאולוגיה. קח איש ציבור שמבין בתקשורת, שכבר 10 שנים לא בתחום, שלא
יהיה לו ניגוד עניינים. התפיסה הזאת ששופטים זה מולטי-טריינר או איך
שקוראים לזה, הם מבינים בהכל. מולטי-טאלנט. איפה שלא תשים אותם, הם מבינים.
אז וואלק, שופטים למדו משפטים. בדיני משפחה הם מבינים מצוין, דיני נזיקין
הם מבינים. הם לא מבינים בתאגיד, הם לא מבינים בתקשורת.

לכן, הבקשה שלי – עכשיו, אני שאלתי, דיברתי, אמרו: חשוב שופט, שיהיה - -

היו"ר דוד ביטן:

שאלת אותי בסדר.

בצלאל סמוטריץ (הבית היהודי):

- - יש תפיסה כזאת ששופטים הם כמו מלאכים כאלה. אין להם קומבינות,
אינטריגות - -

היו"ר דוד ביטן:

נו מה? אמרת דקה ואתה מדבר חמש דקות.

בצלאל סמוטריץ (הבית היהודי):

אמרתי שלוש דקות.

היו"ר דוד ביטן:

אתה רוצה לדבר בסוף?

בצלאל סמוטריץ (הבית היהודי):

לא, תן לי שניה לגמור את ההצעה. אני מציע פשוט להחליף – הרי יש שם נציג
ציבור בעל מעמד ומומחיות בתחום התקשורת הכתובה והמשודרת. אני רוצה שהוא
יעמוד בראש, בסדר? שר התקשורת ממנה נציג ציבור בעל מעמד ומומחיות בתחום
התקשורת הכתובה והמשודרת או בתחום היצירה והטלוויזיה, מה שאתם כתבתם, בסדר?
ממילא גם לא צריך התייעצות עם נשיא בית המשפט העליון כי זה לא שופט, והוא
יושב ראש הוועדה. הוא ימנה לעצמו עוד שני חברים שאחד מהם יהיה שופט ועליו
הוא יתייעץ עם נשיא בית המשפט העליון. אז יהיה שופט, מישהו שיפקח שחס
וחלילה פועלים רק לפי כללי המינהל התקין. אין סיבה בעולם, שוב אני חוזר
ואומר, זאת תפיסה עקומה לחלוטין, המחשבה ששופטים יכולים לגעת בהכל. רוצים
לעשות משהו מקצועי? משהו נכון? תביאו בן אדם מהתחום, שמבין עניין, שהיה
בעברו מנכ"ל משרד התקשורת, זה בכלל לא משנה, שהוא ימנה את המועצה
הציבורית - -

היו"ר דוד ביטן:

טוב, הבנתי.

בצלאל סמוטריץ (הבית היהודי):

זה ממש כהן בבית קברות. אני רק מעיר שיש פה שני תיקונים: 20 ו-34ב אבל זה
אותו רעיון.

היו"ר דוד ביטן:

אני מבקש התייחסות מסוימת עורך דין לוין לטענה של למה צריך שופט בראש?
אמרת, בא נראה, אני לא מבין. שאלת? בא נראה, אולי הוא ייתן לך תשובה ותרד
מהעניין. אולי לא ואולי כן. בבקשה.

מאיר לוין:

קודם כל, הוועדה הזאת מורכבת משופט, וכמו שאמרת שני נציגי ציבור, בדיוק עם
המומחיות שאתה רצית לראות בתוך ועדת איתור - -

בצלאל סמוטריץ (הבית היהודי):

הוא ממנה.

מאיר לוין:

הוא ממנה אבל הוא ממנה לפי סעיף שקבוע בחוק מה הכשירות שצריכה להיות. האם
אתה מטיל איזה שהוא ספק ביכולת של שופט לקבוע מיהו נציג ציבור שיש לו מעמד
בתחום התקשורת?

בצלאל סמוטריץ (הבית היהודי):

הוא לא מבין בזה.

מאיר לוין:

הוא מבין בזה - -

בצלאל סמוטריץ (הבית היהודי):

למה דווקא הוא? למה לא נציג תקשורת - -

היו"ר דוד ביטן:

סמוטריץ, תן בבקשה למשנה ליועץ המשפטי לענות. זה לא מקובל הדבר הזה. בא לא
ניכנס לוויכוח פוליטי בעניין הזה, בסדר?

עיסאווי פריג' (מרצ):

יש לי הסתייגות - -

היו"ר דוד ביטן:

מה אתה רוצה? שיהיה שופט של בית המשפט הבינלאומי?

עיסאווי פריג' (מרצ):

אני רוצה שופט עליון.

היו"ר דוד ביטן:

רק רגע, תקבל את הזמן. לא ידעתי שאתה רצית לדבר.

מאיר לוין:

מתוך מחשבה שוועדת האיתור צריכה לכלול אנשים עם הכישורים הנדרשים לבחור
חברי מועצה שהכשירויות שלהם הן כאלה שמתאימות למועצה של שידור ציבורי,
האיזון הנכון שנקבע פה – אגב, הוא לא נקבע בחוק הזה, הוא נקבע בחוק הקודם,
שיש שלושה ומתוכם שניים שהם בעלי המומחיות - -

היו"ר דוד ביטן:

אתה אומר שהשלושה קובעים את העשרה, ומי שקובע את השניים זה האחד שנבחר,
שופט. אז זה בערך מה שאתה רוצה, כמעט פלוס מינוס.

בצלאל סמוטריץ (הבית היהודי):

- - -

שולי מועלם-רפאלי (הבית היהודי):

אדוני היושב ראש, הוא רוצה הפוך, שבראש ועדת האיתור יעמוד נציג ציבור ולא
שופט.

בצלאל סמוטריץ (הבית היהודי):

- - - תוקעים בכל מקום שופט.

היו"ר דוד ביטן:

הבנו שהוא לא מבין אבל תן לי רגע לענות לך. שתי בעיות: הרי מישהו צריך
לבחור את השלושה כולל השופט, מישהו צריך לבחור אותם. אם לא יבחרו אותם אז
אף אחד לא ימנה את השלושה, נכון? בגלל שצריכים לבחור אז קבעו מנגנון שהוא
הגיוני: אמרו ששר התקשורת ימנה את השופט בהתייעצות עם נשיא בית המשפט
העליון, אז קודם כל בוחרים את האחד ואחר כך, האחד הזה בוחר את השניים. אם
השר היה בוחר את כל השלושה אז היית אומר שהוא בחר משיקולים פוליטיים אבל
רגע - -

בצלאל סמוטריץ (הבית היהודי):

- - -

היו"ר דוד ביטן:

רגע, חכה. זה הגיוני ביותר וסביר מאוד. דבר שני, אני לא מדבר כרגע האם צריך
שופט או לא, זה עניין אחר. במקרה הזה, בגלל שיש פה איזה תהליך שבוחרים אחד
והוא בוחר שניים והשלושה בוחרים עשרה, זה נשמע תהליך הגיוני עם תנאי
כשירות. הבעיה האחרת שיש לנו, ואמרתי את זה, הסברתי את זה גם לקיש והוא
הסיר את ההתנגדות שלו במקרה הספציפי הזה. זו לא היתה בעיה ערכית האם צריך
או לא צריך, ובהרבה חוקים אנחנו כבר לא מכניסים, אתה יודע את זה אבל פה
נוצרה סיטואציה שיש חוק תאגיד עם הנהלה מסודרת בדיוק שנבחרו באותה שיטה,
ועכשיו אנחנו עשינו - -

יעקב פרי (יש עתיד):

הנהלה או מועצה?

היו"ר דוד ביטן:

מועצה, סליחה. עכשיו אנחנו עשינו שינוי מבני עם תאגיד נוסף, והבקשה לאור
הדיונים המשפטיים שהיו וגם לאור הדיונים המשפטיים שהולכים להיות, של לעשות
תמונת ראי ולא לעשות שינויים בעניין הזה, וזה מה שהתקבל. אני מבקש ממך רק
במקרה הזה, למרות הבעיה הערכית שאתה מציג ואולי בחלקה אני כן יכול להסכים
לה, לעזוב את ההסתייגות בפעם הזאת על מנת לא ליצור בעיות משפטיות בשלבים
הבאים שהולכים להיות. זה מה שאני מבקש.

בצלאל סמוטריץ (הבית היהודי):

עניינית זה נכון רק שאנחנו לא רוצים - -

היו"ר דוד ביטן:

אמרתי שיכול להיות שאפשר להתווכח על זה מבחינה ערכית אבל במקרה הספציפי הזה
אין טעם להתעקש על זה.

בצלאל סמוטריץ (הבית היהודי):

אני רק אומר את זה כאמירה.

היו"ר דוד ביטן:

בסדר, הבנתי. אז אתה מוותר על ההסתייגות הזאת?

בצלאל סמוטריץ (הבית היהודי):

אם אתה מבקש...

אתי בנדלר:

חברת הכנסת שולי מועלם, את גם חוזרת בך מההסתייגות הזאת?

שולי מועלם-רפאלי (הבית היהודי):

כן.

היו"ר דוד ביטן:

תראה, בסיטואציה הזאת אין לנו ברירה, תשאירו את זה. גם צריך לתת את הקרדיט
פה ליועץ המשפטי לממשלה ולנציגיו, שאם זאת הדרך שהם אמרו ללכת בה, צריכים
ללכת אתם על העניין הזה. אין פה משהו מהותי שבגללו אנחנו צריכים לא ללכת
אתם.

הביאו את האוכל? אז אנחנו נשלים את זה חמש דקות ונלך לאכול?

עיסאווי פריג' (מרצ):

אתי, בנוסף להצטרפות שלי להסתייגויות של פרי ויוסי יונה, יש לי הסתייגות
מהותית שתמיד - -

היו"ר דוד ביטן:

שלא כתבת אותה? חדשה. אז תגיד אותה.

עיסאווי פריג' (מרצ):

אני חושב בהסתייגות שלי שאני רוצה שהשופט יהיה שופט עליון ולא מחוזי.

היו"ר דוד ביטן:

אבל עשינו תמונת ראי - -

שולי מועלם-רפאלי (הבית היהודי):

אבל גם את השינוי הזה אי אפשר להכניס.

היו"ר דוד ביטן:

עשינו תמונת ראי, אותו דבר עשו לפי ההמלצות. עזוב את זה.

אתי בנדלר:

הוא ביקש מכולם לרדת מההסתייגות הזאת.

היו"ר דוד ביטן:

בעניין הזה ביקשתי מכולם, תרד גם אתה. אין צורך.

עיסאווי פריג' (מרצ):

אז הערה שאני מבקש שתגיד אותה בעניין המשרות: ה-100 משרות שהגילאים לא יהיו
בין 40 ל-50 אלא - -

אביטל סומפולינסקי:

הם לא לגבי ה-100 משרות. הם 40 פלוס.

עיסאווי פריג' (מרצ):

40 פלוס, אין הגבלה. בדיוק.

אתי בנדלר:

40 פלוס בתנאי שהם לא מקבלים קצבה או קצבת גישור.

שולי מועלם-רפאלי (הבית היהודי):

גברתי, אני ירדתי מההסתייגות אבל אני מבקשת לדבר.

אתי בנדלר:

רשות דיבור.

היו"ר דוד ביטן:

זהו? רבותי, הפסקה עד 22:30.

(הישיבה נפסקה בשעה 22:07 ונתחדשה בשעה 22:40.)

היו"ר דוד ביטן:

רבותי, אפשר להכניס את האנשים.

תקריאי את סעיף 22.

איה דביר:

"22. בסעיף 99 לחוק העיקרי, ההגדרות "הכונס הרשמי" ו"פקודת החברות" –
יימחקו."

היו"ר דוד ביטן:

הלאה.

איה דביר:

"23. בסעיף 125 לחוק העיקרי –

(1) בפסקה (1), במקום ""תאגיד השידור הישראלי"" יבוא ""תאגיד השידור
      הישראלי ושל

  תאגיד החדשות"";

(2) בפסקה (3), במקום ""תאגיד השידור הישראלי"" יבוא ""תאגיד השידור
      הישראלי ושל

(3) תאגיד החדשות"".

היו"ר דוד ביטן:

הלאה.

איה דביר:

  "24. בסעיף 127 לחוק העיקרי, במקום ""תאגיד השידור הישראלי"" יבוא
  ""תאגיד השידור הישראלי או של תאגיד החדשות"".

  25. בסעיף 128 לחוק העיקרי, במקום ""תאגיד השידור הישראלי"" יבוא ""תאגיד
  השידור הישראלי ותאגיד החדשות".

  26. בסעיף 135 לחוק העיקרי -

(1) בפסקה (1)(ג), במקום ""תאגיד השידור הישראלי" - כהגדרתו בחוק השידור
    הציבורי" יבוא ""תאגיד החדשות", "תאגיד השידור הישראלי" - כהגדרתם בחוק
    השידור הציבורי;

(2) בפסקה (8)(א), במקום ""תאגיד השידור הישראלי"" יבוא ""תאגיד השידור
    הישראלי, תאגיד החדשות"".

27. בסעיף 139 לחוק העיקרי, במקום ""תאגיד השידור הישראלי"" יבוא ""תאגיד
    השידור הישראלי ותאגיד החדשות"".

28. בסעיף 140 לחוק העיקרי, במקום ""תאגיד השידור הישראלי"" יבוא ""תאגיד
    השידור הישראלי, תאגיד החדשות"".

29. בסעיף 143(1)(א) לחוק העיקרי, אחרי "כהגדרתו" יבוא "או תאגיד החדשות
    כהגדרתו בחוק האמור בכל הנוגע לתוכן חדשותי או תוכן בענייני היום".

היו"ר דוד ביטן:

הלאה.

אביטל סומפולינסקי:

פה צריך להיכנס התיקון של חוק בתי המשפט.

היו"ר דוד ביטן:

איזה חוק?

אביטל סומפולינסקי:

- - -

היו"ר דוד ביטן:

רגע, בואו נסיים את ההקראה. מה זה תיקון עקיף ולמה צריך פה תיקון עקיף?

יעקב פרי (יש עתיד):

אדוני היושב ראש, אני מבקש לסעיף 30, סעיף 149 לחוק העיקרי בטל, אני רוצה
לשאול למה מבטלים אותו? לא נתנו לזה הסברים בדברי ההסבר כי מה שעומד מאחורי
ביטוי הגמישות שניתנה לחטיבת החדשות, לרכוש תכניות בענייני היום למשך
שנתיים מה שהיה, למה החוק הזה משנה את המצב שהיה? אני מניח שהסעיף בחוק
המקורי, אותו סעיף 149 שבוטל, נולד מכוח הצורך שהיה, והצעת החוק לא פותרת,
להבנתי, את הצורך אלא מחמירה אותו.

היו"ר דוד ביטן:

המנכ"ל.

יעקב פרי (יש עתיד):

אני חושב שזה מקל בגלגלי התאגיד לטעמי, כדי שלא יתפקד כמו שצריך. זאת
הפרשנות שלי.

שלמה פילבר:

בדיוק הפוך. כל הנושא של מיקור חוץ היה איזה מין אילוץ שנולד לפני שנה בערך
בגלל העובדה שכאילו באו ואמרו: ייקח זמן עד שמתארגנים, בינתיים גם עברה שנה
שלמה, עוד הרבה יותר ממה שהתכוונו בהתחלה, שיהיה פרק הזמן עד שהתאגיד יעלה,
פעם אחת.

פעם שנייה – בפועל, מה שקרה זה שזה הפך להיות סוג של עובדי קבלן, של חצר
אחורית. זאת אומרת, עשו עוד 40 תקנים של אנשים, עיתונאים וכל מיני מפיקים
ש"אולפני הרצליה" לצורך העניין לוקחים אותם, על זה אתה משלם תקורה, על זה
אתה משלם מע"מ, סתם, אני מדבר בהוצאות - -

לאה ורון:

אדון מנכ"ל משרד האוצר, אתם יכולים לשבת בחדר שלי ואפילו אעביר לכם שתייה.

שלמה פילבר:

עכשיו, כשאנחנו דיברנו על תכלית החקיקה, התוצאה הישירה של סעיף 149 זה
הגדלת תקן כוח אדם מ-750 ל-790. ה-40 תקנים האלה זה בדיוק ההמרה של הדברים
האלה.

שולי מועלם-רפאלי (הבית היהודי):

זאת אומרת שבתאגיד הכללי זה כן נשאר וזה רק מתבטל בתאגיד החדשות?

שלמה פילבר:

לא, לא. זה מתבטל באופן כללי ההוראה הזאת. אבל שתבין, אנחנו מדברים פה על
הפקה, לא על הפקות מקור - - - אלא על תכנית אולפן של "שש עם" ומוספים כאלה
ואחרים, שזה מהיום למחר. זה בנוי על אולפן, וזה בנוי על שניים, שלושה
תחקירנים או עוזרי הפקה, דברים מהסוג הזה, בדרך כלל מגיש או שני מגישים. זה
כוח האדם. רוב כוח האדם הזה הוא עיתונאי - -

יעקב פרי (יש עתיד):

ההסבר לא מספק אותי אבל קיבלתי הסבר.

אתי בנדלר:

השאלה רק מה קורה עם ההתקשרויות שלא נעשו?

שולי מועלם-רפאלי (הבית היהודי):

זהו, אז אפשר לשאול משהו? אנשי התאגיד, מר קובלנץ, הסעיף הזה, סעיף 149
שעכשיו אנחנו מבטלים אותו, מה המשמעות שלו על דברים שכבר היו או שיהיו כי
אני לא יודעת אם שמעתם את המנכ"ל - -

שלמה פילבר:

ההתקשרות של 20 מיליון שקל - -

אלדד קובלנץ:

ה"אישו" שם, מעבר לתוספת תקנים שכמובן זה מבורך, להערכתנו, לתאגיד החדשות
החדש, אם יקום, וכמובן אנחנו מתנגדים לזה, יהיה קושי עצום להפיק 4.5 שעות
ביום, תכניות בענייני היום, כמו שהחוק קובע.

היו"ר דוד ביטן:

טוב, תודה.

שלמה פילבר:

למה לא נערכו עד היום?

אלדד קובלנץ:

נערכנו, מר פילבר, כמו שצריך. בגלל שהקופה הציבורית חשובה לנו אז שכרנו
מתקנים במודיעין שהם המינימום האפשרי, וזו בדיוק הסיבה שנוסף הסעיף הזה של
מיקור חוץ לשנתיים כדי לאפשר הפקה של תכניות נוספות בענייני היום.

שלמה פילבר:

כן, אבל יש הבדל בין לשכור אולפן, ואפשר לדון על זה מבחינה כלכלית לבין
לשכור עובדים מבחוץ.

אלדד קובלנץ:

זה לא קשור, מר פילבר.

רועי פולקמן (כולנו):

שאלה: אתה אומר שלשכור אולפן הם יכולים, ואתה אומר שהעניין על מיקור חוץ
הוא רק העובדים? זה חשוב.

שולי מועלם-רפאלי (הבית היהודי):

לא, הוא לא רוצה מיקור חוץ.

רועי פולקמן (כולנו):

אבל אם ב"אולפני הרצליה" הוא צריך אולפן כדי לשדר תכנית, הוא יכול?

משה שגב:

יש הסכמות לגבי מיקור חוץ.

איתן כבל (המחנה הציוני):

משה, לפני שנכנסים לשאלה הגדולה, אם בכלל, של מיקור כי הבנתי שהיו הבנות.
אני רוצה להבין, נשאלה פה שאלה: קודם כל, השאלה הראשונה באמת האם היו
התקשרויות שבוצעו על ידכם?

אלדד קובלנץ:

בוודאי. התקשרויות טיפה מעל 20 מיליון שקלים שזה עניין אחד - -

היו"ר דוד ביטן:

ואפשר לבטל, לצמצם? משהו?

אלדד קובלנץ:

בוודאי שאפשר. אנחנו דאגנו למנגנון שנוכל בהתראה של חודש לבטל כל הפקה
שאנחנו חתומים עליה. עדין יהיו כמה מיליונים טובים שילכו לטמיון. אנחנו
מעריכים את זה בחמישה מיליון אבל העניין הנוסף: המיקור חוץ היה מאפשר באמת
יצירת ארבע וחצי או חמש שעות של תכניות בענייני היום, שכרגע להבנתנו לתאגיד
החדשות החדש מאוד מאוד לא - -

איתן כבל (המחנה הציוני):

אלדד סליחה, אתה מסביר את זה לעצמך, אתה לא מסביר את זה לנו. אתה מדבר כמי
ששוחה – אני רוצה להבין: בא נפרק את זה כי אתה אמרת כאן שלושה נושאים
באמירה אחת. אמרנו קודם כל לעניין כמה שולם? אמרת שיש 20 מיליון שקל
התקשרויות - -

שלמה פילבר:

שנתיים קדימה.

איתן כבל (המחנה הציוני):

לא משנה, אני מנסה כדי שלא נמצא את עצמנו באיזה שהן בעיות ועוד תיקון על
התיקון. אז דבר ראשון, יש התקשרויות בכ-20 מיליון שקל, יש חודש לצאת מתוך
ההתקשרויות האלה, שזה יעלה כחמישה מיליון שקל קנס.

שלמה פילבר:

אני רוצה להבין: חמישה מיליון, במה הושקעו עד היום?

אלדד קובלנץ:

בהוצאות חד-פעמיות, פיילוטים וכו'.

איתן כבל (המחנה הציוני):

בסדר, אני לא נכנס עכשיו, דבר שאפשר לבדוק אותו, אדוני המנכ"ל. דבר שני
שאני רוצה לדעת – נקודה שנייה שאני רוצה להבין אותה היא העניין שהרי יש כאן
המרה של הסעיף הזה. במה הוא הומר? אתה אומר ל-40 תקנים. יפה.

אלדד קובלנץ:

לא היינו בדיון הזה, להבנתנו 40 תקנים.

שלמה פילבר:

התוצאה היתה שכשאנחנו הגענו לסיכום עם האוצר בין היתר על הגדלת תקנים ובסוף
זה הגיע למספר 40. אני לא אומר שהמספר 40 הוא אקוויוולנט לעניין הזה. זה
בין היתר נועד לכסות את - -

איתן כבל (המחנה הציוני):

ה-40 האלה, מבלי להתעמק עכשיו יתר על המידה, איפה ינוחו ה-40 האלה? האם הם
ינוחו בתאגיד? האם הם ינוחו בתאגיד החדשות?

אלדד קובלנץ:

אנחנו מניחים שרובם יהיו בתאגיד החדשות, אנחנו כרגע עושים על זה עבודה אבל
הבעיה המרכזית שהאולפנים שכרגע התאגיד שכר מאוד מאוד יתקשו לייצר ארבע וחצי
שעות תכניות בענייני היום.

איתן כבל (המחנה הציוני):

יפה, אוקי. אתה אומר שהנחת העבודה שלך שרוב ה-40 יהיו בתאגיד החדשות. אנחנו
עולים עוד מדרגה ואומרים: אוקי, הרי הסעיף הזה היה אמור לתת תוצאות כאלה
ואחרות - -

אלדד קובלנץ:

שלוש שעות יומיות.

איתן כבל (המחנה הציוני):

יפה. איזו רצועה זו היתה אמורה להיות?

אלדד קובלנץ:

חמש עד שמונה.

איתן כבל (המחנה הציוני):

ומה אמור היה להיות בחמש עד שמונה?

אלדד קובלנץ:

תכניות בענייני היום.

איתן כבל (המחנה הציוני):

תכניות בענייני היום כמו המוסף, ברור.

אלדד קובלנץ:

הרבה יותר טובות.

איתן כבל (המחנה הציוני):

"שש עם" כמשל, בסדר. עכשיו, יש לנו 40 תקנים ויש לנו אפשרות, לפחות כך
הבנתי, לשכור אולפנים. אז למה אתה חושב שהם לא יוכלו לבצע את המשימה?

אלדד קובלנץ:

כי דבר ראשון, בסד הזמנים הזה, זה יהיה מאוד קשה. ובנוסף, האולפנים
שהתקשרנו איתם סיפקו - כמות העובדים שעובדת שם היא הרבה מעבר ל-40 כי 40 הם
בעיקר עיתונאים אבל זה לא כולל את הטכנאים, תאורנים, צלמים ועורכי וידאו.
זה מה שהאולפן החיצוני מספק.

רועי פולקמן (כולנו):

במיקור חוץ אפשר לשכור אולפנים? כרגע, לתאגיד החדשות.

שלמה פילבר:

מיקור חוץ זה בא ואומר שתוכן לא - - -

רועי פולקמן (כולנו):

אתי, אביטל, בחוק - - - זה מיקור חוץ זה של תוכן. אם מחר בבוקר התאגיד צריך
לקנות אולפן, זמן אולפן, הוא יכול?

היו"ר דוד ביטן:

ברור שהוא יכול.

רועי פולקמן (כולנו):

להבנתי לא. להבנתי זמן אולפן זה גם אומר שהאולפן בא עם תאורן. מה זה?

אלדד קובלנץ:

ברור אבל זה הרבה יותר מ-40 תקנים.

משה שגב:

תלוי, יש כמה סוגים של - -

קריאות:

- - -

רועי פולקמן (כולנו):

יש אולפנים שלא יתנו לך לגעת בתאורה שלהם. מה זה?

שלמה פילבר:

פולקמן שתבין, כשאומרים לך שברשות השידור יש 1,000 איש ופה יש 750 איש
ופתאום מתברר שיש לך עוד 200 במיקור חוץ טכנאים, תאורנים וכולי - -

משה שגב:

- - -

קריאות:

- - -

היו"ר דוד ביטן:

הבנו את הבעיה. בואו נעשה דבר כזה: הרי בשבוע הראשון הם לא יוכלו להתחיל,
יש לכם כבר הפקות מוכנות להתחיל ב-15?

אלדד קובלנץ:

בוודאי.

היו"ר דוד ביטן:

יש, אז אין בעיה אם ככה. אז מה הבעיה?

שלמה פילבר:

תכניות בענייני היום זה תכניות שמשודרות בחי.

היו"ר דוד ביטן:

וכל ההפקות האלה, קניתם אותן? אין לכם דבר שאתם עושים לבד?

אלדד קובלנץ:

כרגע שלוש שעות הן בהתקשרות חיצונית ושעה וחצי - -

היו"ר דוד ביטן:

בסדר רבותי, יש לי הצעה פילבר: הסעיף הזה יבוטל אבל לא מידית. אוקי? בואו
נשאיר, ניתן שבועיים. אחרי שבועיים ימים, עד ה-30 לחודש.

שי באב"ד:

יש רק דבר אחד שאדוני צריך לדעת: הסעיף הזה, הכסף שנחסך ממנו, בנינו עליו,
זה חלק מהקליטה של האנשים הנוספים שקלטנו מרשות השידור כי - -

היו"ר דוד ביטן:

בסדר, מבטלים אותו אחרי שבועיים. מקובל. מקובל על חברי הוועדה?

איתן כבל (המחנה הציוני):

אין לי בעיה רק מה זה נותן?

היו"ר דוד ביטן:

כי זה נותן שלב התארגנות בהתחלה, אני לא יודע מה יהיה. אי אפשר הכל לבטל.

אתי בנדלר:

ב-1 ביוני?

היו"ר דוד ביטן:

כן, ב-1 ביוני זה יתבטל.

איתן כבל (המחנה הציוני):

למרות זאת אני עדין רוצה לומר, לפחות שייכתב בפרוטוקול: זה בסדר, זה לא
יותר מיוד או לא יותר מפלסטר שאתה מניח על הפצע כי סליחה, המנכ"ל שי,
העניין הוא כזה: יש כאן עניין שצריך לתת לו פתרון. מיקור חוץ, אני באופן
אישי לא משתגע על מיקור חוץ כי זה לפי תפיסת העולם שלי, לא קשור עכשיו
לכלום אבל אני אומר: אוקי, ביטלתם את זה, עכשיו צריך לתת לזה פתרון לטווח
הארוך כי מה אומר - -

שי באב"ד:

תראה, אני יכול להגיד לך מניסיוני בעבר: כשהייתי מנכ"ל הרשות השנייה
לטלוויזיה ורדיו "רשת" עברו תהליך שבו חלק מתכניות האקטואליה שהיו במיקור
חוץ, הם החליטו שהם מתחילים לעשות את זה פנימה, ולעשות את זה באולפן פנימי.
ואז מה שקרה זה שאתה רואה היום את כל תכניות הבוקר האלה עם אברי גלעד ועם
אלה, שבעצם יושבים שני אנשים וכל מה שיש להם זה זמן אולפן והם מראיינים. הם
מביאים כל מיני אנשים. מביאים חברי כנסת, מביאים מנכ"לים, מביאים שרים
ומראיינים אותם.

רועי פולקמן (כולנו):

אתה מספר לביטן על תכניות בוקר?

שי באב"ד:

עכשיו, חלק מזה - -

היו"ר דוד ביטן:

פולקמן, אחרי שבניתי אותך אתה מעז לשרוף אותי פה?

רועי פולקמן (כולנו):

לא, אני משבח אותך.

היו"ר דוד ביטן:

כל פעם שאני עולה על התאגיד או משהו, הוא עולה אחרי. פתאום מביאים אותו
פרשן שלי לפני.

שי באב"ד:

לכן, אני אבין את אלדד שיבוא ויגיד - -

היו"ר דוד ביטן:

למה יותר מדי? אנחנו נישאר פה עד ארבע בבוקר. רבותי, אמרנו - -

אתי בנדלר:

4 ביוני.

היו"ר דוד ביטן:

4 ביוני זה יותר משבועיים. בגלל שבועות, ה-4 ביוני ונגמור את הסיפור.
קדימה, תמשיכי לקרוא את התוספת.

אתי בנדלר:

רגע, אביטל הזכירה פה שההתקשרויות בקשר להפקות המקומיות הן עם תאגיד
השידור. צריך לוודא שעכשיו יועברו ההפקות האלה - -

היו"ר דוד ביטן:

בסדר, תכתבי את זה. את רוצה לכתוב את זה?

אתי בנדלר:

בוודאי.

היו"ר דוד ביטן:

אז תכתבו את זה.

אתי בנדלר:

קובלנץ, האם ההפקות החיצוניות של תכניות בענייני היום, מיקור החוץ, אני
מניחה שההתקשרויות הן שלכם. האם זה מעורר בעיה למרות שמי שאחראי עכשיו
להפקות של תכניות בענייני היום יהיה תאגיד החדשות ולא אתם? אביגדור? כי אם
כן צריכים לעשות המחאת זכויות.

שלמה פילבר:

אני חושב שכיוון שאנחנו מדברים - -

אלדד קובלנץ:

מבחינה משפטית אין בעיה. הבעיה היא תפעולית.

שי באב"ד:

ומה אתם עושים - -

אלדד קובלנץ:

נשלם קנס.

משה שגב:

יש לך כאן בעיה שאתה עובר במתקני התאגיד, הם בנויים שם רק למהדורת חדשות.

רועי פולקמן (כולנו):

צריך לקנות אולפן - - -

משה שגב:

תראה, אין פה הרבה שכל. הרי בונים די מוגבל במה שהוא יכול להכיל.

שי באב"ד:

הוא יכול לקחת במיקור חוץ אולפנים קיימים שיש בירושלים. החלטה שלו.

קריאה:

את רוממה?

אתי בנדלר:

אביגדור, היועמ"ש של רשות השידור, אני יכולה לכתוב שהביטול של הסעיף הזה
ייכנס לתוקפו ב-4 ביוני? לא תהיה בעיה? אני רוצה לקבל ממנו תשובה ברורה.

היו"ר דוד ביטן:

את רוצה לפרוטוקול תשובה.

אתי בנדלר:

עורך דין דנן, אני רוצה לוודא רוצה לוודא האם דחיית התחילה של ביטול סעיף
149 ל-4 ביוני ייצור איזו שהיא בעיה מבחינת היחסים בין תאגיד השידור לבין
תאגיד החדשות?

אלדד קובלנץ:

להבנתנו לא. עדין תהיה בעיה תפעולית לתאגיד החדשות לייצר ארבע וחצי שעות
יומיות של אקטואליה וענייני היום.

אביטל סומפולינסקי:

מה-5 ליוני?

אלדד קובלנץ:

עד שנעבור למשכן הקבע.

אתי בנדלר:

בסדר אבל לפחות עד 4 ביוני - - - זה יותר טוב מכלום.

שולי מועלם-רפאלי (הבית היהודי):

לשבועיים, שלושה של ההתחלה.

היו"ר דוד ביטן:

עד שתעברו לקבע זה בדצמבר. איפה אתם חיים?

איתן כבל (המחנה הציוני):

אתם זורקים תאריכים לחלל האוויר...

אתי בנדלר:

רגע, יש עוד תוספת ועוד כמה סעיפים.

יעקב פרי (יש עתיד):

דוד, יש לי עוד שתי הערות ואתה חייב לתת לי או שאתה לא רוצה?

היו"ר דוד ביטן:

אתן לך מה שאתה רוצה אבל לא עכשיו. אתה נשאר אתי עד הסוף, לא?

יעקב פרי (יש עתיד):

אני עד הסוף המר...

היו"ר דוד ביטן:

רבותי, בואו תשלימו את התוספת רגע.

איה דביר:

"הוספת תוספת ראשונה 31. לפני התוספת לחוק העיקרי יבוא: "תוספת ראשונה
)סעיף 63(ב1))

1. בתוספת זו, "שעות צפיית שיא" - השעות שבין 18:00 ל־23:00, בכל יום. 2

2. תאגיד השידור הישראלי ישדר תוכן חדשותי ותוכן בענייני היום שמעביר לו
תאגיד החדשות בזמנים כמפורט להלן:

(1) בשעות צפיית שיא - 180 דקות לפחות;

(2) בשעות שאינן שעות צפיית שיא - 90 דקות לפחות."

"תיקון התוספת 32. בתוספת לחוק העיקרי –

1.  בכותרת, במקום "תוספת" יבוא "תוספת שנייה";

2.  בסעיף 2(2), במקום הסיפה החל במילים "הפקות מקומיות" יבוא "הפקות
    מקומיות או תכניות ספורט";

3.  סעיף 3 - בטל."

היו"ר דוד ביטן:

יש למישהו הערות? פרי, מה שבטל הוא אוהב אז עוד מעט הוא יעיר על זה.

אתי בנדלר:

יש עכשיו את הסעיפים הנוספים אדוני.

היו"ר דוד ביטן:

בסדר. אין הערות? תודה. אז סיימנו לקרוא. עכשיו יש כל מיני תוספות שדיברנו
עליהן. בבקשה, תתחילו לקרוא.

אתי בנדלר:

אדוני, כיוון שהגיע היועץ המשפטי של האוצר רק לצורך ההצעה שלך לגבי מכרזים
פנימיים, אז אולי כדאי לשמוע אותו.

היו"ר דוד ביטן:

אז איזה סעיף זה?

רועי פולקמן (כולנו):

זה לא פנימי, בין משרדי.

אתי בנדלר:

לא, זה לא סעיף. זה דבר שאתה רוצה להוסיף.

היו"ר דוד ביטן:

יש שני דברים.

שי באב"ד:

לא. אבל אפשר לעשות בצורה אחרת את מה שאתה ביקשת ולפתור את זה.

היו"ר דוד ביטן:

היו שתי בעיות. אתה לא היית פה. תקשיב – כל פעם אתה מצביע? מה הסיפור? לא
הבנתי.

קריאה:

מאז שהוצאת אותי, לא - - -

היו"ר דוד ביטן:

אין צורך. אתה כל פעם מצביע. לא חייבים לדבר על כל דבר. עכשיו הבאנו את
המנכ"לים. תן לנו להתענג על המנכ"לים טיפה, אחר כך, אם תרצה לדבר – דבר.

יש לנו כמה בעיות, המנכ"ל וגם היועצים המשפטיים, שאנחנו רוצים לסיים אותן.
קודם כל, יש את הסעיף הזה שמדבר על המשרות שקולטים במשרדי הממשלה. שוחחנו
על זה קצת בחוץ. בסעיף הזה אני רוצה להצהיר שבמקום 100 משרות, לתקן ל-150
משרות. זה פותר את הבעיה.

אני גם ביררתי אחר כך את הנתונים. נכון שקרוב ל-100 משרות יש לנו לעובדים
מגיל 40 עד 50. אבל יש לנו קרוב ל-50 משרות של צעירים מתחת לגיל 40. זה
פותר להם את הבעיה גם כן.

שי באב"ד:

אדוני אמר ששוחחנו בחוץ. כרגע לחות, מבחינת התקנים, אין לי 50 תקנים
פנויים. אני יכול לעשות best effort . אני לא הולך להקצות 50 תקנים חדשים.
אני לא הולך להוסיף עכשיו תקנים חדשים.

היו"ר דוד ביטן:

50 תקנים זה לא מה שישבור אותך.

שי באב"ד:

אני לא מוסיף. אני לא מוסיף תקנים.

היו"ר דוד ביטן:

אתה לא צריך להוסיף. במקום 100, אתה עושה 150. אין פה תוספת תקנים כי אני
לא מכניס בחוק מספר, אתה רק מצהיר על זה. יש הבדל.

שי באב"ד:

על 100 התחייבתי גם מול יו"ר ההסתדרות - - -

היו"ר דוד ביטן:

אז תתחייב בפנינו על עוד 50. מה הבעיה?

שי באב"ד:

אני רוצה לדייק על מה אנחנו מתחייבים כדי שנבין גם את ההצהרה. על 100 אני
מתחייב באופן ישיר. גם צבעתי אותם, נאלצתי לחפש - - -

היו"ר דוד ביטן:

אז תחפש עוד 50.

שי באב"ד:

אני לא בטוח שאני יודע למצוא עוד 50 ולכן אני אומר שנעשה best effort ל-50
נוספים, כי גם את ה-100 האלה אני כרגע מתקשה למצוא ואני צריך לעמוד ב-100
כי זה המספר שנתתי.

היו"ר דוד ביטן:

אז אני מבקש שתעמוד ב-150.

שי באב"ד:

אני אעשה best effort. אני אומר שאני אעשה best effort.

היו"ר דוד ביטן:

אני מבקש שתעמוד.

דבר נוסף, במקום חצי שנה, אני רוצה להקטין את זה ל-4 חודשים. בגלל שהוספתי
50 תקנים. אני הולך לקראתכם בנושא של החצי שנה. לא חצי שנה אלא 4 חודשים.
דבר נוסף - - -

שי באב"ד:

אני רק רוצה להגיד עוד דבר על התקנים. כשאנחנו מדברים על התקנים, המשרות
האלה, זה רק לעובדים צעירים. רק להם, אנחנו לא נותנים - - -

היו"ר דוד ביטן:

אמרתי. יש לך 150 – אתה קולט את כל אלה מגיל 40 עד 50, זה בסביבות 100. כל
היתרה - - -

שולי מועלם-רפאלי (הבית היהודי):

לא 40 עד 50, אלא 40 פלוס.

היו"ר דוד ביטן:

זה 40 עד 50 כי מי שלא קיבל גמלה, שאין לו פנסיה. בגיל 50 יש לו. זה 4 עד
50.

אתי בנדלר:

ה-4 חודשים האלה שאדוני מדבר עליהם, זה לא קליטת העובדים, זו הצעה. זאת
אומרת, עד שהם ייקלטו, יכול לקחת עוד.

היו"ר דוד ביטן:

4 חודשים תהיה קליטה.

אתי בנדלר:

קליטה, אי אפשר לדעתי.

היו"ר דוד ביטן:

למה אי אפשר 4 חודשים קליטה?

אתי בנדלר:

אתה לא נותן לו מספיק זמן לאתר משרות. היושב-ראש מבקש לשנות שה-4
חודשים - - -

היו"ר דוד ביטן:

קליטה. מה זה "הצעה"? אתה מציע לו - - -

רפי יששכר:

- - -

היו"ר דוד ביטן:

די, מספיק כבר עם זה. מספיק כבר.

רפי יששכר:

- - - מה אכפת לו מי הולך - - -

היו"ר דוד ביטן:

עוד פעם יש לכם מה להגיד. אני יודע שזו הפרנסה שלכם, אבל מנסים לפתור את
הבעיות, אז מספיק כבר עם זה. די.

קריאות:

- - - הזקנים והמבוגרים, אין להם פתרון.

היו"ר דוד ביטן:

אני מבקש שתוציא אותם החוצה. תוציא אותו. לך, תעשה מה שאתה רוצה. תצאו.

איתן כבל (המחנה הציוני):

אני רוצה להתייחס.

היו"ר דוד ביטן:

לא סיימתי את ההצעה. תצאו. אני לא רוצה. מספיק, נמאס לי כבר מהוויכוחים
האלה. אי אפשר לסיים שום ויכוח פה.

שי באב"ד:

4 חודשים, מקובל - - -

אתי בנדלר:

קליטה. לא הצעה.

היו"ר דוד ביטן:

אני מפסיק את הישיבה עד שמי שביקשנו ממנו לצאת יצא.

רפי יששכר:

אני אומר לך שהמשרות האלה לא יהיו ככה. אתם תשנו אותן. אני אצא החוצה מתי
שתגיד, אבל הוא - - - הוא ייתן את המשרות ושילך הביתה. יאללה. תפסיק לעשות
עלינו את הפוזות האלה. מי שאתה שתגיד מי ילך לאן? אתה תיתן את המשרות וזה
לא מעניין אותה מי ילך - - -

היו"ר דוד ביטן:

דבר נוסף. מה אמרת? שיהיה מועד - - -

אתי בנדלר:

- - - תקבע את תנאי הקליטה: בתנאים שתקבע ועדת השירות. תוך כמה זמן ועדת
השירות תקבע את התנאים?

היו"ר דוד ביטן:

לא כתוב.

אסף וסרצוג:

ביקשנו מוועדת השירות - - - לוחות זמנים. אם כן, אמרנו - - -

היו"ר דוד ביטן:

הכנסתם את זה בחוק. מה אתה רוצה ממני?

אסף וסרצוג:

זה לא מה שכתוב.

היו"ר דוד ביטן:

אז אנחנו נתקן.

אסף וסרצוג:

המועד לא צריך להיות - - -

היו"ר דוד ביטן:

- - - 4 חודשים קליטה - - - יעשו את זה ב-3.5 - - - לא מדתם? צריכים לשאול
אותם? נו, באמת - - - הכול ישים. במקום שיעבוד על הנייר הזה, שיעבוד על
הנייר הזה.

אתי בנדלר:

חייבתם את ועדת - - -

שי באב"ד:

שיעברו על החוק, אם הם רוצים. היו"ר צודק - - -

היו"ר דוד ביטן:

דבר נוסף, המנכ"ל, אנחנו - - -

שי באב"ד:

אדוני היו"ר - - - חודשיים שהוועדה תקבע את תנאי הקליטה - - -

היו"ר דוד ביטן:

שבועיים היא אומרת. לא יותר טוב?

שי באב"ד:

שבועיים זה - - -

היו"ר דוד ביטן:

תעשי חודש.

שי באב"ד:

תני להם עד חודשיים לקבוע - - -

היו"ר דוד ביטן:

חודש, חודש.

אתי בנדלר:

4 חודשים יש לך לקלוט ואף אחד לא - - - אי אפשר להתחיל לקלוט.

רועי פולקמן (כולנו):

חודש פלוס 4 חודשים.

היו"ר דוד ביטן:

לא, לא. 4 חודשים הכול. תעשי חודש.

שולי מועלם-רפאלי (הבית היהודי):

אתי, חודש פלוס שלושה.

היו"ר דוד ביטן:

תעשי חודש, לא שבועיים.

אתי בנדלר:

הוא לא מוכן לחודש מיום הקביעה.

היו"ר דוד ביטן:

חודש הם יקבען. 4 חודשים קליטה, כולל החודש הזה. זה הכול.

אתי בנדלר:

זאת אומרת, חודש פלוס שלושה.

היו"ר דוד ביטן:

דבר נוסף, למשך שנה אחת בלבד.

קריאה:

לצמצם את החלון - - -

שי באב"ד:

תגיד, 4 חודשים של פטור ממכרז? בן אדם, אנחנו השתגענו.

אסי מסינג:

אבל ה-6 חודשים זה מטיב העניין הזה - - -

היו"ר דוד ביטן:

אז מה אתה רוצה, שנעשה את זה 4 שנים כדי שתהיה להם הזדמנות 4 שנים? אנחנו
מצפים שאתם תקיימו את זה כמו שצריך.

שולי מועלם-רפאלי (הבית היהודי):

הוא אומר לך שאם תשאיר 6 חודשים, זה נותן יותר זמן לקליטה - - -

היו"ר דוד ביטן:

אני מודע לזה. אז בואו נעשה שנתיים.

שולי מועלם-רפאלי (הבית היהודי):

לא.

היו"ר דוד ביטן:

שנתיים נותנות - - -

שי באב"ד:

אני מעיף את הצעת היו"ר שאומרת אחד פלוס 3 ומאלצת גם את המדינה - - -

היו"ר דוד ביטן:

את כולם לעבוד. לפי השיטה, נעשה שנתיים.

שי באב"ד:

- - - ואם לא, שיעברו על החוק.

היו"ר דוד ביטן:

לא אז לא. מה אני יכול לעשות?

עוד לא סיימתי את ההצעה. דבר נוסף, אנחנו נאפשר במשך שנה אחת לעובדים של
רשות השידור ללכת למכרזים פנימיים. שנה אחת בלבד. אם הם טובים – יקבלו. אם
לא טובים, לא יתקבלו.

רועי פולקמן (כולנו):

לא פנימיים אל בין משרדיים.

היו"ר דוד ביטן:

אם הוא טוב, הוא ייכנס. אם הוא לא טוב – הוא לא ייכנס. מה הבעיה? יש ועדה,
לא?

אסי מסינג:

למה הוא ולא עובד מוסד לביטוח לאומי?

היו"ר דוד ביטן:

ככה. אני רוצה רק אותו בגלל הבעיה שנוצרה בעניין הזה. מה הבעיה?

אסי מסינג:

עובד מוסד הוא לא עובד מדינה - - -

היו"ר דוד ביטן:

באמת, לעובד מוסד יש בעיה? באמת?

שולי מועלם-רפאלי (הבית היהודי):

לא. המוסד לביטוח לאומי.

היו"ר דוד ביטן:

הכלת ופיטרת את כל עובדי המוסד? לקחת את הארגון ופיטרת אותם? מה אתה משווה
בין דבר לבדר? איזה שטויות אלה? רבותי, זו הבקשה - - - במשך שנה, לא לכל
החיים.

דבר אחרון – עובדי המוסד, תפטר את עובדי המוסד - - -

שי באב"ד:

לא. המוסד לביטוח לאומי.

היו"ר דוד ביטן:

לא שמעתי. אז מה הוא אומר מוסד.

אתי בנדלר:

רגע, מדובר על כלל עובדי רשות השידור או רק העובדים - - -

היו"ר דוד ביטן:

לא. רק העובדים - - - גם מעל גיל 40. מה זה משנה 50? שנה אנחנו - - - 40
ומעלה.

אתי בנדלר:

אבל רק אלה שאין להם קצבת פרישה או קצבת גישור.

שי באב"ד:

אדוני היו"ר, אפשר במוסד לקלוט - - -

היו"ר דוד ביטן:

אתה יודע מה, גם מי שיש לו קצבה. מה הבעיה ללכת למכרז? אם יתקבל – יתקבל,
ואם לא, אז לא. מה הבעיה? שנה אחת.

שי באב"ד:

אני אתן עדיפות לאנשים שמקבלים גם קצבה. להתעלל במדינה. מה קרה לך?

שולי מועלם-רפאלי (הבית היהודי):

ביטן, מה פתאום? עדיף אנשים שאין להם.

היו"ר דוד ביטן:

בסדר, ניסיתי - - -

יש דבר נוסף, לא סיימתי – לפי החיוכים אני רואה שאתה אוהב את ההצעות האלה.
אחרי שלושה חודשים מיום תחילת החוק - - -

שי באב"ד:

- - -

איתן כבל (המחנה הציוני):

אל תפריעו. סליחה, שי, תן לו לסיים את ההצעה ואחר כך נתחיל את - - - בסדר?
בואו - - -

היו"ר דוד ביטן:

חוץ מאחד, גם לא יהיו פה דיונים רציניים. זאת ההצעה, אין דיונים רציניים על
הדבר הזה. אם ח"כים רוצים להתייחס, בבקשה. אחרת אני אגמור את זה בשש בבוקר.

דבר נוסף, אחרי שלושה חודשים תתקיים ישיבת ועדת כלכלה שבה יהיה דיווח על
אופן יישום ההסכם הזה.

אתי בנדלר:

בתוך שלושה חודשים יימסר לוועדת הכלכלה דיווח על מספר העובדים שנקלטו - - -

שי באב"ד:

מנכ"ל משרד התקשורת, זה שלך. אחרי שלושה חדשים אתה צריך לדווח על
התקדמות - - -

היו"ר דוד ביטן:

או תוספת - - -

שולי מועלם-רפאלי (הבית היהודי):

אותם כללים, שי - - -

רן שטרית:

- - - אנחנו?

איתן כבל (המחנה הציוני):

- - -

היו"ר דוד ביטן:

- - - איתן - - - כמו שצריך. מה הבעיה?

שי באב"ד:

- - - נציב שירות המדינה יגיע - - -

היו"ר דוד ביטן:

שיזמין את מי שהוא רוצה. לדיווח שיזמין.

פרי, מה רצית להגיד? אנחנו בסוף, אם אפשר שהכול יהיה קצר, בסדר?

יעקב פרי (יש עתיד):

יהיה מאוד קצר. ישנם מספר עובדים בודדים ברשות השידור שעבדו עד 2007
כפרילנסרים. מ-2007 ועד היום, חסרים להם בין חודש לחודש וחצי להיות 10
שנים. מדובר בין 5 ל-7 ואולי 8 עובדים ואפשר לבקש בעניין הזה שתעשה להם
ועדת חריגים.

שי באב"ד:

מה זה נותן להם?

רועי פולקמן (כולנו):

על מנת שיקבלו את המענקים. חסר להם חודש.

יעקב פרי (יש עתיד):

רבותי, אני מעלה את מה שאמרו עובדי רשות השידור ואני חושב - - - מדובר במעט
אנשים - - -

שי באב"ד:

אני מבקש, בנושאים של עובדים אנחנו סגורים מול יו"ר ההסתדרות, לא לפתוח
חזיתות חדשות. יש סיכום, אנו עומדים בסיכום, אחרת המדינה גם תפתח. עשינו את
הדיון הזה להגיע להסכמים - - -

היו"ר דוד ביטן:

אתה יודע על אילו עובדים מדובר. עזוב, זה סתם עושה - - -

יעקב פרי (יש עתיד):

- - -

היו"ר דוד ביטן:

מה זה העובדים – אם הייתה בעיה רצינית, אין בעיה. צודק המנכ"ל, אנחנו לא
עושים עכשיו משא ומתן מחודש.

איתן כבל (המחנה הציוני):

אני רוצה להשבית שמחות. אדוני היושב-ראש, אני תומך לגמרי בהצעה שלך, אלא
כפי שהיא הוצגה, ראיתי בעיני, אתם מכירים את ההוא שהולך ברחוב ונתקל בחבל
לבן והוא מתחיל להתגלגל – כך ההצעה. אתה בא ממקום טוב.

שום דבר ממה שהצגת כאן או הצעת, בכנות גמורה, ואנחנו חברי הכנסת – אני רוצה
לדבר בשם כולם – אם לא כולם, אני מניח שרובנו תומכים בזה. אם לא יהיו כלים
שהם כמו חרב דמוקלס שמאיימת על המערכת, זה לא יקרה. אין סרט כזה שיודע
לקלוט היום בשירות הציבורי מישהו בוודאי במכרז. ונניח שהקשיבו לך – חברים,
אתם לא מבינים כל מה שאנחנו עושים - - -

היו"ר דוד ביטן:

בלי מכרז.

שי באב"ד:

- - - פטור ממכרז.

היו"ר דוד ביטן:

זה פטור ממכרז.

שי באב"ד:

כן, בוודאי.

איתן כבל (המחנה הציוני):

שי, אני נראה לך - - -

שי באב"ד:

חדש.

היו"ר דוד ביטן:

מה שעשינו פה, התהליך הזה שנעשה פה, זה תהליך ייחודי. לא עשו אותו אף פעם,
נכון? או שאני טועה.

איתן כבל (המחנה הציוני):

גם באופן ייחודי הם יטרפדו את זה. כשאתה מגיע לאוצר, מלמדים אותך כמה
כללים, אחד מהם הוא מלאכת הטרפוד. זה חלק מתהליכי הקבלה.

רועי פולקמן (כולנו):

קורס בטרפוד.

אסף וסרצוג:

אני לומד.

איתן כבל (המחנה הציוני):

אתה צעיר, אתה כבר יכול לפתוח פקולטה.

רועי פולקמן (כולנו):

הוא רב טרפד.

איתן כבל (המחנה הציוני):

וסרצוג, רב טרפד נהיית.

היו"ר דוד ביטן:

מה אתה מציע במקום? תגיד מה אתה רוצה.

איתן כבל (המחנה הציוני):

אמרתי בקצרה את העניין. יש פה שתי רמות – סליחה, חברים, אנחנו נסגור לך את
הרדיו החרדי.

מיכאל מלכיאלי (ש"ס):

הוא כבר עובד.

היו"ר דוד ביטן:

גואטה, זה סתם מפריע. מקסימום ניקח את "קול ברמה".

יגאל גואטה (ש"ס):

קם את מי שאתה רוצה, ביטן.

איתן כבל (המחנה הציוני):

אתה רוצה שהקואליציה תיפול?

יגאל גואטה (ש"ס):

תאמין לי, אתה תאגיד בפני עצמך, ביטן. אתה כבר תאגיד לבד. הבעיה שהעלויות
שלך עם הפלאפל - - -

היו"ר דוד ביטן:

שלי? בתקציב הבאתי פלאפל לאכול, הלך אכל 70 כדורים, אני חושב. 70. פריג'
ספר לו אחד-אחד. בסוף הוא נכנס לתקציב ואמר לי: תשמע, כואבת לי קצת הבטן,
אני רוצה הפסקה קטנה. פריג' יחליף אותי קצת. כמה פלאפלים אתה יכול לאכול,
תגיד לי? ריבונו של עולם.

יגאל גואטה (ש"ס):

לא ספרתי. אמרתי לפריג': תקשיב, אכלתי עכשיו 70 כדורים, תעשה לי טובה,
תתקזז אתי. נעלמתי לו לשעה וחצי. בגלל זה הוא התעצבן - - -

רועי פולקמן (כולנו):

70 באמת?

היו"ר דוד ביטן:

70 גן. מה זה באמת.

יגאל גואטה (ש"ס):

תעזוב אותו, אילו שטויות.

היו"ר דוד ביטן:

רגע, ואיזה פלאפל הביאו, מזה קרש. הכדור קרש. מילא אם היה פלאפל טעים, אני
מבין. אמרתי לו: איך אכלת את זה? אמר לי: יש לי ברירה? כאני רעב – אני רעב.

שי באב"ד:

לזכותך יאמר שבזמני התקציב הבאת לפה אוכל טוב.

איתן כבל (המחנה הציוני):

אדוני השף, אני יכול להציע?

היו"ר דוד ביטן:

כן, כן. אני לא שף. אני אוכל, אנין טעם.

איתן כבל (המחנה הציוני):

ברשותך, אני רוצה להגיד שכל עוד הם לא נקלטו בעבודה, מישהו צריך לשלם להם
שכר.

היו"ר דוד ביטן:

זה לא ילך.

איתן כבל (המחנה הציוני):

אם לא ישולם להם שכר, יקרה אחד מהשניים: או שהאוצר - - -

רועי פולקמן (כולנו):

הם מקבלים פיצויים ואבטלה ל-4 חודשים.

היו"ר דוד ביטן:

ומה עם הודעה מוקדמת? יכול להיות שיש להם בהסכם הודעה מוקדמת.

איתן כבל (המחנה הציוני):

האנשים האלה מסיימים את עבודתם, הם אמורים להיקלט בעבודה.

רועי פולקמן (כולנו):

ואם הם לא ירצו?

איתן כבל (המחנה הציוני):

אם לא ירצו, זה משהו אחר.

רועי פולקמן (כולנו):

אז מה זה - - -

איתן כבל (המחנה הציוני):

רגע, ברשותך. הטרפדן הוא פה מולנו, אתה לא חייב לקחת את התפקיד.

רועי פולקמן (כולנו):

לא - - -

איתן כבל (המחנה הציוני):

זה כן. זה כמו בחוקים שאתה - - -

רועי פולקמן (כולנו):

אבל אין תרחיש כזה. שכר על מה? קולטים עובדים ומשלמים שכר לעובד שלא עובד?

איתן כבל (המחנה הציוני):

אנחנו אומרים שנתנו מענה לאיקס אנשים, נכון? עכשיו, אנחנו רוצים לתת מענה
לקבוצה שלא הצלחנו לקלוט לתוך המערכת והם כ-100. דרך אגב, אין סרט כזה.
תקשיב טוב מה יקרה, פולקמן, ותרשום את זה פה: יציעו להם את העבודות הכי
מבוזות. הוא ילך ויאוורר אותם עם העכבישים.

שי באב"ד:

זה לא נכון.

היו"ר דוד ביטן:

הוא אומר שזה לא נכון. שיצהיר לפרוטוקול מה הוא יעשה עם ה-100. מה הבעיה?

איתן כבל (המחנה הציוני):

תסלחו לי, אף אחד לא יפריע לי. אני אומר את הדברים גם אם אני מדבר שטויות,
ולצערי אני לא מדבר שטויות. זה מה שיהיה כי כשרוצים לסיים את החוק, כולנו
מוכנים להתכנס סביב עניין וחוזרים על העניין הזה ובסופו של עניין הם ירדפו
אחרי הרוח.

אז אחת מהשתיים: אם אנחנו רוצים לעזור להם, אז בואו נעשה את זה כמו שצריך.
ואם אני אומר משהו שאיננו כמו שצריך, יתקנו אותי בעלי המקצוע כדי לוודא שזה
כמו שצריך, כי יציעו להם את ההצעות הכי מבזות, את ההצעות שאף אחד מהם לא
יקבל כי בסוף, אתה יודע, אף אחד לא הולך להתבזות.

אני רוצה שיהיה פה סיפור דרך שאני יודע בדיוק את לוח הזמנים. גם אם תלך
חודש לפה או חודש לשם, אני - - - את המעקב. אבל אני רוצה לדעת שגם האוצר,
המערכת הממשלתית, יוצאים מגדרם כדי לתת - - - אם לא יהיה שוט, לא יקרה.

שי באב"ד:

הנושא של ה-100 תקנים - - -

איתן כבל (המחנה הציוני):

מי ניסח את זה, גואטה? הניסוח הזה לא מקובל, גואטה. אני לא יודע מי ניסח –
זה לא מקובל.

יגאל גואטה (ש"ס):

עוד לא קראת את זה בכלל.

היו"ר דוד ביטן:

הם יעברו על זה. המנסחת היא היועצת המשפטית, לא מישהו אחר. תכף אנחנו נגיד
מה.

יגאל גואטה (ש"ס):

כתבנו את זה בערבית, שתתרגם את זה לעברית.

אתי בנדלר:

יש כאן עקרונות שלא קובעים - - -

היו"ר דוד ביטן:

לא קובעים. יש לנו את הנושא של "רקע". נלביש את זה - - -

יגאל גואטה (ש"ס):

העיקר שהבנת מה אני רוצה.

היו"ר דוד ביטן:

לא הבנתי. אני לא מבין כלום אצלך.

איתן, מה ההצעה? לשלם להם משכורת? זו הצעה בלתי אפשרית.

איתן כבל (המחנה הציוני):

אני רוצה מנוף. אל תיתן להם משכורת, בסדר? תן לי מנוף שאם אחרי זמן הם לא
נקלטים – משהו. אם לא, את יודע דוד, אנחנו עושים פה מעשה שלא יעשה, חושבים
שאנחנו נותנים להם מענה - - -

היו"ר דוד ביטן:

אני אגיד לך מה המנוף - - -

איתן כבל (המחנה הציוני):

עכשיו שנתיים מעבירים חוק ומעבירים חוק. נתנו פה לוחות זמנים - - -

היו"ר דוד ביטן:

המנוף לא נמצא בידיים שלנו ולא בחוק. המנוף צריך להיות בידי ההסתדרות. אני
מבין שייחתם פה הסכם עם ההסתדרות, נכון? ההסתדרות יכולה להשבית את המדינה
בגלל זה - - -

איתן כבל (המחנה הציוני):

לא רואים אותם במשקפת 20 על - - -

היו"ר דוד ביטן:

מה זה "לא רואים אותם במשקפת"? המנוף הוא בידי ההסתדרות, לא בידינו.

איתן כבל (המחנה הציוני):

- - - הוא לא מפסיק להשבית את המשק - - -

היו"ר דוד ביטן:

עזבו את הבחירות כרגע. אז תהיה שלי יחימוביץ, יהיה לה מנוף.

איתן כבל (המחנה הציוני):

אני לא מדבר אתך פוליטיקה - - -

היו"ר דוד ביטן:

המנוף בידי ההסתדרות, לא בידינו.

שולי מועלם-רפאלי (הבית היהודי):

אבל בכל זאת, שבמשרד האוצר יסמנו איזו דרך - - -

היו"ר דוד ביטן:

אז הנה, מוכנים. אבל כל אחד רוצה להתייחס, אז מה את רוצה?

שולי מועלם-רפאלי (הבית היהודי):

בסדר, בואו נשמע אותו.

שי באב"ד:

הנושא של המשרות, חבר הכנסת כבל, ידידי היקר - - -

איתן כבל (המחנה הציוני):

זו התחלה - - - ידידי היקר.

שי באב"ד:

לא להגיד "ידידי היקר"?

איתן כבל (המחנה הציוני):

אל תגיד. "ידידי" – זה כבר אתה הולך להכניס - - -

היו"ר דוד ביטן:

הגענו בסוף ל-12 בלילה. כל אחד - - - אני מבקש, כולל מהח"כים – לא מאיתן,
לא בגלל שדיברת עכשיו, איתן – אני רוצה שאנשים ידברו בקיצור נמרץ. שייכנסו
וידברו מהר ויציגו את הדברים בצורה יותר מהירה וותר קצה כי אחרת נישאר פה
עד 06:00 בבוקר, כמו שאני רואה את זה.

לאה ורון:

הזמן קצר והמלאכה מרובה.

שי באב"ד:

אני אתייחס מאוד מהר ומאוד קצר. ה-100 משרות האלה - - -

היו"ר דוד ביטן:

150.

שי באב"ד:

ה-100 משרות שדיברנו עליהן עם ההסתדרות, זה לא נעשה כאן בפעם הראשונה ולא
עכשיו אמרנו שנייצר איזה 100 משרות פה בוועדה. היה משא ומתן ארוך עם
ההסתדרות, משה שגב גם היה נוכח בו, שם היו מספר התחייבויות: ראשית, ייצבעו
משרות גם ברשות המיסים וגם באגף הגבייה של משרד המשפטים. אלה משרות של
גבייה, לא משרות של ניקיון, לא משרות שגדלים עליהן עכבישים, אלה לא משרות
בזויות.

שנית, גם במשרד הבריאות ייצבעו בין 40 ל-50 משרות. גם שם נאמר במפורש שלא
יהיו משרות הניקיון או משרות נמוכות, אלא מדובר במשרות של רכש, לוגיסטיקה
וכל מה שקשור למינהלה. אלה המשרות שסוכם עליהן עם יו"ר ההסתדרות.

היו"ר דוד ביטן:

יש לכם כבר משרות צבועות?

שי באב"ד:

חלק מהמשרות פה צבועות, בוודאי. ברשות המיסים יש לנו כבר צביעה של חלק
מהדברים, עם משרד המשפטים נעבוד ונצבע את היתר. אגף תקציבים אישר צביעה של
הדברים יחד עם הנציבות. בסופו של דבר - - -

יעקב פרי (יש עתיד):

ההסכם היה עם ההסתדרות לפני חודש או חודשיים. עד לרגע זה לא הגיע - - -

יעקב פרי (יש עתיד):

לא היה לפני חודש וחודשיים - - -

קריאות:

- - -

היו"ר דוד ביטן:

רק ההסתדרות יכולה ליישם את ההסכם הזה. אתה יודע את זה.

שולי מועלם-רפאלי (הבית היהודי):

אם היה לפני כשבועיים - - -

יעקב פרי (יש עתיד):

החוק יעבור ביום רביעי, למה אין טיוטה חתומה?

היו"ר דוד ביטן:

יש פה עקרונות שלא כתובים בחוק, עם כל הכבוד. יש רדיו, יודעים מה זה רדיו.
אתם כבר רוצים לנהל את המדינה עם הרדיו הזה? לא הבנתי את העניין.

יגאל גואטה (ש"ס):

ביטן, עוד לא קראת את - - - מה קרה לכם? השתגעתם?

היו"ר דוד ביטן:

רדיו זה רדיו.

יגאל גואטה (ש"ס):

יושבים פה כולם, מדברים פה יומיים ואנחנו לא מדברים מילה. מה קרה?

היו"ר דוד ביטן:

מה קרה?

יגאל גואטה (ש"ס):

עוד לא הגשנו נייר, לפני דקה - - -

היו"ר דוד ביטן:

הגשתם לנו אותו.

יגאל גואטה (ש"ס):

- - - קניתם את המדינה? מה הסיפור הזה?

היו"ר דוד ביטן:

לא - - -

יגאל גואטה (ש"ס):

מה זה "לא"? לא קראת את הנייר. תקרא את הנייר ותסביר לנו מה לא מובן. מה,
אנחנו מטומטמים?

היו"ר דוד ביטן:

גואטה, החלטת לצעוק הערה? בסדר, תצעק עד מחר.

יגאל גואטה (ש"ס):

זה כבר מוצה. אנחנו יומיים יושבים פה בשקט.

היו"ר דוד ביטן:

אז מה? כתוב באיזה מקום שצריכים לקבל רדיו? אני לא מבין את העניין. מה
בדיוק הבעיה? לא הבנתי.

יגאל גואטה (ש"ס):

עוד לא קראת את הנייר - - -

היו"ר דוד ביטן:

קראתי דווקא. עברתי עליו. למה אתה אומר?

יגאל גואטה (ש"ס):

אז איפה הבעיה? תסביר לי.

היו"ר דוד ביטן:

הבעיות קיימות. אני לא עובר עכשיו לרדיו החרדי. לא עובר כרגע, רק בסוף
אעבור. אמרתי לכם את זה. זה שהבאתם נייר שכתב אותו מישהו – שיהיה בריא
המישהו הזה. גם אני יודע לצעוק, לא רק אתה.

יגאל גואטה (ש"ס):

אין בעיה.

אתי בנדלר:

אני מציעה, ברשותך, חבר הכנסת גואטה, שאנחנו נצלם את המסמך ונעביר אותו גם
לנציגי הממשלה כדי שהם - - -

היו"ר דוד ביטן:

עם כל הכבוד, מי שמנסח, יכול להציג הצעת ניסוח - - -

יגאל גואטה (ש"ס):

תגיד לי אם זה לא מתאים או כן מתאים - - -

היו"ר דוד ביטן:

לא רוצה להגיד כלום. אתם יכולים להציע ניסוח, זה הכול.

יגאל גואטה (ש"ס):

זו הצעה - - -

היו"ר דוד ביטן:

יפה מאוד, יפה מאוד. מה אתה צועק? לא הבנתי עכשיו. מה אתה צועק?

יגאל גואטה (ש"ס):

לא. כי זה לא - - -

היו"ר דוד ביטן:

אתה יכול לצעוק עד מחר, בסדר?

יגאל גואטה (ש"ס):

אני אצעק גם עד מחר.

היו"ר דוד ביטן:

אז תצעק עד מחר. נו, באמת.

יגאל גואטה (ש"ס):

וגם מחר.

היו"ר דוד ביטן:

וגם מחר וגם מחרתיים.

יגאל גואטה (ש"ס):

אין שום בעיה.

שי באב"ד:

כמו שציינתי קודם, נבחרו 100 משרות, צבענו את חלקן, חלקן עוד ייצבעו בהמשך.

היו"ר דוד ביטן:

ההצעה שאמרתי מקובלת עליך? מקובלת על גורמי המקצוע?

שי באב"ד:

מה שאמרת – כן. אני רק רוצה לשמוע לגבי המכרזים הבין משרדיים מאסי.

אסי מסינג:

הסעיף במתכונתו הקיימת, מלבד העובדה שהוא לא מתייחס למספר, הוא מתייחס אך
ורק למתן פטור ממכרז לעובדים ותיקים, היינו עובדים מעל גיל 40 שאין להם
פנסיית גישור או פנסיה תקציבית. להרחיב את זה לעובדים מתחת לגיל 40, זה כבר
משנה גם את ההצדקה לפטור וגם את - - -

קריאות:

- - -

שי באב"ד:

דיבר על הרחבת הפטור לעוד 50 - - -

אתי בנדלר:

סעיף 98(י) חל רק על - - - של רשות השידור כהגדרתו בחוק המוצע. בנוסף לכך,
חבר כנסת - - - הוא דיבר - - -

אסי מסינג:

מתן פטור לעובדים מתחת לגיל 40 משנה את ההצדקה - - -

אתי בנדלר:

הוא לא דיבר על מתן פטור לעובדים מתחת לגיל 40. אני שאלתי במפורש.

היו"ר דוד ביטן:

אמרתי שאנחנו מעלים את זה ל-150. כן, כן. מה הבעיה עם זה, לא הבנתי.

אסי מסינג:

הרחבת בסיס הפטור - - -

אתי בנדלר:

אבל לגבי אותו סוג של עובדים, לא?

שולי מועלם-רפאלי (הבית היהודי):

היא שאלה שלוש פעמים אם מתייחס לאותו סוג של עובדים ואתה ענית - - -

היו"ר דוד ביטן:

לא. אבל אמרתי צעירים. אמרתי: כולל צעירים.

אסי מסינג:

שינוי בסיס הפטור וביטול התנאי של גיל 40 משנה את ההצדקה למתן הפטור.

היו"ר דוד ביטן:

לא משנה. אנחנו קובעים את זה בחוק. לא משנה כלום.

אסי מסינג:

בוודאי שכן מכיוון שההצדקה - - -

היו"ר דוד ביטן:

תסלח לי, עם כל הכבוד לך, אם אנחנו קובעים בחוק שיש פטור, אז יש פטור. מה
זה "הצדקה"? על מה אתה מדבר אתי "הצדקה"? באמת.

אסי מסינג:

ההצדקה במתן הפטור - - -

היו"ר דוד ביטן:

אין שום הצדקה. סגרתם את רשות השידור במכה אחת, זאת ההצדקה. מה, צריך הצדקה
מיוחדת לזה? בחייך.

שי באב"ד:

זה לא נכון שסגרנו - - -

היו"ר דוד ביטן:

לא משנה. סגרתם. למה, האוצר לא היה אז? אתה חושב שאתה האוצר לדורי דורותיו?
אז גם היה אוצר וגם הוא היה בעניין. שר האוצר אז היה לפיד, אם לא אכפת לך.

שי באב"ד:

- - -

היו"ר דוד ביטן:

אם זו הטענה שלך, אז היא לא מקובלת. עזוב אותי מזה. תנסחי את זה ככה וזהו.
שיטענו - - -

רפי יששכר:

- - - גנבתם לרשות השידור - - - 5 מיליארד שקל - - -

היו"ר דוד ביטן:

הנה, עוד פעם הוא בא. לא ראיתי דבר כזה. איך הוא נכנס עוד פעם? כמה אני
יכול להוציא בן אדם? כמה? אל תתנו לאף להיכנס יותר. מספיק.

רפי יששכר:

לא רוצה לצאת. לא רוצה.

היו"ר דוד ביטן:

בסוף הגענו לזה שצריך להתנהג בצורה כזאת.

רפי יששכר:

אני אהרוס את הוועדה הזאת. לא תהיה פה ועדה. אף אחד לא יוציא אותי, זוז
מפה. אתם רוצים ככה? לא תהיה פה ועדה. אתם אל תשחקו אתי, אף אחד לא - - -

היו"ר דוד ביטן:

שגב, תקשיב טוב, כל עובדי רשות השידור שיצאו עכשיו, כולל אותך, אם אתה לא
מסוגל – אתה מכניס אותו, אתה לא מסוגל - - - שייצאו. זה הכול. כולם שיצאו,
כל עובדי רשות השידור. לא רוצה לראות אחד. זה הכול.

קריאה:

מה זה קשור אליו?

היו"ר דוד ביטן:

מה זה קשור אליו? אלה אנשים שהוא מביא. מספיק. אל תגיד לי מה זה קשור.
מספיק. כמה אפשר להוציא ולהכניס? לא רוצה לראות יותר. זהו, נגמר.

רפי יששכר:

- - - של הרכוש שלנו - - -

היו"ר דוד ביטן:

זה הכול.

שולי מועלם-רפאלי (הבית היהודי):

די, חברים, חברים, הוא יכול להיות אבא שלכם.

אתי בנדלר:

אני לא יודעת מה לנסח עכשיו. אני לא מבינה את ההצעה שלך.

היו"ר דוד ביטן:

מה לא מבינה?

אתי בנדלר:

שאלתי אותך - - -

היו"ר דוד ביטן:

קודם כל, הם קולטים את בני ה-40 עד 50 ואחר כך מתחילים עם צעירים. לגבי
כולם יש פטור. זה הכול. פשוט מאוד.

אתי בנדלר:

הסעיף הזה שמדבר על חודש פלוס שלושה - - -

היו"ר דוד ביטן:

הוא חל גם על אלה.

אתי בנדלר:

רק לגבי אלה. זה הסעיף - - -

היו"ר דוד ביטן:

לא. גם לגבי מה שאמרתי.

אתי בנדלר:

אז אני לא יודעת מי האחרים.

היו"ר דוד ביטן:

אני אסביר את זה עוד פעם – לא לתת לו להיכנס יותר בבקשה, בסדר? זה הכול. אם
אתם לא מסוגלים למנוע מהחבר שלכם מלהתנהג ככה, אז אין טעם שגם אתם תישארו
פה, עם כל הכבוד.

משה שגב:

- - - מה נראה לך? אני יכול - - -

היו"ר דוד ביטן:

לא יודע. לא נרה. אז מה נראה לך? שאני אזמין פה משטרה לכנסת? איזה מין דבר
זה? כמה פעמים הוצאתי אותו והכנסתי אותו? הלכתי אתו בדרך הכי טובה שאפשר.
מספיק.

משה שגב:

נראה לך שאני יכול לרסן?

היו"ר דוד ביטן:

לא יודע. אז אל תביא אחד כזה. אני מאוד מצטער, עם כל הכבוד לך, אל תביא. זה
הכול. אל תביא אותו אתך.

משה שגב:

אני לא מביא. תשאל מי נ ותן את האישורים. סליחה, מה אתם באים אלי?

היו"ר דוד ביטן:

אמרנו דבר פשוט. נגדיל את זה ל-150 משרות. בשלב א' הם יקלטו, קודם כל, את
אלה מגיל 40 פלוס, כמו שדיברנו. בשלב ב', אם יישארו בתוך ה-150, אז הם
יקלטו פחות מגיל 40 - - -

שי באב"ד:

אומר אסי - - -

אסי מסינג:

אני אחזור על הטיעון שלי בכל זאת. ההצדקה - - -

יוסי יונה (המחנה הציוני):

היושב-ראש אמר שהטיעון שלו היה - - -

אסי מסינג:

תן לי להשלים - - -

היו"ר דוד ביטן:

לא. הטענה שלך שאין בסיס לפטור לא מתקבלת כי החוק יאמר שיש פטור. אז איזו
מין טענה זאת?

שי באב"ד:

ביטן, תן לו להשלים את הטיעון.

אסי מסינג:

- - - אם יתנו לי להשלים אותו. אם לא, אז אפשר גם - - -

היו"ר דוד ביטן:

הכול אפשר.

אסי מסינג:

אפשר גם לא לשמוע אותי. ההצדקה לבסיס הפטור, גם היא בעייתית ברמה המשפטית.
זו הפעם הראשונה שאנחנו קובעים בחקיקה ראשית הכנסה של עובדים שאינם עובדי
מדינה. שהתפקידים שלהם לא עברו לשירות המדינה, קולטים אותם במדינה. למיטב
ידיעתי זה לא נעשה אף פעם.

היו"ר דוד ביטן:

נכון. אמרנו שלא נעשה. הגיע הזמן.

אסי מסינג:

הרציונל להצדקה לפטור הזה הוא שמדובר באנשים שיהיה להם קושי להשתלב בשוק
העבודה. לאנשים מתחת לגיל 40 יש קושי להגיד שיש להם קושי להשתלב בשוק
העבודה. זה לא כל-כך מתיישב. הרציונל לא מתיישב עם העניין הזה.

היו"ר דוד ביטן:

לא יודע אם זה נכון או לא.

אסי מסינג:

לכן, גם אם מישהו בן 40 - - -

יוסי יונה (המחנה הציוני):

אתה מכיר את הטיעון - - -

היו"ר דוד ביטן:

מכיר, נו אז מה?

יוסי יונה (המחנה הציוני):

אני מסכים אתך - - -

אסי מסינג:

גם למישהו בן 40 לא בטוח שהרציונל הזה מתקיים. כשאנחנו ממשיכים הלאה, אנחנו
הרי לא מתכוונים לציין את המספרים בחקיקה, והחקיקה שלך מחייבת לציין את
המספרים - - -

היו"ר דוד ביטן:

אז אתה רוצה שנגדיר? אני אגדיר לך את זה.

אסי מסינג:

היא מחייבת - -

היו"ר דוד ביטן:

אני אגדיר לך.

אסי מסינג:

- - להגדיר פטור ממכרז שמוגדר בשני שלבים - -

היו"ר דוד ביטן:

אני אנסח לך את זה.

אסי מסינג:

- - בשלב הראשון, ה-100 עובדים שמעל גיל 40.

שולי מועלם-רפאלי (הבית היהודי):

בני 40 ומעלה.

אסי מסינג:

בשלב השני, הוא מתחת לגיל 40 ולכן יש עם זה בעיה כפולה.

היו"ר דוד ביטן:

אין עם זה שום בעיה, תסלח לי. עם כל הכבוד לך, אין בזה שום בעיה.

אסי מסינג:

אבל אי אפשר לעשות את זה בלי פטור בחקיקה.

היו"ר דוד ביטן:

אפשר לעשות את זה ועוד איך.

אסי מסינג:

להגדיל את המספר ל-150 - - -

היו"ר דוד ביטן:

רגע, רגע.

שולי מועלם-רפאלי (הבית היהודי):

יש בעיה לנשים בגילאים האלה.

שי באב"ד:

לי יש בעיה רק בדבר אחד. אין לי בעיה עם - - - אני שם את הבעיה המשפטית הזו
בצד, יש בעיה אחרת. אני לא יכול שבחקיקה יופיע גם מתחת לגיל 40 מסיבה
פשוטה: גם מעל גיל 40 זה יכול ליצור השלכות רוחב כי זו פעם ראשונה שאנחנו
עושים את זה בחקיקה. אני לא פותח מתחת לגיל 40 קבוצה כזאת בחקיקה.

היו"ר דוד ביטן:

אב ל דיברנו. על מה 150? אני לא צריך 150.

שי באב"ד:

אז אני אומר לך שלא בחקיקה. נעשה בהסדר - - -

היו"ר דוד ביטן:

לא, לא. עזוב. הוא צודק. לא צריך כלום.

אסי מסינג:

אתה לא יכול לעשות פטור ממכרז שלא בחקיקה - -

היו"ר דוד ביטן:

אז לא צריך שום דבר.

אסי מסינג:

- - מתחת לגיל 40. זה לא יחזיק - - -

היו"ר דוד ביטן:

בשביל מה הבאת אותו? כדי שיגיד מה אי אפשר? אני לא צריך אותו שיגיד לי מה
אי אפשר.

שי באב"ד:

אבל אני לא צריך עכשיו לייצר לי השלכות רוחב - - -

היו"ר דוד ביטן:

נושא של השלכות רוחב לא מעניין אותי פה כי אין לך מקרה שסגרת - - -

שי באב"ד:

היום אין מקרה.

היו"ר דוד ביטן:

אם מחר אתה תסגור - - -

שי באב"ד:

- - - מה אני אעשה על העובדים של תע"ש שיוצאים החוצה? סגרנו את תע"ש, תע"ש
הולכת להפרטה, מה עושים עם - - -

היו"ר דוד ביטן:

יכול להיות שצריך להתעסק גם בזה באיזשהו שלב. למה לא?

שי באב"ד:

אז יש לזה השלכות. אני לא יכול להיכנס לזה, ביטן. אי אפשר לעשות כזה דבר.

היו"ר דוד ביטן:

אי אפשר להיכנס. גם אנחנו לא יכולים להיכנס.

אסי מסינג:

אני אתייחס להצעה השנייה. גם ההצעה עצמה - - -

היו"ר דוד ביטן:

טוב. אתה יודע מה, לא מעניין אותי מה אתם יכולים או לא יכולים. אני מבקש
שתנסחי את הסעיף הזה כפי שאנחנו מדברים. ככה אני רוצה עכשיו, בסדר? זה
הכול. תהיו נגד. מי שרוצה להיות נגד, שלא יעבור פה. אני לא מוכן לזה.
מספיק. נמאס לי כבר מהעניין הזה.

תרשמי ככה, תקשיבי: החוק אומר דבר מאוד פשוט – איפה הניסוח? אם אתם רוצים,
אני אעזור לכם קצת בזה.

אתי בנדלר:

הנה, תקרא - - -

היו"ר דוד ביטן:

הנוסח אומר ככה: נציב שירות המדינה יקלוט - -

אתי בנדלר:

יציע.

היו"ר דוד ביטן:

יציע. כתוב יקלוט.

- - יקלוט עובדים ותיקים של רשות השידור.

שי באב"ד:

הוא לא חייב לקלוט כי הוא לא חייב לרצות להיקלט.

היו"ר דוד ביטן:

שנייה רגע. יציע – לא. אמרנו יקלוט. יציע ויקלוט.

רועי פולקמן (כולנו):

העובד יכול לסרב.

היו"ר דוד ביטן:

יציע. לא, אבל הוא חייב גם לקלוט אותו אם הוא מסכים.

שי באב"ד:

אם הוא מסכים. אבל הוא - - -

היו"ר דוד ביטן:

אוקיי, אז נתקן את זה.

שי באב"ד:

אפילו אם הוא מציע, נוכל לקלוט אותו. זו המשמעות - - - הוא לא רוצה.

היו"ר דוד ביטן:

אבל אם אתה לא כותב "לקלוט", אז הוא רק נותן הצעה.

אתי בנדלר:

יציע ויקלוט - - -

היו"ר דוד ביטן:

הוא רק נותן הצעה.

רועי פולקמן (כולנו):

והיה והסכים, יקלוט.

היו"ר דוד ביטן:

כמובן. הוא יבדוק. הקליטה בכפוף להסכמה, אין בעיה. לא אמרנו שיקלוט אותו
בכוח.

רועי פולקמן (כולנו):

הציע, והיה והסכים – יקלוט.

היו"ר דוד ביטן:

נציב שרות המדינה יקלוט – עזבו עכשיו "יציע" ו"יקלוט", תנסחו את זה –
עובדים ותיקים שעובדים בתקופה שמיום התחילה - - -

אתי בנדלר:

עובדים ותיקים – שים לב שיש כאן - - -

היו"ר דוד ביטן:

נתקן.

עובדים ותיקים – הרי לא כתבנו מספר ­– עד תום 4 חודשים - - - משרות
קיימות - - -. מה זה עובדים ותיקים? עובד ותיק ברשות השידור – הרי זו רק
הצעה. הוא צריך להציע כדי לקלוט.

קריאה:

יש לך לפני כן את ועדת השירות - - -

היו"ר דוד ביטן:

עובד ותיק של רשות השידור. עובד רשות השידור כאמור בסעיף - - - שמלאו לו
ביום התחילה 40 שנים והוא אינו זכאי עם פרישתו - - - לקצבה לפי חוק גמלאות.
ובנוסף – אני רוצה להגיד למה זה לא תקדים: הוא צריך להציע. אם הוא לא מציע,
מה זה משנה באיזה גיל הוא?

אביטל סומפולינסקי:

- - - אתה רוצה להגיד שפונים לאלה שבגיל - - -

היו"ר דוד ביטן:

כן, זה מה שאני רוצה. קודם כל פונים לגיל 40. הוא מציע. הוא צריך קודם כל
להציע. אם יש לו עוד משרות, אז הוא יכול להציע. מה התקדים פה? אני לא מבין
את הייעוץ המשפטי פה. רק הוא יכול להציע. אם הוא לא מציע, אז אין קליטה
בכלל כי אין הצעה. אז מה בדיוק הבעיה?

אתי בנדלר:

הצעת לשנות את הנוסף קודם כל שיש חובת קליטה, לא חובת הצעה.

היו"ר דוד ביטן:

לא. הוא יציע. אם הוא הציע והעובד הסכים – אז הוא קולט. אם הוא לא מציע אז
אין כלום.

שולי מועלם-רפאלי (הבית היהודי):

אם אתה מחייב אותו בחוק, אז הוא לא יכול שלא להציע. או שמחייבים אותו בחוק
או שהוא יכול לא להציע, אז בשביל מה - - -

היו"ר דוד ביטן:

לא. הוא צריך להציע אם יש לו משרה, לא אם אין לו משרה. אם אין לו משרה, אז
הוא לא מציע כלום, נכון?

שולי מועלם-רפאלי (הבית היהודי):

ה-100 - - -

היו"ר דוד ביטן:

למה אי אפשר עם האוצר ללכת לקראת? פעם אחת מבקשים משהו, אז גם כן עושים
בעיות. רק מה שאתם רוצים. מעניין, כשקלטו את ה-100 זה לא היה תקדים ולא היה
שום דבר. התאים לכם, אז אין בעיה, שיהיה בלי מכרז. עכשיו פתאום יש בעיה.
התחלת לדבר כמו - - -: צריך לבדוק את ההתכנות. מספיק כבר עם זה.

אסי מסינג:

ציינתי במפורש שמדובר - - -

היו"ר דוד ביטן:

כמה אפשר לסבול את השטויות האלה?

אסי מסינג:

אבל ציינתי במפורש שמדובר בתקדים מאוד-מאוד - - -

היו"ר דוד ביטן:

אבל למה הסכמת לתקדים הזה?

אסי מסינג:

הוסכם בנסיבות - - -

היו"ר דוד ביטן:

אז מה אתה רוצה? מה הבעיה? אני רוצה ככה. אנחנו רוצים שבהתחלה יקלטו את אלה
שמעל גיל 40 אם יש להם מה להציע. אם אין להם – אז לא יקלטו כלום. ואם יש
להם מה להציע, יש אפשרות כזאת, הם יציעו גם לאלה שמתחת לגיל 40. אתם יודעים
מה, שעובדים מספר שנים. מה הבעיה עם זה?

שולי מועלם-רפאלי (הבית היהודי):

אסי, תהיה רגע אחד אתנו, הרעיון שמציע היושב-ראש אומר: נניח שנצבעו 100
משרות - - -

היו"ר דוד ביטן:

אני לא רוצה לשכנע אותו. אל תציעי – אני אסגור את הישיבה הזאת. אני אומר לך
שאני לא רוצה לשכנע אותו. לא רוצה לשכנע אותו. שלא ישתכנע. לא מעוניין
לשכנע את היועץ המשפטי - - - די, מספיק עם זה. מה, הוא בא בשביל – פה זה
מתאים ופה זה לא מתאים? פה זה לא תקדים ופה זה כן תקדים? מה זה הדברים
האלה, בחייך?

רועי פולקמן (כולנו):

אנחנו בעד. בוא נראה איך מיישמים את זה. אנחנו בעד - - -

היו"ר דוד ביטן:

אז מספיק. אל תפנו אליו בכלל. זה הכול. תפנו אל היועצת המשפטית של הוועדה,
היא תנסח. לא מתאים הניסוח? לא צריך, שיהיו נגד. זה הכול. 20 שעות אנחנו
יושבים על עובדי רשות השידור, אז אפשר לסייע לעוד 40-30. לסייע אי אפשר? אז
לא נסייע לאף אחד וזה הכול.

רועי פולקמן (כולנו):

רוצים לסייע לכמה שאפשר.

היו"ר דוד ביטן:

עובדי התאגיד שעובדים שבועיים-שלושה, הם צריכים כולם להיכנס לזה. זה בסדר
מבחינת הייעוץ המשפטי. אבל לעובדים שעובדים שנים, אי אפשר להציע להם כלום.
אז מה, לאן הגענו, תגידו לי. די, נמאס לי כבר מזה. באים לקלקל כל אחד.
מנסים לפתור בעיה – אי אפשר לקלקל כל פעם.

לאה ורון:

אפשר לעבור - - -

אתי בנדלר:

עוד לא. אני צריכה אישור. אני מנסחת - - -

היו"ר דוד ביטן:

תנסחי, תנסחי.

רועי פולקמן (כולנו):

בסוף זה לא יקרה, אז מה יקרה?

היו"ר דוד ביטן:

אתה יכול גם לשלוח את זה לערוץ 10. עקיבא, תשלחו לערוץ 10. תגידו שעוד פעם
כעסתי על הפקידים. לך תעשה את זה. זה מה שאתם עושים כל היום עם הפנס הזה.
בחייכם, מספיק כבר עם זה.

אתי בנדלר:

אני רוצה להבין, אדוני, האם לכך התכוונת: סעיף 98(י) יהיה בנוסחו כפי
שהוקרא על-ידי נציגת המדינה שבשינוי שבמקום "יציע לעובדים" ידובר כאן על
"קליטת עובדים". והקליטה תהיה: חודש מיום התחילה ועדת השירות תקבע את תנאי
הקליטה, ובמשך 3 חודשים מיום קביעת התקנים יקלטו - - -

היו"ר דוד ביטן:

צמצמנו את הזמן. אין לך עובדים, אז אין לך עובדים. אני לא מחייב אותך,
נכון?

שי באב"ד:

אבל אמרנו שזה מקובל.

היו"ר דוד ביטן:

אז מה הוא מבלבל את המוח פה, היועץ המשפטי?

אתי בנדלר:

- - - נקלטו עובדים ותיקים של רשות השידור שהם כאמור מוגדרים כעובדי רשות
השידור שמלאו להם ביום התחילה 40 שנה ולא זכאים לקצבה.

היו"ר דוד ביטן:

תכניסי גם שעבדו 5 שנים לפחות. תני איזה רף. 5 שנים לפחות.

אתי בנדלר:

שעבדו 5 שנים. עובד ותיק זה עובד - - -

היו"ר דוד ביטן:

עם ותק של 5 שנים ממועד החוק. 5 שנים ותק.

משה שגב:

למה להכניס - - -

היו"ר דוד ביטן:

ככה. עובד שנכנס אתמול אני אתן לו פטור ממכרז? עזוב. מספיק, שגב. די. הוא
חייב לעבוד תקופת זמן כדי לקבל פטור.

משה שגב:

- - - הוא מדבר על בין 40 ל-50.

היו"ר דוד ביטן:

לא 50-40. מתחת ל-40. מי שיש לו גמלה, הוא עובד יומיים? מה הקפיצה הזאת? על
מה אתם קופצים בכלל? צריך שתהיה לו גמלה בין 40 ל-50, נכון? אז הוא יקבל
גמלה בשביל יומיים עבודה.

קריאה:

זה בלי גמלה - - -

היו"ר דוד ביטן:

- - - אמרתי לך שאתה לא צריך לצלם. הכול נמצא באינטרנט. בשביל מה אתה
עובדקשה עם המצלמה ככה כל היום? יש לך את הכול בשידור.

קריאה:

- - -

היו"ר דוד ביטן:

למה צריך? יש לך את זה באינטרנט. אלף פעם אני אומר לך.

איתן כבל (המחנה הציוני):

ביטן, יאללה - - -

היו"ר דוד ביטן:

נמאס לי כבר מכל הצילומים האלה. מבלבלים את המוח כל היום. אתי, דברי.

אתי בנדלר:

סעיפים (א) ו-(ב) בשינויים המינוריים שדובר עלים עד עכשיו יישארו כפו
שאמרנו. עכשיו יבוא סעיף קטן נוסף. מר באב"ד, אנא הקשב לי, גם אתה, אסי,
בבקשה. סעיף קטן נוסף: נותרו לנציב משרות נוספות שניתן למנות להן עובדים
בתנאים שקבעה ועדת השירות, לאחר שנקלטו העובדים הוותיקים של רשות השידור,
יציע הנציב עד תום שנה מיום התחילה לעובדים נוספים של רשות השידור שטרם
מלאו להם 40 שנה ובעלה ותק של 5 שנים לפחות ברשות השידור, להתמנות לעובדי
המדינה, למשרות קיימות בהתאם לצרכים המקצועיים.

שולי מועלם-רפאלי (הבית היהודי):

מצוין.

היו"ר דוד ביטן:

זה בסדר, שי?

שולי מועלם-רפאלי (הבית היהודי):

קודם הוותיקים.

אתי בנדלר:

לפטור ממכרז בהתאם לצרכים - - -

היו"ר דוד ביטן:

- - - יש לך בסך הכול 4 חודשים לזה. זה לא לכל החיים.

אתי בנדלר:

אבל אדוני, לא נקבתי במספרי עובדים.

היו"ר דוד ביטן:

מספרי העובדים בהצהרות בדיון. אין מספרי עובדים.

אסי מסינג:

אני חושב שמדובר בנוסח שהוא סטייה מהצעת - - - מדובר בנוסח - - -

קריאות:

- - -

אתי בנדלר:

אני עדיין לא מבינה. עוד רגע אחד, בבקשה. לגבי העובדים הצעירים בעלי ותק של
5 שנים - - -

אסי מסינג:

מדובר בנוסח שהוא סטייה מעמדת הממשלה - -

אתי בנדלר:

נכון, אסי.

אסי מסינג:

- - ולכן הוא יהיה בניגוד לעמדת הממשלה. ככה הוא יישאר.

היו"ר דוד ביטן:

אז מה אתה רוצה להגיד, לא הבנתי.

אסי מסינג:

זה הכול. אם יצביעו על הסעיף הזה הוא יהיה בניגוד להצעת הממשלה בעניין.

היו"ר דוד ביטן:

- - - מה אתה רוצה? אתה רוצה לקחת את החוק? קח אותו.

לאה ורון:

בתור יועץ משפטי במשרד האוצר אתה בוודאי יודע שהכנסת איננה - - -

היו"ר דוד ביטן:

אין בעיה. אני יודע דבר אחד, מנכ"ל האוצר אמר לי שהוא מוכן לזה, אז מה יש
פה בניגוד?

אסי מסינג:

הוא לא אמר את זה. את הסעיף שאתה הצעת הוא לא אמר שהוא מסכים.

היו"ר דוד ביטן:

הוא לא אמר.

רועי פולקמן (כולנו):

ביטן, בוא ננסה לראות - - -

אתי בנדלר:

אני עדיין לא מצליחה להבין - - -

רועי פולקמן (כולנו):

בוא נתקדם - - -

אתי בנדלר:

אני לא יכולה להתקדם כי אני לא יודעת עדיין מה אני צריכה לכתוב.

רועי פולקמן (כולנו):

בסעיף הזה אנחנו רוצים לעזור לך. אנחנו רוצים לדבר על זה.

שי באב"ד:

ברמה העקרונית, העיקרון מוסכם. הבעיה היא להכניס את זה בחקיקה - - -
התוצאות עם ההשלכות. אבל עקרונית, העיקרון מוסכם. אני מסכים אתך לנסות
לקלוט כמה שיותר, ננסה לעזור להם ולקלוט אותם וגם לקצר את הטווחים כמו
שעשינו.

אני מציע לא לנסח כרגע סעיף ספציפי על ההרחבה ולנסות לראות איך למצוא
פתרון. בוא נדבר על זה בהמשך. תמשיך הלאה - - -

היו"ר דוד ביטן:

אני רוצה לגמור. כבר הגעתי למצב - - - אין יותר למשוך. כן – כן, לא – לא.
אם אתה חושב שזו סטייה ומנכ"ל האוצר חרג מסמכותו, אז תמשוך את החוק.

אסי מסינג:

יש לי הצעה - - -

היו"ר דוד ביטן:

יש לי הצעה בשבילך: תמשוך את החוק. מקובל עליך? אל תצא באמרות סתם. אם אתה
חושב שזו סטייה – תמשוך את החוק.

אסי מסינג:

הוא חרג. הוא לא נתן את הסכמות - - - זה יהיה בעמדת הממשלה - - -

היו"ר דוד ביטן:

של מה למשל? מה?

אסי מסינג:

- - - לא בא להצביע בניגוד לעמדת הממשלה.

היו"ר דוד ביטן:

במה יש פה את עמדת הממשלה? אני מבין שאתה פגוע מזה שאמרתי שאני לא רוצה
להמשיך לשמוע. זה דבר יפה מאוד - - -

אסי מסינג:

הדבר היחידי שאני פגוע ממנו הוא שאמרת לי מה אני מבלבל את המוח. על זה אולי
כדאי שתתנצל, אבל - - - אתה מתנשא פה על אנשים. זה נאמר לפרוטוקול וזה
מוקלט.

שולי מועלם-רפאלי (הבית היהודי):

דוד, תתנצל על זה.

היו"ר דוד ביטן:

על מה אני אתנצל? לא התכוונתי לזה שאתה מבלבל את המוח.

אסי מסינג:

אה, לא?

שולי מועלם-רפאלי (הבית היהודי):

תודה.

היו"ר דוד ביטן:

מה אתה רוצה? זו לשון דיבור.

שי באב"ד:

מודה ועוזב ירוחם.

אתי וביטן, לצורך הסעיף הזה. אולי נכניס - - -

היו"ר דוד ביטן:

איך אתם לוקחים ללב. אם אני הייתי לוקח ללב כל מה שאומרים עלי בטלוויזיה
וכל מיני דברים, אתם יודעים לאן הייתי מגיע?

שי באב"ד:

בשביל זה אתה חבר כנסת - - -

היו"ר דוד ביטן:

מה זה שייך חבר כנסת הוא לא בן אדם?

רועי פולקמן (כולנו):

יש על זה ויכוח.

שי באב"ד:

יותר חסין במחוזותינו.

אתי בנדלר:

אני יכולה להוסיף סעיף - - -

שי באב"ד:

רגע, יש - - - יש שם אולי פתרון. תכניס אותם, את הקבוצה הזאת במכרזים הבין
משרדיים ואז פתרת את הבעיה - - -

שולי מועלם-רפאלי (הבית היהודי):

השאלה היא רק מי יתמוך בזה .

היו"ר דוד ביטן:

איזו בעיה? המכרזים הפנימיים? זה מכרז. מה אתה רוצה? איך הוא יעבור?

שי באב"ד:

- - - תגיד שיקבל עדיפות. יעבור את המכרז - - -

היו"ר דוד ביטן:

יש שעובדים 20 שנה והם מתחת לגיל 40. ידעת את זה? אתה חושב שרק הגיל קובע?
תהיו כלפיהם הומאניים. אפשר להיות הומאניים כלפי אנשים. לך קל למצוא עבודה,
אבל לאנשים אחרים יותר קשה. מה אתה רוצה?

רועי פולקמן (כולנו):

לאדם מבוגר אתה אומר - - - מגבלה אחרת לגמרי. לכן באנו לתת פתרון. אדם
צעיר - - -

היו"ר דוד ביטן:

אתה חוזר בך מההסכמה?

שי באב"ד:

אני לא חוזר. אתה רוצה את זה בחוק. אם זה לא בחוק – אין לי בעיה.

אסף וסרצוג:

באופן כללי אנחנו לא מחוקקים יחסי עבודה - - - לא מחוקקים יחסי עבודה כי זה
עולם של הסכמים קיבוציים. באנו לקבוע משהו מאוד ספציפי, כמו שהסברתי לך
בתחילת הדרך, כי אך ורק - - - שאר הדברים הם לא - - -

אנחנו מתחילים להסתבך מאוד. לדוגמה: ה-100 עובדים, הסיבה שהלכנו על 100
עובדים ועשינו את המאמץ למצוא וההסתדרות הסכימה, היא שזאת הייתה הקבוצה
שבעצם - - -

היו"ר דוד ביטן:

כי הייתה שביתה.

אסף וסרצוג:

לא, לא. לא בגלל שביתה. זאת הייתה כמות העובדים - - -

היו"ר דוד ביטן:

לא רציתם שביתה.

אסף וסרצוג:

לא, לא. זאת הייתה כמות העובדים שהייתה - - -

היו"ר דוד ביטן:

היה טוב לכם את הייתה שביתה?

אסף וסרצוג:

לא. כי זאת הייתה כמות העובדים שהייתה - - - בתוך ההגדרה הספציפית מעל גיל
40. מתחת לזה מדובר בכמות הרבה יותר גדולה שאנחנו בכלל לא יודעים להגיד
כרגע מה הגודל - - -

היו"ר דוד ביטן:

הם יכולים עכשיו להרוג אותך 10 שעות על הסעיף הזה. למה? כי הם לא רוצים
אותו. זה המצב. אז אנחנו סיימנו את העניין. אתם רוצים למשוך את החוק? רבותי
תקשיבו טוב - - -

אסף וסרצוג:

לא עניין של למשוך - - -

היו"ר דוד ביטן:

אסף, סיימתי את - - -

אסף וסרצוג:

זה דבר לא נכון.

היו"ר דוד ביטן:

לא הבנת מה שאני אומר? אני סיימתי את העניין. אתם רוצים למשוך את החוק? אתם
רשאים לעשות את זה.

רועי פולקמן (כולנו):

תחשוב על זה עד מחר - - -

היו"ר דוד ביטן:

- - - אני נותן פתרון - - - זה הכול. אתם לא רוצים? לא צריך. מה אני אגיד
לכם.

אסף וסרצוג:

העיקרון - - -

היו"ר דוד ביטן:

אני לא מתווכח אתכם. תמשכו את החוק. לא צריך חוק.

רועי פולקמן (כולנו):

בואו נתקדם.

היו"ר דוד ביטן:

על כל דבר צריך פה שעות להתפלסף עליו. מספיק כבר עם זה.

אתי בנדלר:

אז מה בינתיים? אני לא יכולה להשאיר - - -

היו"ר דוד ביטן:

מה עכשיו?

אתי בנדלר:

אני צריכה להבין - - -

היו"ר דוד ביטן:

אז תביני - - -

אתי בנדלר:

אני רוצה להבין, הקליטה של העובדים הנוספים שמתחת לגיל 40, הסעיף שמדבר על
הפטור ממכרז במשך שנה חל רק לגביהם?

היו"ר דוד ביטן:

לא. הוא חל לגבי גם אלה וגם אלה.

אתי בנדלר:

לגבי כלל עובדי רשות השידור?

שי באב"ד:

לא. רק לאלה שמתחת - - -

היו"ר דוד ביטן:

לא לגילאים האלה - - -

שולי מועלם-רפאלי (הבית היהודי):

40 פלוס זה תוך 4 חודשים. חודש פלוס שלושה. 40 ופחות זה עד שנה.

אסי מסינג:

- - - מה שאתה מציע, כשאתה לא נוקב במספרים - - - מוגבלת של המדינה לקלוט
עובדי רשות שידור, בפטור ממכרז. זה משהו שאי אפשר לעמוד מאחוריו. - - -

היו"ר דוד ביטן:

אתה לא רוצה לרשום כמות. לי אין בעיה לכתוב. אתה מוכן לכתוב כמות? בבקשה,
נכתוב. הוא עכשיו בא בטענה הפוכה.

שי באב"ד:

לא. מגיל 40 עד 50 אתה מוגבל כי אתה יודע בדיוק - - - אתה קולט את כולם.

היו"ר דוד ביטן:

ופה אתה לא יודע? יש 50 איש.

שי באב"ד:

לא. פה יש יותר בגלל שאנחנו מחויבים - - -

היו"ר דוד ביטן:

למה? כמה יש?

שי באב"ד:

75. מתחת לגיל 40 יש 75 בערך. של כל - - -

היו"ר דוד ביטן:

עם 5 שנות ותק, שים לב, כמה?

קריאה:

אני אברר את זה. לא נזרוק מספרים. נברר.

היו"ר דוד ביטן:

עד מחר תבררו את זה. בסדר?

אתי בנדלר:

אני מבקשת, אם כך אדוני, שלגבי הסעיף הזה, אחרי שיהיו נתונים, תיתן לי
הנחיות - - -

היו"ר דוד ביטן:

יש - - - מה את רוצה?

אתי בנדלר:

- - - קודם אמרת לי למשל שהנושא של פטור ממכרז חל רק לגבי עובדים
ותיקים - - -

היו"ר דוד ביטן:

אז עכשיו הוא חל גם על אלה. מה הבעיה? אמרנו שהוא חל גם על אלה. הבעיה היא
שאין לך מספר, זה הכול.

אסף וסרצוג:

יכול להיות שעכשיו ואתה נותן פה פתרון לאנשים בגילי?

היו"ר דוד ביטן:

למה לא? אם אני עובד - - -

אסף וסרצוג:

לקלוט אותם בפטור ממכרז?

היו"ר דוד ביטן:

הסברתי לך משהו, אסף, שאתם לא מבינים: לך קל למצוא עבודה, לאחרים לא. אלה
שעבדו 20 שנה והם בני 40, הם יכולים לא למצוא עבודה.

קריאות:

- - -

היו"ר דוד ביטן:

אז אל תתפוס אותי במילה, אז 15 שנה, בסדר?

קריאות:

- - -

היו"ר דוד ביטן:

מה אני עוזר לו? מוצא לו עבודה באיזה משרד ממשלתי, זה נקרא עזרה. אתם לא
רגישים כלפי אנשים, אני חייב להגיד לכם. בכלל לא.

שולי מועלם-רפאלי (הבית היהודי):

אז הוא לא מתחת לגיל 40. אל תתעו. הוא לא מתחת לגיל 40, הוא לא יכול גם
לגמור צבא וגם לעבוד 20 שנה וגם - - -

שי באב"ד:

בטח שכן. זה תלוי איך עושים את - - -

לאה ורון:

נכון, אם הוא התחיל בגיל 15.

שי באב"ד:

ביטן, תעשה את זה מכרזים בין משרדיים, שיתמודדו - - -

היו"ר דוד ביטן:

את ה-50 האלה?

שי באב"ד:

כן. הם צעירים גם ככה. תעשה - - -

היו"ר דוד ביטן:

אז תוסיף קצת.

שי באב"ד:

בסדר.

היו"ר דוד ביטן:

לא 50 – 75.

יעקב פרי (יש עתיד):

תן לנו עוד 20.

היו"ר דוד ביטן:

מה אתה רוצה? אם פשרה, אז פשרה עד הסוף - - - בוא נלך, בסר. אני מוכן. אבל
זה לא יהיה 4 חודשים, תן שנה.

אסי מסינג:

אין מספר ריק. יש - - -

היו"ר דוד ביטן:

תן שנה ותשים 75. מקובל עלי, אין לי בעיה. זה בסדר מבחינתך?

אסי מסינג:

אני אאשר את זה מול הנציבות בבוקר - - -

היו"ר דוד ביטן:

אני מדבר על 75 עובדים חוץ מ-100.

אסי מסינג:

בלי מספר. אתה לא צריך מספר.

היו"ר דוד ביטן:

אבל הקליטה שאתם מתחייבים עליה היא עד 75.

שולי מועלם-רפאלי (הבית היהודי):

- - - הוא לא רוצה להגביל את המספר - - -

היו"ר דוד ביטן:

- - - אין עובדים. תפסיקי כבר. כאילו יש עובדים. מה את חושבת, באים ומוצאים
אנשים על הירח? על מה את מדברת? שולי, באמת, אני ילד קטן? תקשיבי טוב: עד
100 איש שהם התחייבו בגיל הזה, כל מי שמתחת לגיל 40 ועבד 5 שנים, עד 75 איש
יכולים להיקלט - - -

אתי בנדלר:

לא. יכולים להתמודד במכרזים.

היו"ר דוד ביטן:

ולהיקלט. הם יתמודדו, אם ייקלטו – ייקלטו, ואם לא אז לא. אבל הוא יכול ללכת
ליותר ממכרז אחד. הוא לא הולך למכרז אחד.

איתן כבל (המחנה הציוני):

עובדי רשות השידור יעבדו בלהשתתף במכרזים בין משרדיים. זה מה שיקרה.

היו"ר דוד ביטן:

אתם צריכים לעזור להם להיקלט, לא רק להשתתף.

איתן כבל (המחנה הציוני):

- - -

היו"ר דוד ביטן:

בבין משרדי הם לא יכולים להשתתף. עכשיו אתה נותן להם את האפשרות. זה
העניין.

אתי בנדלר:

אז במקום ההצעה - - -

היו"ר דוד ביטן:

זה מוסכם? זה יהיה במסגרת אותו דיווח. למה? אני רוצה להבין בלי משחקים: הם
יכולים להשתתף במכרז, אוקיי. ואז מה?

אתי בנדלר:

ועדת המכרזים תחליט מי מבין המועמדים - - -

היו"ר דוד ביטן:

ואם הם יחליטו על כולם, מה יהיה?

שולי מועלם-רפאלי (הבית היהודי):

- - -

היו"ר דוד ביטן:

מה זה "לא"? באמת שולי, את ממש תמימה, את יודעת?

שולי מועלם-רפאלי (הבית היהודי):

אני לא מסכימה אתך.

היו"ר דוד ביטן:

מי מבטיח לי שהם ייקלטו - - -

שולי מועלם-רפאלי (הבית היהודי):

נקודת המוצא שלי היא שעובדי רשות השידור הם אנשים שיכולים לעבור מכרזים בין
משרדיים. מה, אתה יוצא מנקודת הנחה שלא?

שי באב"ד:

במיוחד הצעירים מתחת לגיל 40 - - -

שולי מועלם-רפאלי (הבית היהודי):

למה אתה יוצא מנקודת הנחה שלא?

היו"ר דוד ביטן:

תלוי באיזה מכרז.

שולי מועלם-רפאלי (הבית היהודי):

בסדר. אז בחלק כן ובחלק לא. זו נקודת המוצא שלי.

היו"ר דוד ביטן:

כן. נקודת המוצא שלך מצוינת.

שולי מועלם-רפאלי (הבית היהודי):

כיוון שאתה לא מגדיר - - -

היו"ר דוד ביטן:

למה, זה תלוי בהם? זה תלוי בוועדת המכרזים.

שולי מועלם-רפאלי (הבית היהודי):

- - - להתמודד על כמה מכרזים שהם רוצים. לא מגבילים אותם - - -

היו"ר דוד ביטן:

זה לא העניין. המון מכרזים, אנחנו יודעים איך זה מתנהל. באמת את תמימה,
שולי. באמת.

שולי מועלם-רפאלי (הבית היהודי):

יכול להיות שאני תמימה.

איתן כבל (המחנה הציוני):

שולי, לא נעים לי להגיד לך, אני בטוח שאת טועה. לא כי את מתכוונת לטעות. את
באה ממקום טוב.

שולי מועלם-רפאלי (הבית היהודי):

נכון.

איתן כבל (המחנה הציוני):

אנחנו לוקחים את העובדים האלה ובכוח מכניסים אותם למקום שאף אחד ממילא לא
רוצה אותם שם.

היו"ר דוד ביטן:

לא. זה מכרז. כל מכרז.

איתן כבל (המחנה הציוני):

שנייה. גם אני יודע לצעוק.

היו"ר דוד ביטן:

בסדר. זה כל מכרז. מה אתה רוצה?

איתן כבל (המחנה הציוני):

יש מגרש שקוראים לו מכרזים בין משרדיים. אמורים להשתתף בו האנשים האלה.
מביאים קבוצה ממקום אחר ואומרים להם: עכשיו אתם באים לחרבן לאלה שאולי יכלו
להיות שותפים ולזכות במכרזים.

אסי מסינג:

לא, לא, לא. אבל זה לא - - -

איתן כבל (המחנה הציוני):

אסי, אני אעלב ממך. אני מנסה לומר שאתה לוקח קבוצה – מה זה מכרז בין
משרדי - - -

אסי מסינג:

במכרז בין משרדי מתמודדים כל עובדי משרדי הממשלה. אתה מכיר בהם כרגע כאילו
הם עובדי משרד ממשלה.

איתן כבל (המחנה הציוני):

למה אתה - - - כאילו לא הבנתי? יש היום איקס עובדים - - - ברגע שאתה לוקח
את העובדים ומוסיף אותם, גם אם תקרא להם "יעקב בריבוע" אתה מקטין את
הסיכויים שאל אלה שבתוך המערכת להיקלט.

אתה עושה עליהם איקס עוד לפני שהתחילו. תגידו, פעם ראשונה שהוא עושה
מכרזים? אנחנו בפעם הראשונה - - -

אתי בנדלר:

אתה מקטין את הסיכויים של מי?

איתן כבל (המחנה הציוני):

של העובדים - - -

אתי בנדלר:

של עובדי אותו משרד. נכון. ככול שיש יותר מתחרים, הסיכויים - - -

היו"ר דוד ביטן:

רגע, תירגע. נציין שיש להם עדיפות במכרז.

אתי בנדלר:

סליחה? למה?

לאה ורון:

סליחה?

היו"ר דוד ביטן:

אל תתערבו בזה.

אתי בנדלר:

סליחה, אדוני. זו פגיעה בשוויון - - -

היו"ר דוד ביטן:

בסדר, שתהיה פגיעה בשוויון.

איתן כבל (המחנה הציוני):

זה לא יעבור.

אתי בנדלר:

בוודאי. זה לא יעבור - - -

היו"ר דוד ביטן:

עדיפות במכרז אומרת שאם יש שניים באותה רמה, אז הוא יקבל עדיפות - - -

איתן כבל (המחנה הציוני):

למה אני אמרתי לך, למה אני הצעתי את ההצעה שישלמו להם עד שייקלטו בעבודה
וכל אלה קפצו? אני מבין מה שאתה אומר - - -

אתי בנדלר:

למה עובד במשרד - - -

היו"ר דוד ביטן:

שי, אני לא מוכן. לא מסכים.

אתי בנדלר:

עובד 10 שנים, 15 שנים - - -

היו"ר דוד ביטן:

בסדר, הבנתי. למה? למה הוא עובד? למה פיטרת - - - מה ההבדל בינו לבין אחר?
מה העניין הזה? למה לא דאגת לו בחוק הראשון? למה לא באותה מידה? מה ההבדל?

אתי בנדלר:

אתה לא יכול לדאוג על חשבון עובד אחר - - -

היו"ר דוד ביטן:

אני יכול לדאוג. אותו מפטרים מחר בבוקר. למה לא? הבנתי שרק מה שחתמתם זה
בסדר מבחינה שוויונית. הבנתי. אני לא מסכים לזה. מצדי שלא יהיה כלום. לא
מעניין אותי. אני לא מוכן. אם יש בעיה של ניסוח ועל זה אנחנו רבים - - -

אסי מסינג:

אבל זו לא בעיית ניסוח. הבעיה היא לא בעיית ניסוח.

היו"ר דוד ביטן:

אצלה הייתה בעיית ניסוח. אצלך זו בעיה של פטור ממכרז פתאום. לעומת זאת, עם
הפטור ממכרז ההוא לא הייתה לך בעיה, לא רוחב, לא אורך ולא צד. פתאום עכשיו
יש לך. מספיק עם זה כבר.

אסי מסינג:

קודם כל, הייתה. אבל לפחות היה איזשהו רציונל - - -

היו"ר דוד ביטן:

לא סיימנו את הסעיף הזה, אני מאוד מצטער. שי, אני לא מוכן - - - או פטור או
שתעזבו אותי במנוחה. זה הכול.

שי באב"ד:

מה הבעיה? לא הבנתי.

היו"ר דוד ביטן:

לא רוצה. אני לא מוכן. אני רוצה 150. לא טוב לכם? אז לא קרה כלום.

יעקב פרי (יש עתיד):

רוצה לבטל את החוק ולהביא - - -

היו"ר דוד ביטן:

לא רוצה לבטל שום דבר.

יגאל גואטה (ש"ס):

ויתרת על 25 - - -

היו"ר דוד ביטן:

לא ויתרתי על כלום. אני לא מסכים רק להתמודדות במכרז סתם. זה אוויר.

איתן כבל (המחנה הציוני):

אני רוצה להגיד לך שפרי לחש לי שביבי גאון. תראה איך הוא הורס. לא יקום
כלום.

היו"ר דוד ביטן:

אתה רוצה לפתור את הבעיה או שאתה רוצה עכשיו לתקוף את ביבי?

איתן כבל (המחנה הציוני):

אמיתי אני אומר לך. מישהו פה רוצה לקדם - - -

היו"ר דוד ביטן:

הלאה, תמשיכו לקרוא.

איתן כבל (המחנה הציוני):

אני כבר רוצה ללכת אתך.

היו"ר דוד ביטן:

מה ללכת? עובדה, מה יש לך פה ללכת? חריגה מהנוסח של החוק. באמת. אתם
רציניים? אתם צריכים להתבייש. זה מה שיש לי להגיד לכם. לא סיכמנו את הסעיף
הזה. אני מאוד מצטער. הלאה.

אתי בנדלר:

כל הסעיפים - - - אפשר להתחיל מהסעיפים הנוספים.

היו"ר דוד ביטן:

יש שתי דרכים, הנה אני אומר: אתם רוצים לנסח את זה עד הבוקר לפי השיטה שאני
אמרתי. זה הכול. אני לא חוזר בי משום דבר. או שתינתן עדיפות או שלא.

אתי בנדלר:

- - -

היו"ר דוד ביטן:

פטור ממכרז יכול ועדיפות לא? אני לא מבין את זה. תעשי מה שאני - - - לא
מעניין אותי מה שהוא אומר. תנסחי. מה את רוצה שאני אגיד לך? אם אתם לא
יודעים לנסח את זה אז - - - אנחנו חוזרים להצעה הראשונית. בואו נמשיך
לקרוא. שי, הנוסח יהיה כפי שסיכמנו בהתחלה. אם הוא עומד על דעתו שזו
חריגה - - - שיעמוד על דעתו. תמשכו את החוק.

אסף וסרצוג:

זה לא קשור רק - - - זה לא ישים.

היו"ר דוד ביטן:

לא ישים, כן ישים. זהו, נגמר. זה הנוסח שאני אביא לאישור. קליטה, כמו
שאמרתי, עם פטור ממכרז. שתהיה בעיה. אל תצביעו בשביל - - -

אתי בנדלר:

ולכתוב את המספר?

היו"ר דוד ביטן:

לא. בלי לכתוב מספר. יש לנו הצהרה שזה עד 150 איש.

שי באב"ד:

לא. אמרתי 150 best effort. יש פה בעיה אחת - - -

יגאל גואטה (ש"ס):

ביטן, אתה יכול להסביר את המילה הזאת שהוא אומר אותה שלישים פעם?

היו"ר דוד ביטן:

הוא יסביר לך. למה אני אסביר?

יגאל גואטה (ש"ס):

אתה תסביר לי.

אתי בנדלר:

best effort.

יגאל גואטה (ש"ס):

50 בסטיפות הוא מדבר.

שי באב"ד:

יש פה בעיה אחת. כמות האנשים שיש מתחת לגיל 40 שעכשיו - - -

היו"ר דוד ביטן:

לא הרבה.

שי באב"ד:

הרבה. יש 75 איש בערך. כל הסיבה שנתנו את ה-100 תקנים הייתה כדי לוודא שכל
האוכלוסייה בין גיל 40 ל-50 היא האוכלוסייה - - - הסיכום שעשינו יחד עם
יו"ר ההסתדרות. אני לא יודע שאני אתן מלא ואתן בחקיקה פטור מלא ממכרז לכל
בני 40 ומטה. זה גם לא נכון לעשות את זה ככה.

היו"ר דוד ביטן:

אז תמצאו לי פתרון אחר ל-50 איש.

שי באב"ד:

בסדר. נשב ונמצא פתרון.

היו"ר דוד ביטן:

הפתרון שאתם מציעים לא מספיק טוב.

שי באב"ד:

אז בוא נחשוב על פתרון אחר. לא אמרתי לך - - -

היו"ר דוד ביטן:

לא יודע.

שי באב"ד:

אל תחייב אותי גם לפתרון הזה. בוא - - -

היו"ר דוד ביטן:

אני רוצה פתרון ל-50 איש האלה. זה הכול. מה את רוצה? בלי להגדיל לך את
התקנים, תמצא פתרון.

שי באב"ד:

אבל בעקרון - - - בוא נמצא פתרון מקובל.

היו"ר דוד ביטן:

איזה פתרון? שהם יוכלו להשתתף במכרזים בין משרדיים?

שי באב"ד:

לא.

היו"ר דוד ביטן:

את זה תשאיר למישהו אחר, לא לי.

שי באב"ד:

- - - המהותי שנקלוט, לעשות best effort לעוד 50 איש מהצעירים – על זה
הסכמנו. ברמת העיקרון - - -

היו"ר דוד ביטן:

אז איך? היא אומרת שהיא לא יודעת לנסח את זה והוא מתנגד לפטור. אז מה אתה
רוצה שאני אעשה?

אתי בנדלר:

תנסה לעגן את ההסכמה הזו בכתב.

שי באב"ד:

אם ניתן מכתב לוועדה, זה תופס, אסי? מכתב, לא יהיה בחקיקה.

היו"ר דוד ביטן:

איך אתה יכול במכתב פטור ממכרז?

שי באב"ד:

אני צריך את הפטור בשביל הנציב?

אסי מסינג:

כן. ולא רק בשביל הנציב, דרך אגב. הבעיה היא לא הנציב.

היו"ר דוד ביטן:

אז תחתום הסכם על זה עם יושב-ראש ההסתדרות ואז יש לך פטור.

שי באב"ד:

אפשר להגיד - - - זה לא חייב להיות בחקיקה.

אסי מסינג:

בגלל הפגיעה בשוויון.

היו"ר דוד ביטן:

איזו פגיעה בשוויון?

אתי בנדלר:

איך אתה יכול לפטור מישהו ממכרז כשיש לך חוק חובת מכרזים, אלא אם כן אתה
פוטר מהחובה הזאת - - -

שי באב"ד:

- - - שיש תנאים מסוימים שבגינם אתה נותן את הפטור.

אתי בנדלר:

מישהו שמכיר היטב את חוק שירות המדינה - - -

אסי מסינג:

אתה לא יכול שהפטור - - -

היו"ר דוד ביטן:

אתם פה, יש לך יועץ משפטי – תביאו ניסוח לוועדה מחר. בסדר? היועצת שלנו
אומרת שהיא לא יכולה להכניס את זה וייקח לה הרבה זמן, אז תביאו אתם. אני
רוצה להמשיך בקריאה. שעה וחצי בזבזו לנו על זה. לא ראיתי דבר כזה. עד שלא
מגיעים לראש שלהם, הם לא מוותרים.

אתי בנדלר:

ברשותך, אדוני היושב-ראש, אני חוזרת לסעיפים שהבטחנו לנסח ולהביא בפני
הוועדה. ההצעה הראשונה היא להגדיר בסעיף 1 לחוק מה זה תוכן בענייני היום,
כפי שאמרנו. יש סיכויים שאם המונח הזה יוגדר, אז גבולות הגזרה יהיו ברורים.
מה עושה תאגיד השידור הישראלי ומה עושה תאגיד החדשות, יהיה אולי קצת יותר
ברור.

נסינו. ההגדרה המוצעת כאן היא: תוכן בענייני היום – תוכן העוסק בהרחבה של
אירועים ונושאים בעלי אופי חדשותי שעלו בחדשות בסמוך לשידורו או לפרסומו.
זו הרחבה של נושאים חדשותיים.

קריאה:

אני אשאל שאלה עכשיו - - -

שלמה פילבר:

אל תשאל כי אלה "שאלות קיטבג". אתה יכול להתחיל עכשיו לעשות סגמנטציה
של - - -

איתן כבל (המחנה הציוני):

אנחנו כחברי כנסת מבקשים לקבל - - -

קריאה:

- - - גיא פינס, מה זה?

שלמה פילבר:

היית מנהל הרשות השנייה? כתוב שם על איזון בחדשות לפני 10 שנים, את כל סעיף
ההשתקה המפורסם שבגללו - - -

היו"ר דוד ביטן:

עכשיו אני מבין למה אתה כל הזמן מתעסק בתקשורת.

איתן כבל (המחנה הציוני):

באמת, מה זה גיא פינס?

קריאה:

בידור.

אתי בנדלר:

ניתחנו את זה, אדוני היושב-ראש - - -

איתן כבל (המחנה הציוני):

לא. למה בידור?

אתי בנדלר:

זה לא יהיה ענייני היום אלא אם כן ידווחו על הופעה של – מי היה עכשיו? –
ג'סטין ביבר בגני התערוכה. זה היה - - - את זה אפשר לדווח בחדשות כי זה
אירוע חדשותי ואפשר להרחיב על זה קצת בתכניות אקטואליה.

יוסי יונה (המחנה הציוני):

אם בר רפאלי נפגשת עם יושב-ראש האו"ם, זה בידור או חדשות?

רועי פולקמן (כולנו):

אם ביטן מדבר בחדר ריק, זה בידור או חדשות?

היו"ר דוד ביטן:

תמיד כשאני מדבר זה חצי בידור. מה זה שייך לחדשות?

אתי בנדלר:

אחת ההערות הראשונות שלי להצעת החוק הזאת - - - אז ההגדרה הזאת נועדה לצמצם
במידה מסוימת - - -

רועי פולקמן (כולנו):

מקובל עליכם הניסוח הזה? בואו נתקדם. ביטן, זה מקובל, יאללה.

היו"ר דוד ביטן:

צריכים לקרוא. חייבים לקרוא את זה? למה חייבים? אז בבקשה - - -

רועי פולקמן (כולנו):

זה כבר משמח אותי. בואו נתקדם.

אלדד קובלנץ:

אולי להוסיף "בשידור חי"?

איתן כבל (המחנה הציוני):

לדעתי, מה שאומר אלדד - - -

רועי פולקמן (כולנו):

אלדד אומר שאלה דברים שמשודרים בשידור חי. זה רעיון מעניין.

שלמה פילבר:

מחצית מהתכניות של רפי רשף מוקלטות בבוקר - - -

אתי בנדלר:

אפשר לקרוא לחבר הכנסת גואטה כי תכף אנחנו מכניסים כאן את הסעיף של "רקע"
ועכשיו הוא רוצה להכניס - - -

היו"ר דוד ביטן:

נכון. תכניסי את אותו נוסח - - -

אתי בנדלר:

- - - בניגוד למה שהוא ביקש - - - כמה שעות - - - אני מדברת עכשיו על
שידורי הרדיו - - -

קריאה:

עורכת הדין בנדלר - - - השידור חי או לא. הוספתם את המילים "בשידור חי"
לגבי תוכן בענייני היום?

אתי בנדלר:

לא. למה?

לאה ורון:

למה זה בהכרח שידור חי?

קריאה:

זאת הייתה הצעה של אלדד.

שלמה פילבר:

יש לא מעט ענייני היום שמוקלטים באותו יום לפני כן או ערוכים או כל מיני
דברים כאלה, כולל כתבות ב"מבט" וכל מיני דברים מהסוג הזה.

אתי בנדלר:

הפסקה המתקנת את סעיף - - - של החוק העיקרי ובא מוצע להוסיף את סעיף קטן
(ג1). אני אקרא - - -

היו"ר דוד ביטן:

גואטה, תקשיב טוב.

יגאל גואטה (ש"ס):

כן, המפקד.

היו"ר דוד ביטן:

אנחנו מקריאים עכשיו על רדיו "רקע". מה שנסכם על רדיו "רקע" ייכתב על הרדיו
החרדי.

שולי מועלם-רפאלי (הבית היהודי):

יש גם את שלי - - -

היו"ר דוד ביטן:

אחר כך נוסיף גם את שלך.

יגאל גואטה (ש"ס):

אם רוברט מסתפק במועט?

היו"ר דוד ביטן:

די. זה פותר את - - -

אתי בנדלר:

אני מבקשת - - -

היו"ר דוד ביטן:

תני להם לקרוא. אפשר לקרוא, ריבונו של עולם? עכשיו אנחנו מקריאים. את רדיו
"רקע" נתקן. אותו תיקון יהיה אצלכם. אותו דבר. נקים ונתקן.

יגאל גואטה (ש"ס):

- - -

היו"ר דוד ביטן:

חכה. אנחנו לא יכולים לקרוא. ריבונו של עולם. היא צריכה לקרוא. בלי לקרוא,
אני לא יכול לסיים את החוק. אתם לא מבינים?

יעקב פרי (יש עתיד):

חכה. יש לך עוד הסתייגויות של פרי - - -

היו"ר דוד ביטן:

בסדר. אין בעיה. אנחנו פה אתך.

אתי בנדלר:

הנוסח שהוצע על ידי הממשלה, אני אקרא אותו ואוסיף את התוספת המוצעת: "תאגיד
השידור הישראלי ישדר את התוכן החדשותי והתוכן בענייני היום שמעביר לו תאגיד
החדשות לשם שידורם ברדיו ברשת נפרדת, במסגרת שידורי "קול ישראל" המיועדת
לשידור תכנים כאמור. ורשאי הוא לשדר תכנים המועברים לו כאמור ברשתות נוספות
במסגרת שידורי "קול ישראל" – כאן באה התוספת – "וכן ישדר את התכנים האמורים
ברשת נפרדת המיועדת לשידורים בשפות הרווחות בציבור בישראל, ובכלל זה בשפות
הרוסית והאמהרית.".

כאן אנחנו מדברים על תוכן חדשותי - - - ענייני היום - - -

יעקב פרי (יש עתיד):

וערבית?

היו"ר דוד ביטן:

ערבית זה התאגיד השני. זה לא קשור.

שלמה פילבר:

אתי, אני מבקש רק להוסיף גם את המילה "פרסית", למרות שיש שם הרבה
מאוד - - - מסיבה פשוטה - - -

אתי בנדלר:

הרוסית, האמהרית והפרסית.

שלמה פילבר:

השידורים בפרסית כרגע הם בערבית ואנחנו מעבירים אותם.

היו"ר דוד ביטן:

אבל יש גם עוד שפות: גאורגית - - -

שלמה פילבר:

כל השפות האחרות נמצאות ברשת - - -

יעקב פרי (יש עתיד):

מה עם היידיש?

שלמה פילבר:

הפרסית נמצאת כרגע בשידורים בערבית ולכן צריך להעביר - - -

יעקב פרי (יש עתיד):

גם יידיש יש?

שלמה פילבר:

פה יש יידיש.

אתי בנדלר:

בסעיף הזה אני מציעה להתייחס גם לרשת הנפרדת לחרדים כפי שמוצג. אבל אני
מציעה, חבר הכנסת גואטה, לא להיכנס לכל-כך הרבה פרטים כפי שאתה מציע
בהסתייגות שלך שאומרת כמה שעות שידור, מי ינהל, מה התקציב, כמה תקנים. כל
הדברים האלה לא נאמרים - - -

היו"ר דוד ביטן:

- - - לא יכולים להכניס.

יגאל גואטה (ש"ס):

קודם כל, אני לא חושב שכתוב שם תקנים. אבל מכיוון שרדו "רקע" הוא רדיו קיים
והרדיו החרדי לא קיים, כך יש יותר פרטים. זה הכול. אבל אנחנו לא - - -

שלמה פילבר:

פרטים לא צריכים להיות בחוק כמו שהם לא מופיעים בחוק - - -

היו"ר דוד ביטן:

לא מופיעים בחוק. אין מצב.

יגאל גואטה (ש"ס):

אין שום בעיה. מצדי תכתוב בשורה אחת שיתקצבו את התחנה בדיוק כמו שמתקצבים
תחנה אחרת - - -

היו"ר דוד ביטן:

הם לא נכנסים לתקציב בעניין. אנחנו מקימים את הרדיו החרדי בחוק. לא נכנסים
לתקציב ולא לתקנים.

יגאל גואטה (ש"ס):

אבל אתה נכנס לתפעול של התחנה, שתהיה מקבילה לתחנה באותו סדר גודל. אני
רוצה להסביר גם מה הסיבה שבאמת אנחנו דורשים את זה. תבינו, זו לא סתם מחשבה
של שיגעון. צריכים להבין, הציבור היחיד באמת במדינה שצורך חדשות נפרדות, זה
הציבור החרדי. כי עם כל הכבוד - - - ביטן אתה רוצה להקשיב?

היו"ר דוד ביטן:

שנייה. הרשת הזאת והרשת הזאת 24 שעות ביממה.

אתי בנדלר:

גם רשת "רקע" 24 שעות ביממה?

רוברט אילטוב (ישראל ביתנו):

מדברים כרגע על "קרע" או על הרדיו החרדי?

היו"ר דוד ביטן:

שניהם ביחד.

רוברט אילטוב (ישראל ביתנו):

אני רוצה בנפרד.

היו"ר דוד ביטן:

זה אותו ניסוח. מה זה משנה?

רוברט אילטוב (ישראל ביתנו):

לא. סליחה. חבר הכנסת ביטן - - -

איתן כבל (המחנה הציוני):

כיוון שהרדיו החרדי - - - יותר שעות במשך השבוע.

היו"ר דוד ביטן:

מה רצית, אילטוב? תדבר.

יגאל גואטה (ש"ס):

אני רוצה לסיים את המשפט. אתה קוטע אותי.

היו"ר דוד ביטן:

תסיים את המשפט. איך ישבת אחריו? לא רואים אותך בכלל, אילטוב.

רוברט אילטוב (ישראל ביתנו):

אל תדאג, תכף תשמע אותי.

יגאל גואטה (ש"ס):

אדוני מנכ"ל התקשורת, חשוב לי שתשמע את הדברים.

איתן כבל (המחנה הציוני):

הוא דואג לך להשלמה במקום שישי-שבת.

יגאל גואטה (ש"ס):

כולם פה דואגים לי. הוועדה הזאת קמה רק כדי לדאוג לחרדים ש-60 שנה משלמים
מיסים ולא קיבלו שום דבר. משלמים אגרת רדיו, משלמים הכול.

היו"ר דוד ביטן:

רגע. מנסים לנסח.

שלמה פילבר:

אני דואג לך לתדר.

יגאל גואטה (ש"ס):

אין כמוך, פילבר, אחרי שהתעללת בנו. אדוני היושב-ראש, אני יכול להמשיך?

היו"ר דוד ביטן:

לא. אתה לא יכול להמשיך. הבנתי שהבאת סיוע גם. אחד ועוד אחד ועוד אחד ועוד
אחד. זה כבר חמישה.

יגאל גואטה (ש"ס):

אמרת שתחזיק אותי עד חמש בבוקר, יש 60 איש בחוץ שרוצים להיכנס עכשיו. הבאנו
ישיבה שלמה.

איתן כבל (המחנה הציוני):

כל השדרנים של הערוץ הזה.

יגאל גואטה (ש"ס):

הם ערים בלילה.

אתי בנדלר:

בנוסף - - - ברשת נפרדת תכנים כאמור המיועדים - - -

היו"ר דוד ביטן:

רגע, אני לא מסוגל בלי הצילום - - - איפה הוא? אתה שם?

אתי בנדלר:

- - - חדשות וענייני היום. רק חדשות וענייני היום. אנחנו לא צריכים לומר
מעבר לזה. חדשות וענייני היום זה גם חדשות - - - חרדי - - -

יגאל גואטה (ש"ס):

לא הבנתי כלום.

קריאה:

מה זה אקטואליה יהודית?

אתי בנדלר:

אקטואליה יהודית זה חדשות בענייני היום בספירה היהודית.

קריאה:

במגזר.

יגאל גואטה (ש"ס):

לא. אבל יש אקטואליה בתוך הציבור - - -

קריאה:

- - - התאגיד הרגיל - - -

היו"ר דוד ביטן:

לא. לא קשור. עם כל הכבוד לך, 20% מהאוכלוסייה חרדים. הבנת אותי? אל תדבר
עכשיו. יותר טוב. אתה חושב רק מה שאתה אוהב? רק מה שאתה רוצה לשמוע? אתה לא
מתבייש, תגיד לי? מה זה קשור לקואליציה? לך תגיש בג"ץ, יותר טוב.

אתי בנדלר:

- - - הכול זה חדשות ואקטואליה.

יגאל גואטה (ש"ס):

מה זה "הכול זה חדשות ואקטואליה"? רשת ב' גם עושה הכול חדשות ואקטואליה?

אתי בנדלר:

אני לא יודעת. בשפות הזרות זה - - -

איתן כבל (המחנה הציוני):

- - - הרדיו החרדי.

קריאה:

- - - גם אצלך?

יגאל גואטה (ש"ס):

24 שעות. 24 שעות.

קריאה:

לא שמענו כלום. אפשר להקריא שוב?

איתן כבל (המחנה הציוני):

אתה חייב פיצוי של שישי-שבת.

אתי בנדלר:

תוכן חדשותי ותוכן בענייני היום. למה - - -

יגאל גואטה (ש"ס):

60 שנה אנחנו משלמים אגרה ולא - - -

היו"ר דוד ביטן:

רבותי, אני עושה 20 דקות הפסקה. אני לא יכול בצורה כזו לנסח. אני מאוד
מצטער.

קריאות:

- - -

יגאל גואטה (ש"ס):

אני יכול לסיים משפט?

היו"ר דוד ביטן:

אפשר להתווכח על כל דבר. 20 דקות הפסקה.

יגאל גואטה (ש"ס):

אני יכול לסיים משפט?

היו"ר דוד ביטן:

מה זה משנה? אם אתה רוצה, תדבר אתי. אני פה.

יגאל גואטה (ש"ס):

אני רוצה שיבינו את העניין.

לאה ורון:

אולי מספיק 10 עד 12 דקות?

היו"ר דוד ביטן:

10 דקות? בסדר. תספיקו ב-10 דקות לסיים את הניסוחים האלה?

יגאל גואטה (ש"ס):

אני רוצה 2 דקות לסיים את המשפט.

אתי בנדלר:

למה לא 10 שניות? למה 10 דקות?

היו"ר דוד ביטן:

אני רואה שאתם - - -

רוברט אילטוב (ישראל ביתנו):

- - - זה לא בסדר, ביטן.

היו"ר דוד ביטן:

חכה, אנחנו נמשיך. מה לא בסדר? מה אתם רוצים? מה הבעיה? אתה רוצה לדבר –
דבר. שניכם תדברו, בסדר? מה הבעיה? אמרתי כדי שיסיימו את הניסוחים. הן לא
מצליחות לנסח מילה.

רוברט אילטוב (ישראל ביתנו):

עם כל הכבוד, אני לא מסכים לניסוח.

היו"ר דוד ביטן:

איזה ניסוח? עד לא הציגו כלום.

רוברט אילטוב (ישראל ביתנו):

למה ששמעתי אני לא מסכים. למה שנאמר בינתיים אני לא מסכים לניסוח הממשלתי,
עם כל הכבוד. אני מחכה פה כמה שעות - - -

היו"ר דוד ביטן:

אז דבר. נעשה את ההפסקה עוד 20 דקות. לא חשוב.

יגאל גואטה (ש"ס):

אני רוצה להסביר בדקה ואחרי זה - - -

איתן כבל (המחנה הציוני):

חברים - - -

יגאל גואטה (ש"ס):

תוציאי את כל עובדי רשות השידור מפה. הלו, רשות השידור - - -

היו"ר דוד ביטן:

רבותי, תעצרו. כל מי שלא קשור לח"כים ולא מנכ"ל התאגיד ולא לנציגי הממשלה,
יצא החוצה. כולם, גם עוזרים. אני לא רוצה לראות אף אחד. כולם החוצה.

יגאל גואטה (ש"ס):

אין לך מספיק שומרים - - -

היו"ר דוד ביטן:

לא משנה. כולם החוצה. שאף אחד לא יישאר. כולם שיעמדו בחוץ. כשאני ארצה, אתם
תכנסו. אני לא יכול לעבוד ככה. כולם החוצה, גם העיתונאים. החוצה כולם. צא
החוצה, בבקשה. גם העיתונאים ייצאו. כולם ייצאו, חוץ מהיועצים של הממשלה. גם
היועצים הפרלמנטריים, גם הם מפריעים. אני מאוד מצטער, כולם החוצה. אני לא
אשאר פה עד שש בבוקר כי הוא רוצה לדבר עם החבר שלו. נגמר הסיפור. כולם
החוצה, אמרתי. אני לא רוצה עכשיו אף אחד עד שאני גומר את הדברים האלה. צא
בבקשה, כן. כולם שיצאו.

קריאה:

זה מנוגד לתקנון - - -

היו"ר דוד ביטן:

שיהיה מנוגד. אני התקנון בעניין הזה. צא בבקשה החוצה. אני לא יכול לעבוד
ככה. כולם מסתובבים לנו בין הרגליים. מספיק, זה לא מקובל. כולם החוצה, כולל
העוזרים. אף אחד לא יישאר.

שולי מועלם-רפאלי (הבית היהודי):

את מנהלי הסיעות נשאיר.

היו"ר דוד ביטן:

כולם מדברים עם כולם. אני לא מוכן לעבוד. אל תגידי לי תשאיר. כולם החוצה.
זה הכול.

שולי מועלם-רפאלי (הבית היהודי):

מנהלי סיעות.

היו"ר דוד ביטן:

גם מנהלי הסיעות. כולם החוצה. זה הכול. הם יכנסו עוד רבע שעה-עשרים דקות
כדי שנוכל להתקדם קצת. מה זה הדבר הזה? כולם מדברים פה, מנהלים משא ומתן
אחד עם השני. כולם החוצה, גם אתם החוצה. החוץ ממנכ"ל התאגיד והיועץ המשפטי,
החוצה כולם. אף אחד לא יישאר.

רוברט אילטוב (ישראל ביתנו):

אז גם אני אצא. לא יכול להיות - - -

היו"ר דוד ביטן:

מה שתרצה תעשה. בסדר? אני לא רוצה אף אחד פה. אי אפשר להתקדם מילימטר פה.

רוברט אילטוב (ישראל ביתנו):

למה מנהל סיעה שלי צריך לצאת? לא הבנתי.

היו"ר דוד ביטן:

כי כולם מדברים עם כולם. אי אפשר להתקדם ככה. רומן, תישאר, אם זאת הבעיה.
מכל דבר אתם נעלבים, עוד לא ראיתי דבר כזה. אפשר לנהל דיון ככה? אתה יכול
צאת בבקשה? צא החוצה. פה כולם דיברו עם כולם. כל מי שלא שייך לממשלה,
לח"כים ולייעוץ המשפטי, כולם החוצה. רומן יכול להישאר.

מה זה הדבר הזה? זו בושה וחרפה. אני כבר רואה שעד שש בבוקר זה לא יספיק.
העיקר שכל אחד אמר את מה שהוא רצה. בבקשה, גואטה.

יגאל גואטה (ש"ס):

אני מסיים במשפט. ההיגיון שיש מאחורי הסיפור של רדיו חרדי. הציבור הזה הוא
הציבור היחיד שלא שומע שום חדשות בשום תחנה. שלא יחשבו, רגילים שחרדים - -
-

היו"ר דוד ביטן:

מי אתה? אמרתי שגם עוזרים בחוץ. מנהל הסיעה יכול להישאר. אני רוצה לגמור את
הדיון הזה.

יגאל גואטה (ש"ס):

בציבור החרדי לא משדרים בחדשות, לא מקרי רצח, לא מקרי אונס. לא מודיעים
שמדונה מגיעה ב-28 בחודש לפארק הירקון. כל החדשות - - -

קריאות:

- - -

שולי מועלם-רפאלי (הבית היהודי):

די, חברים, בואו נתקדם.

יגאל גואטה (ש"ס):

בכל אופן, מדובר פה בציבור שהחדשות ואקטואליה שונות לחלוטין מכל המדינה
הזאת והוא היחיד שדווקא צריך את זה ואין לו את זה.

היו"ר דוד ביטן:

אני לא מבין אותך. אמרנו שמסכימים לרדיו חרדי. אתה רוצה לשכנע אותנו - - -
אתה כל הזמן על דבר שלא הסכמנו? מה עניין?

יגאל גואטה (ש"ס):

אני רוצה להסביר למה הרדיו הזה לא יכול להיעזר בשום דבר אחר. החדשות של רשת
ב' לא יכולות לעזור ולא חדשות אחרות כי כל התוכן פה הוא תוכן שונה לחלוטין.
הדבר היחיד שרדיו חרדי משדר כמו רדיו חילוני זה את דוד ביטן. צריך להבין,
באמת יש צרכים מיוחדים ציבור הזה. אל תשכח שבמשך 60 שנה - - -

היו"ר דוד ביטן:

הוא רוצה לשכנע אותי במה שאנחנו משוכנעים.

יגאל גואטה (ש"ס):

לא. זה חשוב מאוד, אתה צריך להבין את זה. 60 שנה הציבור הזה משלם מיסים ולא
קיבל כלום בשום תחנה ובשום כלום ואני חושב שבאמת הגיע הזמן וזה באמרת רגע
היסטורי. מגיע לציבור הזה, הוא 20 במדינה. מגיע לו. תודה רבה.

היו"ר דוד ביטן:

תודה.

אילטוב עכשיו.

רוברט אילטוב (ישראל ביתנו):

תודה רבה, כבוד היושב-ראש, בהמשך - - -

היו"ר דוד ביטן:

חדשות ואקטואליה - - -

איתן כבל (המחנה הציוני):

הוא רצה להבטיח שה-100 - - -

היו"ר דוד ביטן:

מה אתה רוצה? זה חדשות ואקטואליה, לא?

יגאל גואטה (ש"ס):

אני דורש בתוקף שלפחות 70% ואפילו יותר מהעובדים אנחנו נמשוך מעובדי רשות
השידור.

היו"ר דוד ביטן:

עזוב עכשיו. מי מדבר - - -

יגאל גואטה (ש"ס):

אל תגיד לעזוב. מה זה "תעזוב"? אנחנו נמשוך עוד 20-15 תקנים והם ימשכו עוד
10 תקנים - - -

היו"ר דוד ביטן:

על מה בדיוק אתה מדבר? ברדיו החרדי אתם משדרים חדשות ואקטואליה, נכון?

יגאל גואטה (ש"ס):

כן.

אתי בנדלר:

רק חדשות ואקטואליה.

איתן כבל (המחנה הציוני):

ומוזיקה.

יגאל גואטה (ש"ס):

מה זה אקטואליה? אם אני צריך לדבר על פרשת השבוע, זו אקטואליה אצלי.

אתי בנדלר:

ענייני היום.

יגאל גואטה (ש"ס):

ענייני היום, בדיוק. היום, מחר בערב תשעה באב ואני צריך להסביר לציבור שלי
- - -

היו"ר דוד ביטן:

לא משנה. מה זה משנה - - -

אתי בנדלר:

תשעה באב זה ענייני היום. פרשת השבוע, אני לא בטוחה.

יגאל גואטה (ש"ס):

- - - את תחליטי בשבילנו מה זה אקטואליה.

אתי בנדלר:

זו תהיה פרשנות של היועץ המשפטי.

יגאל גואטה (ש"ס):

יופי. אבל אם מחר יש חג או צום ואני צריך להסביר לציבור מה צריך לעשות. זו
אקטואליה.

אתי בנדלר:

אנחנו מדברים על חדשות ואקטואליה - - -

יגאל גואטה (ש"ס):

היא אמרה שפרשת שבוע לדעתה לא נחשב.

איתן כבל (המחנה הציוני):

יש מוסיקה?

שולי מועלם-רפאלי (הבית היהודי):

היא לא אמרה לא נחשב - - -

יגאל גואטה (ש"ס):

בטח שיש מוסיקה.

היו"ר דוד ביטן:

אנחנו צריכים לדעת מה לכתוב. אתם מדברים ביניכם ואני לא מבין.

יגאל גואטה (ש"ס):

אם לא הייתי ברור, תשאל ואני אענה לך.

קריאה:

באיזה תאגיד? של החדשות או של - - -

היו"ר דוד ביטן:

החדשות. מה אתה צריך את הרדיו החרדי? יהרגו אותך שם.

יעקב פרי (יש עתיד):

- - - 30% מוסיקה, את המוסיקה לתאגיד החדשות לא יוכלו לשדר - - -

היו"ר דוד ביטן:

אתן מסוגלות לנסח את זה?

אתי בנדלר:

הוא לא מדבר רק על החדשות - - -

היו"ר דוד ביטן:

נכון. הוא לא מדבר על החדשות. בסדר, תכניסי את זה. תכנים הנוגעים
לאוכלוסייה הזאת. בדיוק. יפה. הגדרת את זה יפה. אנחנו נוסיף: חדשות,
אקטואליה ותכנים הנוגעים לאוכלוסייה החרדית.

יגאל גואטה (ש"ס):

לדוגמה, ברשת ב', מה זה ז'וז'ו אבוטבול? אקטואליה? מה זה?

היו"ר דוד ביטן:

אתה רואה? הוא לא מפסיק.

יגאל גואטה (ש"ס):

להבין, ללמוד. מה לא מפסיק?

היו"ר דוד ביטן:

לא מפסיק הבן אדם.

יגאל גואטה (ש"ס):

מיום ראשון בתשע בבוקר מדבר עד עכשיו ואומר שאני לא מפסיק?

היו"ר דוד ביטן:

אני דווקא לא מדבר הרבה. לא דיברתי הרבה.

יגאל גואטה (ש"ס):

מתי תתחיל? תעשה טובה תתחיל.

אתי בנדלר:

הרשת החרדית תשדר 24 שעות ביממה, 5 ימים בשבוע - - -

יגאל גואטה (ש"ס):

6 ימים בשבוע.

אתי בנדלר:

24 שעות ביממה של יום שישי? לא עד כניסת השבת. אתה רוצה לתת - - - ללכת
הביתה - - -

יגאל גואטה (ש"ס):

שעה לפני כניסת שבת ושעה אחרי צאת השבת.

אתי בנדלר:

אתם מוכנים - - -

רועי פולקמן (כולנו):

ביטן, מה אתה עוד רוצה להספיק אחרי "רקע" "מורשת", מה אתה עוד רוצה - - -

היו"ר דוד ביטן:

לא נשארו עוד הרבה דברים. שלושה-ארבעה עמודים וזהו.

רוברט אילטוב (ישראל ביתנו):

כבוד היושב-ראש, אני יכול להתחיל לדבר?

שולי מועלם-רפאלי (הבית היהודי):

הוא אומר לך כן. אמר שלוש פעמים "כן, רוברט".

רוברט אילטוב (ישראל ביתנו):

הוא לא שומע. הוא לא מקשיב לי.

היו"ר דוד ביטן:

אני מקשיב. מה אתה רוצה?

רוברט אילטוב (ישראל ביתנו):

בהמשך לישיבה מאתמול - - -

היו"ר דוד ביטן:

תכניס את התקשורת.

רוברט אילטוב (ישראל ביתנו):

אני לא רוצה שתכניס.

היו"ר דוד ביטן:

אבל אני חייב על פי התקנון. הוצאתי אותם כי הם הפריעו. עכשיו אני מחזיר
אותם. דבר בינתיים. תכניס אותם עוד 5 דקות, כשהוא יסיים את ההתחלה.

רוברט אילטוב (ישראל ביתנו):

הם לא מפריעים לי. הם פשוט יתחילו לזוז עכשיו ואי אפשר יהיה לשמוע כלום.

היו"ר דוד ביטן:

חכה עוד קצת.

רוברט אילטוב (ישראל ביתנו):

בהמשך לישיבה אתמול ולדיון שהיה, התברר כי רדיו "רקע" תשדר 24 שעות ביממה
וכמות האנשים שיעסקו שם או התקנים כפי שקוראים לזה היום, יהיו 10 תקנים. זה
תת-אכלוס של המערכת. שמענו פה מההנהלה שכמות האקטואליה והחדשות תרד דרסטית
לאותם אנשים שאינם דוברי עברית.

אני רוצה להזכיר שהמטרה של רדיו "רקע" הייתה להקים רדיו כדי לתת אקטואליה
וחדשות לאותם אנשים שלא יודעים עברית וזה בעצם המקור העיקרי שלהם לרכישת
ידע ומידע וחדשות על מה שקורה בישראל, והם אזרחי ישראל.

בפוטנציאל, יש בישראל היום מעל שני מיליון עולים בסך הכול. אלה שעלו מתחילת
הקמת המדינה הם 2.5 מיליון עולים. העולים משנות ה-90' כולל עולי חבר העמים,
ברית המועצות ואתיופיה, הם יותר מיליון ושלוש מאות אלף איש משני הקבוצות
האלה.

חלקם הגדול של האנשים המבגרים לעולם לא יידעו עברית, ופגיעה במתן מערכות
מידע, ידע וחדשות, אקטואליה, תהיה פגיעה חמורה.

היו"ר דוד ביטן:

אילטוב, אני אומר עוד פעם. אנחנו משוכנעים - - -

רוברט אילטוב (ישראל ביתנו):

אתם לא יורדים לסוף דעתי.

שלמה פילבר:

בסוף יש 24 שעות ואי אפשר למלא יותר מזה. וזה אחד שמשדר.

רוברט אילטוב (ישראל ביתנו):

לא זכרתי שאפשר להפריע לחברי כנסת.

היו"ר דוד ביטן:

המנכ"ל יכול להעיר לך הערה.

רוברט אילטוב (ישראל ביתנו):

לא בטוח שהוא יכול.

היו"ר דוד ביטן:

רוברט, נכון, הוא לא יכול. אבל - - -

רוברט אילטוב (ישראל ביתנו):

אני יכול להעיר לו. הוא לא יכול להעיר לי.

יעקב פרי (יש עתיד):

אני יכול להעיר לך?

רוברט אילטוב (ישראל ביתנו):

אתה יכול להעיר לי. כן.

היו"ר דוד ביטן:

היית שר הרבה זמן, היית בעלים של בנק. מכרת בנק.

יעקב פרי (יש עתיד):

בעלים זה לא רע.

רוברט אילטוב (ישראל ביתנו):

10 תקנים לא ממלאים, לא את החדשות ולא את האקטואליה. זה בעצם לשים כותרת,
ללחוץ על הכפתור שיהיו לך 3 תקנים שהם 24 שעות כל אחד ואז אתה פשוט עושה
הסאונד מן, העורך המוזיקלי, ובעצם מה שיש לך זה 6 תקנים.

עוד 4 תקנים, אני לא יודע בדיוק מה הם הולכים לעשות, אבל אם אתה רוצה עוד
שפות, אז אין סיכוי שאתה תיתן שידור אמתי שייתן את השירות שאנחנו היינו
רוצים לתת. אפילו בשירות המינימלי זה לא יעמוד.

לכן, אני רוצה להציע ולקבוע זמן שידור של אקטואליה, של תכניות אקטואליה
וזמן שידור של החדשות, גם בשעות השיא וגם בשעות שאינן שעות שיא - -

היו"ר דוד ביטן:

יש לך 24 שעות. תעשה מה שאתה רוצה.

רוברט אילטוב (ישראל ביתנו):

- - כפי שהוגדרו גם במקומות האחרים. זה יחייב את תאגיד החדשות לקבוע את
התקינה ואת כוח האדם המתאים והמקצועי שייתן את השירות לאותה אוכלוסייה.
חשוב להדגיש גם שערבוב של כל-כך הרבה שפות מצד אחד, ומד שני בחינה של כמות
שפות אחרת לתחנה אחרת, צריך לעשות גם פה סדר.

אם אנחנו רואים שבתחנה אחת תהיה אמהרית, רוסית, פרסית, ובתחנות אחרות יהיו
שפות משניות שכמות האוכלוסייה הרבה יותר קטנה, וכפי שאני מבין לפחות,
הרציונל של הפרסית הוא לאו דווקא התרגום אלא גם הפצת מידע שישראל מעוניינת
בו.

יעקב פרי (יש עתיד):

וגם שיחות עם פרסים - - -

רוברט אילטוב (ישראל ביתנו):

לכן אני חושב שלערבב את התחנות האלה זה לא נכון ברמה המהותית.

היו"ר דוד ביטן:

אז מה אתה רוצה? שיהיו שמונה תחנות?

רוברט אילטוב (ישראל ביתנו):

אני חושב שכרגע הפרסית לא הייתה בכלל בתכנית פה. עכשיו זה הוכנס ואנחנו לא
מסכימים לכך. המהות והרעיון של התחנה הפרסית זה בכלל משהו אחר לגמרי. אחר
כך יגידו שבגלל הפרסית יש לנו 40 תקנים, עם כל הכבוד - - -

היו"ר דוד ביטן:

אתה יכול להגיד לי מה יש היום ברשות השידור?

רוברט אילטוב (ישראל ביתנו):

תשאל בבקשה את נציגי הממשלה למה הם מתכוונים כשהם אומרים תכניות בפרסית.

היו"ר דוד ביטן:

כמה יש היום? מה יש היום? אתה ארוצה יותר ממה שיש היום?

שלמה פילבר:

שעה-שעתיים ביום. הם משדרים את זה היום דרך האולפנים של החדשות בערבית.
כיוון שהקימו בתאגיד חטיבה ערבית נפרדת, ביקשנו שאותם שני אנשים - - -

רוברט אילטוב (ישראל ביתנו):

כבוד היושב-ראש, אני מציע שיהיה כפי שדובר בתחילת הדרך ברפורמה, שתהיה תחנה
בשפה רוסית ותהיה תחנה לשפות השונות האחרות.

היו"ר דוד ביטן:

כמה יש היום?

רוברט אילטוב (ישראל ביתנו):

היום יש אחת.

היו"ר דוד ביטן:

אז מה אתה רוצה? שתיים פתאום?

שלמה פילבר:

יש אחת לכל השפות הזרות - - -

היו"ר דוד ביטן:

מה הם צריכים היום? הרי גיאורגית זה אולי חצי דקה. כמה גיאורגים כבר יש?
רוב הזמן זה רוסית ואולי קצת אמהרית, רוברט. הבקשה לשתי תחנות בעתיד.

רוברט אילטוב (ישראל ביתנו):

אני בכל אופן רוצה להגדיר שעות פעילות שהתחנה תיתן בתחום החדשות - - -

היו"ר דוד ביטן:

אני אסביר את מה שהוא אומר. מכיוון ששיש לך הרבה שפות יוצא השפה העיקרית
שהיא הרוסית, לא באה לידי ביטוי.

אתי בנדלר:

לא נכון.

היו"ר דוד ביטן:

למה לא? זה המצב בפועל.

שלמה פילבר:

אני לא מכיר לפרטי פרטים אבל ממה שאני יודע, בכל העשור האחרון היו ברשת
שידורים משמעותיים ברוסית ובשאר השעות היו שפות אחרות: אמהרית ושפות אחרות
- - -

היו"ר דוד ביטן:

מה זה משמעותי?

שלמה פילבר:

אני לא יודע להגיד.

היו"ר דוד ביטן:

אז בוא נכתוב את זה. הכתוב את העניין.

רוברט אילטוב (ישראל ביתנו):

כבוד היושב-ראש, גם תסביר איך אפשר ב-10 משרות לתת שירות - - -

היו"ר דוד ביטן:

עזוב את המשרות. משרות הן דבר אחר. בוא, קודם כל, נסיים את הבעיה של
השידור.

רוברט אילטוב (ישראל ביתנו):

מה שחשוב יותר, כבוד היושב-ראש, כדי להשלים את השפות כולן ולתת שירות
לכולם, אני רוצה, קודם כל, שהתחנה תשדר 24 שעות.

היו"ר דוד ביטן:

זה מוסכם. אין בעיה.

רוברט אילטוב (ישראל ביתנו):

אנחנו רוצים שרוב השירות, לפחות 16 שעות, יהיה בשפה הרוסית.

היו"ר דוד ביטן:

צודק. מה אתם רוצים? אתם נותנים לו מאה שפות ורוצים שהוא ישדר – מתי הוא
ישדר?

שלמה פילבר:

אפשר להשתמש בידע האישי שלי? ממה שאני יודע, האוכלוסייה יוצאת חבר העמים
שלא דוברת עברית אלא רק רוסית היום, לא עולה על 250 או 250 אלף איש.

רוברט אילטוב (ישראל ביתנו):

אתה טועה. זה עולה מעל 600 אלף איש.

שלמה פילבר:

רק רוסים. שמדברים רק רוסית ולא יודעים עברית.

שולי מועלם-רפאלי (הבית היהודי):

600 אלף איש?

רוברט אילטוב (ישראל ביתנו):

תבדוק את זה לפי גילאים.

שלמה פילבר:

עשיתי פילוחים לפרטי פרטים - - -

רוברט אילטוב (ישראל ביתנו):

כ-600 אלף איש שומעים את התחנה הזאת.

שלמה פילבר:

יש 150 אלף עולים מאתיופיה, שמתוכם כמה עשרות אלפים בודדים לא דוברים את
השפה העברית. כל השאר השתלבו בארץ. הם יודעים גם וגם. צריך לזכור את
הפרופורציות.

רוברט אילטוב (ישראל ביתנו):

אתה טועה.

שלמה פילבר:

בכל השפות האחרות זה עוד הרבה פחות.

רוברט אילטוב (ישראל ביתנו):

אתה טועה. כדאי שתבדוק את הנתונים. אתה טועה בגדול. כדאי שתבדוק את
הנתונים.

שלמה פילבר:

אומרים לי שבלוח השידורים היום יש 7 שעות ברוסית.

רוברט אילטוב (ישראל ביתנו):

אנחנו רוצים לפחות 12.

היו"ר דוד ביטן:

אני רוצה לכתוב בנוסח של החוק שעיקר השידור יהיה ברוסית. מה הבעיה? למה יש
בעיה עם זה?

אסף וסרצוג:

אני לא יודע אם יש בעיה או אין בעיה. אני רק יודע שאתם בעצם משנים את מה
שהיה וזה יכול להיות שעכשיו הרדיו ברוסית צריך יותר תקנים. אני לא יודע. זה
יבוא על חשבון משהו.

רוברט אילטוב (ישראל ביתנו):

כבוד היושב-ראש, לפני שאנחנו מתקדמים יש פה מבחינתנו שבירת כלים. הובטח לנו
בתחילת הדרך - - -

היו"ר דוד ביטן:

אתם יכולים להכניס את כולם. ראית? יש שקט, אפשר לעבוד. כל אחד בא ומדבר - -
-

רוברט אילטוב (ישראל ביתנו):

כבוד היושב-ראש, הובטח לנו בתחילת הרפורמה שהתכניות בשפה הרוסית יהיו ברשת
נפרדת, והשפות האחרות יהיו ברשת נפרדת. אכן מדובר היה על 24 שעות שידור –
כבוד היושב-ראש, אתה אתי?

היו"ר דוד ביטן:

אני אתך, אני שומע. אני הולך אתך, חבל על הזמן.

רוברט אילטוב (ישראל ביתנו):

אני רוצה שתשמע את כל המידע כי אתה לא יודע את כל המידע. גם היום ב"כאן"
מתוכננו 18 שעות שידור בשפה הרוסית. ולכן, להגיד שהיום יש 7 עם 17
תקנים - - -

היו"ר דוד ביטן:

אל תדבר כרגע על התקנים.

רוברט אילטוב (ישראל ביתנו):

אני רוצה לדבר גם על התקנים.

היו"ר דוד ביטן:

כרגע אנחנו לא בזה.

רוברט אילטוב (ישראל ביתנו):

רק עכשיו דברו על תקנים, על קבלת אנשים לעבודה. אז היום, אני רוצה להגיד
לך, שלעובדי "רקע" אף אחד לא דואג. אלה העובדים שאין להם לא אבא ולא אימא
וההסתדרות לא דואגת להם והכנסת לא דואגת להם. אף אחד לא דואג להם.

אז עם כל הכבוד, אנחנו רוצים לדאוג להם. כולם שכחו אותם. אז היום ב"כאן" יש
תכנון ל-18 שעות בשפה הרוסית. אתה אומר שיש 7. למה יש 7? כי חתכתם שם את כל
מי שאפשר לחתוך, עוד לפני הרפורמה.

קריאה:

- - -

שלמה פילבר:

אין לי בעיה. אני לא קובע בעניין הזה. אני מסכים לחלוטין שאת כוח האדם
שצריך בשביל לשדר, צריך שיהיה. אי אפשר לקצץ, זה לא יבוא מהאוויר. אבל צריך
לראות ולתכנן את זה כמו שמתכננים כל לוח שידורים, כשהחלוקה של כל
האוכלוסיות וכל הקבוצות שמקבלות היום את זמן השידור, מקבלות את זמן השידור
שלהן - - -

היו"ר דוד ביטן:

הוא מערבב בין זה לזה.

רוברט אילטוב (ישראל ביתנו):

אין לי שום בעיה. קח את חלוקת האוכלוסיות, קח את העולים מחבר העמים, כולל
משנות ה-70', וחלקם עדיין שומעים רדיו "רקע" – זה מיליון ו-400 אלף איש –
ותגיד לי כמה אנשים וכמה חלוקה אתה נתת להם: בכסף ובתפקידים ובתקצוב ובכול.

היו"ר דוד ביטן:

זה לא הולך ככה.

רוברט אילטוב (ישראל ביתנו):

זה כן הולך ככה. זה כן הולך ככה, כי קבוצת האוכלוסייה הערבית שיודעת רובה
עברית, מקבלת 40 תקנים. בטח שזה הולך ככה.

היו"ר דוד ביטן:

הסברתי לכם לפני זה, ואני יודע שאתם לא מקבלים את זה, שאני לא יכול להיכנס
לעניין של התקנים בחוק.

רוברט אילטוב (ישראל ביתנו):

יש להם 50 תקנים גם בטלוויזיה. בסף הכול יש להם 90 תקנים.

היו"ר דוד ביטן:

אני לא מנהל את התאגיד ולא את רשות השידור ולא אף אחד.

אסף וסרצוג:

- - -

היו"ר דוד ביטן:

סליחה אסף. אנחנו לא יכולים להכניס את זה בחוק, אין מה לעשות. אני מציע,
רבותי – את אתי?

אתי בנדלר:

כן.

היו"ר דוד ביטן:

הוא צודק שרוב השידור צריך להיות ברוסית ולא בשפה אחרת ולא עושים להם טובה.
מחר יבוא מנהל של העסק ויגיד: אני רוצה עכשיו רק אמהרית. אז מה הוא יכול
לעשות? כלום. אני רוצה שתכתבי שעיקר השידור יהיה ברוסית.

אתי בנדלר:

מתוך כלל שעות השידור, עיקרן יוקדשו לשידורים בשפה הרוסית.

היו"ר דוד ביטן:

שהיה כתוב את זה, בשפה הרוסית. לגבי התכנים, אנחנו לא קובעים את התכנים.
אני גם לא קובע את התקנים. שמעתי אותה טענה על זה ואני שומע אותה טענה גם
במקומות אחרים: לא רק לקצץ, גם צריך לתת שירות בסופו של דבר, שירות לציבור.
אני מציע שנדון בזה בסוף בנושא של הבדיקה של התקנים. נדבר על זה ממש בסוף.

יש לנו את הניסוח פה – אותו ניסוח אני רוצה בנושא של הרדיו החרדי. כמובן,
צריך להקים את התחנה. אין היום בכלל תחנה. איך את עושה את זה?

אתי בנדלר:

אני קובעת שהוא ישדר ברשת נפרדת.

היו"ר דוד ביטן:

יפה. אין בעיה. אז גם את זה פתרנו.

אתי בנדלר:

בעניין הרשת החרדית מדובר לא רק על תכנים של חדשות - - -

היו"ר דוד ביטן:

כן, הבנו את זה.

קריאה:

השר צריך - - -

אתי בנדלר:

בכפוף להקצאת תדר על ידי השר.

היו"ר דוד ביטן:

בוודאי. בלי זה אין.

אתי בנדלר:

בכפוף להוראות סעיף 11(1).

היו"ר דוד ביטן:

מה רצית, שולי?

שולי מועלם-רפאלי (הבית היהודי):

אחרי הסעיף הזה שמתייחס לרדיו "רקע" - - -

קריאות:

- - -

לאה ורון:

רבותי, אל תפריעו.

היו"ר דוד ביטן:

הנה, אתה רואה, משרד הפנים? אתה רואה למה הוצאתי אתכם? חזרת והתחלת להפריע
לי.

קריאה:

אני מקשיב.

היו"ר דוד ביטן:

מה זה "אתה מקשיב"? אתם מדברים, זה מדבר, ההוא מדבר. אי אפשר לנהל ישיבה.

אתי בנדלר:

להכניס שרדיו "רקע" ישדר 24 שעות 7 ימים בשבוע?

היו"ר דוד ביטן:

כן.

רוברט אילטוב (ישראל ביתנו):

אפשר להבהיר מה בדיוק נסגר?

היו"ר דוד ביטן:

הסברנו. לא שמעת?

קריאה:

אי אפשר לשמוע כלום.

היו"ר דוד ביטן:

24 שעות ביממה, עיקר השידור יהיה ברוסית. כתבנו את זה. פשוט מאוד, אין פה
הרבה התחכמויות.

רוברט אילטוב (ישראל ביתנו):

אנחנו רוצים להגדיר גם זמן.

היו"ר דוד ביטן:

העיקר זה ברוסית – תעשו מה שאתם רוצים. יבוא מנהל התחנה ויעשה. אני לא נכנס
לזה בחוק.

רוברט אילטוב (ישראל ביתנו):

אנחנו יכולים לקבוע בחוק כמו שקבענו בתוספות שונות, את זמן השידור - - -

היו"ר דוד ביטן:

24 שעות. מה זה זמן שיסור?

רוברט אילטוב (ישראל ביתנו):

זה לא רק זה. אנחנו רוצים תכניות אקטואליה.

היו"ר דוד ביטן:

פתרנו את זה. מה כתבת שם? חדשות ואקטואליה, נכון?

אתי בנדלר:

זה רק חדשות ואקטואליה.

היו"ר דוד ביטן:

אני מציע שתראה את הנוסח ואז תדבר במקום שננהל עכשיו דיאלוג. בוא לפה, שב
רגע ותראה את הנוסח.

אתי בנדלר:

זה לא נוסח, אבל זה - - -

היו"ר דוד ביטן:

לא משנה, שיראה את זה איכשהו.

יעקב פרי (יש עתיד):

סליחה, אדוני, אני חושב שיש כאן קצת בעיה של אי הבנה. אנחנו מדברים על הקמת
תאגיד חדשות. רדיו "רקע", הרדיו החרדי, מדברים על תכנים לאוכלוסיות,
אוכלוסייה רוסית - - -

מיכאל מלכיאלי (ש"ס):

חדשות שמתאימות - - -

יעקב פרי (יש עתיד):

אתם מדברים גם על תכנים שמתאימים לאוכלוסייה ברדיו "רקע". אנחנו צריכים
להגדיר אם זה רק אקטואליה - - -

אתי בנדלר:

רדיו "רקע" זה רק חדשות ואקטואליה. רק לגבי הערוץ החרדי - - -

היו"ר דוד ביטן:

רק על החרדים. החרדים רוצים להגיד פרשת השבוע. אז מה זה פרשת שבוע? אמרנו
שגם תכנים שקשורים לחרדים. הבנת? הכנסנו את זה.

אתי בנדלר:

תנו לי חודש ואני מבטיחה לכם בובה של חוק, מנוסח יפה-יפה.

היו"ר דוד ביטן:

שולי, מה רצית?

שולי מועלם-רפאלי (הבית היהודי):

אדוני, בסעיף (ג)(2) מתייחסים – אני מבקשת להוסיף בסעיף הזה, גברתי, סעיף
(ג)(3) שנוסחו יהיה כדלקמן. אני אקריא ואז אבי לך את זה. גברתי היועצת
המשפטית, את לא - - -

אתי בנדלר:

סליחה. עוד רגע.

שולי מועלם-רפאלי (הבית היהודי):

אני מבקשת להוסיף סעיף נוסף פה שיהיה (ג)(3) המתייחס ל"רשת מורשת". בסעיף
יהיה כתוב: שידורי הרדיו בערוץ המשדר תכני מורשת יכללו תוכן חדשותי ותוכן
בענייני היום שמפיק תאגיד השידור הישראלי.

זה העתק של הסעיף שנמצא פה ביחס לאותה מקשה שדיברנו עליה ביחס לשידורים
בערבית. אני מבקשת שאותו דבר יהיה על "רשת מורשת".

אתי בנדלר:

אין לי עמדה בנושא הזה. אני רק רוצה להפנות את תשומת הלב, אני רוצה להבין,
נעשה כאן איזשהו ניסיון – אני באמת עכשיו לא מבינה – לעשות אבחנה בין תאגיד
חדשות לבין תאגיד השידור הישראלי. כאן עכשיו מוצע רשת - - -

היו"ר דוד ביטן:

היא קיימת היום.

אתי בנדלר:

להפיק תכנים של חדשות ואקטואליה, אבל בתאגיד השידור.

שולי מועלם-רפאלי (הבית היהודי):

נכון. זה מה שהוא עושה. אני רוצה - - -

היו"ר דוד ביטן:

לא. הוא בתאגיד השידור הרגיל. הוא לא בחדשות.

אתי בנדלר:

חדשות ואקטואליה ובתאגיד השידור - - -

רועי פולקמן (כולנו):

גם היום הוא שם.

היו"ר דוד ביטן:

הם שם כבר. גם הערבית שם, אז הם אמרו: נעתיק את אותו נוסח. זה הכול.

איתן כבל (המחנה הציוני):

אתי, "רשת מורשת" - - -

היו"ר דוד ביטן:

הם שם. הם אצלכם, נכון? אין בעיה.

שולי מועלם-רפאלי (הבית היהודי):

אנחנו גם לא רוצים להעביר אותם - - - טוב להם שם.

היו"ר דוד ביטן:

זה לא נראה בעייתי. זה כמו בנוסח של הרדיו בערבית. אין לנו בעיה עם זה.

יש לנו עוד בעיות שלא החלטנו עליהן?

אתי בנדלר:

אין. אני עוד לא גמרתי לקרוא את כל - - -

היו"ר דוד ביטן:

חוץ מלקרוא, היו עוד בעיות?

רועי פולקמן (כולנו):

בוא נסיים - - -

היו"ר דוד ביטן:

אני מבקש מפרי, תטען רגע את הנימוקים על מנת שהיא תוכל לסיים את הדברים
שלה.

רועי פולקמן (כולנו):

ביטן, אתה רוצה לקרוא את - - -

היו"ר דוד ביטן:

את הכול נגמור היום.

רוברט אילטוב (ישראל ביתנו):

זה לא מה שאנחנו התכוונו. היא אמרה לנו שזה לא מה - - -

היו"ר דוד ביטן:

מה זאת אומרת? בפי אמרתי את זה. עשינו "בעיקר רוסית" ועשינו 24 שעות ביממה.
מה אתה רוצה? מה הבעיה?

רוברט אילטוב (ישראל ביתנו):

אנחנו רוצים להגדיר מספר שעות של שידור - - -

היו"ר דוד ביטן:

אבל יש לך 24 שעות. לא הבנתי את ההגדרה.

אתי בנדלר:

הוא רוצה לקבוע כמה מתוך שעות השידור יוקדשו לשפה הרוסית - - -

היו"ר דוד ביטן:

כתבנו: עיקרן - - -

אתי בנדלר:

כתבנו עיקר אבל הוא רוצה להגדיר.

לאה ורון:

תכתבו שלפון מחציתן ברוסית.

היו"ר דוד ביטן:

לא הוא רוצה שיהיו חדשות, לא רק מוזיקה. נכון, זה מה שאתה רוצה? בסדר.

קריאות:

- - -

היו"ר דוד ביטן:

כתבנו שעיקרן ברוסית?

אתי בנדלר:

כן.

היו"ר דוד ביטן:

עיקרן ברוסית ובמיוחד בשעות השיא.

אתי בנדלר:

עיקר השידורים בערוץ הזה יהיו בשפה הרוסית, ובכלל זה בשעות השיא. זאת אומרת
שעיקר שעות השיא יהיו מוקדשים לרוסית.

היו"ר דוד ביטן:

תתחיל לנמק את ההסתייגות. שלא נבזבז זמן. הם מנסים להביא לנו הצעה מחר.
דבר, פרי, בוא נחסוך קצת זמן, אחרת לא נגמור.

לאה ורון:

רבותי, אנחנו עדיין בישיבה. מר פילבר, אנחנו עדיין בישיבה. שגב, רוברט,
שבו. בבקשה לשבת.

היו"ר דוד ביטן:

בבקשה, בזמן שהן מנסחות נשמע את ההסתייגויות. רק דיבור באופן כללי. הן
הוגשו ומחר נצביע עליהן. במליאה אתה מדבר עליהן גם כן. אין פה משהו מיוחד.

יעקב פרי (יש עתיד):

אני מנמק בשם כל חברי סיעת יש עתיד. יש לי יותר מ-35 הסתייגויות. אני אקרא
את כולן.

יגאל גואטה (ש"ס):

מילה במילה.

יעקב פרי (יש עתיד):

לא מילה במילה אבל - - -

שלמה פילבר:

אפשר משפט אחד להבהרה לפרוטוקול לפני שאתם - - -

יעקב פרי (יש עתיד):

בוודאי.

שלמה פילבר:

על שני הנושאים שעלו. זה גם בהתייעצות עם משרד המשפטים. כל הרציונל שהצגנו
פה בשלושת הימים האחרונים הוא שאנחנו מקימים תאגיד חדשות ואקטואליה. מקובל
עלינו שמעבר לשפה העברית צריך חדשות ואקטואליה גם בשפות אחרות או למגזרים
ספציפיים ככל שזה עלה פה.

אבל הרציונל המסדר שהרשתות שיהיו תחת המועצה הזאת או תחת התאגיד הזה, יהיו
אך ורק רשתות שיעסקו בחדשות, אקטואליה וענייני היום – לא בדברים אחרים.

היו"ר דוד ביטן:

למה השארת את החדשות בערבית - - -

שלמה פילבר:

רגע. אני אומר למעט הערבית - - -

היו"ר דוד ביטן:

שמעת אותו לגבי הרדיו החרדי? זו הטענה. אתם ביקשתם להביא את "רקע".

שלמה פילבר:

העלו פה את העניין. אצל הערבית אמרנו מראש שבגלל שקמה חטיבה שיש בה גם
תכניות וגם חדשות - - -

היו"ר דוד ביטן:

זה מה שיש להם.

שלמה פילבר:

לא נכון לפרק אותה, השארנו אותה לפי בקשתם גם - - -

היו"ר דוד ביטן:

סתם.

שלמה פילבר:

זה לא סתם - - -

היו"ר דוד ביטן:

אני אגיד לך למה סתם. הנושא של "רקע" הוא לפי החלטת ממשלה, אז אין בעיה עם
זה, נכון? או שאתם מתנגדים גם להחלטת הממשלה? לדבי רדיו "רקע" זו החלטת
ממשלה ואני מאמין שאם החלטתם להעביר את זה, היועץ המשפטי הסכים לזה וזה
נראה לי סביר. אז אין לי ברירה חוץ מזה. לגבי הרדיו החרדי, אנחנו מדברים על
חדשות ואקטואליה - - -

שלמה פילבר:

לגבי רדיו "רקע" אין בעיה כי רובו ככולו - - -

היו"ר דוד ביטן:

בסדר. אז אני מקצר. אתם אוהבים להרצות בפנינו. בסדר. כשיש לכם בעיה, אז אתם
מרצים הרבה זמן, אבל אפשר לתמצת את זה. לגבי רדיו "רקע" זאת הייתה החלטת
ממשלה ואני מניח שאם זאת הייתה ההחלטה ונתמכה על-ידי היועץ המשפטי לממשלה,
אז מדובר בנושא שמתאים לתאגיד החדשות.

לגבי הרדיו החרדי, שזו בדיוק הטענה, תתחילו עכשיו בזה, בשביל מה כל הסיבוב
בעניין הזה? זה גם חדשות ואקטואליה, אבל מכיוון שמדובר בעניין מאוד ספציפי
שאנחנו גם לא מכירים אותו – אין פה מומחים בתחום התקשורת והרדיו החרדי - -
-

יגאל גואטה (ש"ס):

- - -

היו"ר דוד ביטן:

אני לא רוצה שתעזור לי.

יגאל גואטה (ש"ס):

אני משלים אותך.

היו"ר דוד ביטן:

אני גם לא רוצה שתשלים אותי. לא רוצה.

גם בעניין הזה יכולות להיות בעיות בהבנה מה זה חדשות ומה זו אקטואליה בעולם
החרדי. למשל, אם מדברים על פרשת השבוע, האם זה אקטואליה או לא אקטואליה.
יכול מישהו להגיד שזה לא אקטואליה. לכן, בנושא של הרדיו החרדי בלבד אמרנו
שזה יהיה חדשות, אקטואליה ותכנים מהעולם החרדי, על מנת שלא יהיה ויכוח.

אני חושב שזה בדיוק משרת את תמצית החוק ואין בזה שום בעיה. רוב השידור יהיה
חדשות ואקטואליה. אפילו 90% ממנו.

לגבי רדיו - - - אין שום בעיה כי הרדיו הזה נמצא גם כן בתאגיד ההוא, כך
שאני לא רואה שום בעיה עם מה שדיברנו עד היום ובמה שניסחנו עד היום. אני
מודה לכם ואני חושב שנתתי לה תשובה.

מאיר לוין:

ראיתי נוסח שנוסח שלמעשה כולל את ההסכמה הזו שהכוונה היא - - -

היו"ר דוד ביטן:

נכון. הם העירו שזה לא תואם את החלטת הממשלה ואת הרציונל של הקמת תאגיד
החדשות. אני חושב שבמקרה הקטן הזה הסברנו למה קצת סטינו כי יש לנו בעיה
להסביר מה זה בעצם אקטואליה חרדית. אתה תגיד ככה והוא יגיד זה. עם "רשת
מורשת" אין בעיה כי היא נמצאת בתאגיד הרגיל ולא בתאגיד החדשות.

אתי בנדלר:

אז זה לא מתיישב עם - - -

היו"ר דוד ביטן:

למה לא מתיישב? זה לא בחדשות, אין שום בעיה. זה בדיוק כמו הרדיו בערבית,
אין הבדל. אין שום בעיה עם זה כי זה בתאגיד הרגיל.

שולי מועלם-רפאלי (הבית היהודי):

נכון. לא צריך לפצל רשתות - - -

יגאל גואטה (ש"ס):

אדוני היושב-ראש, הראיתי דוגמה לסגן היועץ המשפטי לממשלה מה זה חדשות
ואקטואליה במגזר החרדי.

היו"ר דוד ביטן:

הראית לו. הוא אמר עכשיו שזה בסדר.

פרי, תמשיך לנמק.

יעקב פרי (יש עתיד):

עוד לא התחלתי לנמק.

היו"ר דוד ביטן:

אז תתחיל בבקשה.

יעקב פרי (יש עתיד):

עד שלא יתנו לי אני לא אנמק.

אתי בנדלר:

אתם רוצים להגיש לנו הצעת נוסח כוללת? בבקשה. אני לא יודעת לקחת את - - -
התחלתי לכתוב משהו, לנסות לסכם לי - - -

אביטל סומפולינסקי:

- - - שהם לא חדשות וענייני היום - - -

היו"ר דוד ביטן:

לא. זה לא. אנחנו לא מסכימים לזה.

אביטל סומפולינסקי:

- - - מנוגד לעמדת הממשלה.

היו"ר דוד ביטן:

אבל הסברתי שאין דבר כזה. עם כל הכבוד למשרד המשפטים, בשידור החרדי מדובר
בחדשות ואקטואליה. בגלל המהות של העניין, שיכול להיות ויכוח על מה זה
אקטואליה חרדית, אמרנו שזה יכלול תכנים מהנושא החרדי. זה הכול. מה יש פה?
עושים עניין מכלום.

אתי בנדלר:

ניסיתי לסכם. זה כמובן לא הנוסח הסופי. אני רוצה לוודא שכללתי את - - -

קריאות:

- - -

לאה ורון:

אתם מפריעים. גם לא מביאים נוסח וגם מפריעים לאתי לנסח.

אתי בנדלר:

זה לא נוסח סופי. סעיף 63(ג)(1) החדש: תאגיד השידור הישראלי ישדר את התוכן
החדשותי והתוכן בענייני היום שמעביר לו תאגיד החדשות לשם שידורם ברדיו ברשת
נפרדת במסגרת שידורי "קול ישראל" המיועדת לשידור תכנים כאמור ורשאי הוא
לשדר תכנים המועברים לו כאמור ברשתות נוספות במסגרת שידורי "קול ישראל".

כן ישדר את התכנים האמורים – זה חדשות וענייני היום – ברשת נפרדת המיועדת
לשידורים בשפות הרווחות בישראל וביניהן בשפות הרוסית, האמהרית והפרסית.
השידורים ברשת זו יהיו בכל שעות היממה ומתוכם עיקר השידורים יהיו בשפה
הרוסית ובכלל זה בשעות השיא.

בכפוף להוראות סעיף 11(1) ישדר תאגיד השידור הישראלי ברשת נפרדת תכניות
חדשות ותכנים בענייני ה יום המיועדים לאוכלוסייה החרדית. השידורים ברשת זו
יתקיימו בכל ימות השבוע, יפסקו בערב שבת וחג שעה לפני כניסת השבת או החג
ויתחדשו שעה לאחר צאת השבת או החג.

"רשת מורשת" שתכלול גם תכניות חדשות ותכנים בענייני היום תמשיך לשדר בתאגיד
השידור הישראלי.

שולי מועלם-רפאלי (הבית היהודי):

מצוין.

היו"ר דוד ביטן:

מה לא בסדר? יש בעיה עם הניסוח הזה?

אתי בנדלר:

אמרתי שבכפוף להוראות סעיף 11(1). נשפר אחר כך את הנוסח, זה לא הנוסח
הסופי. אני פשוט רוצה לוודא שזה ממצא את כל ההסכמות.

יגאל גואטה (ש"ס):

מה קורה לגבי התדרים, שלמה, אדוני מנכ"ל משרד התקשורת?

היו"ר דוד ביטן:

- - - משרד התקשורת מקצה תדר.

קריאות:

- - -

היו"ר דוד ביטן:

כתבנו את זה במפורש. הפנינו לסעיף שנותן תדר. כן, עורך הדין לוין, זה בסדר?

מאיר לוין:

- - -

היו"ר דוד ביטן:

נכון.

יגאל גואטה (ש"ס):

צריך איזשהו דד-ליין. ביטן, מתי אפשר שהתחנה הזאת תעלה לאוויר?

היו"ר דוד ביטן:

לא יודע מתי היא תעלה.

אתי בנדלר:

ותכניות אחרות המיועדות לאוכלוסייה החרדית – האם מדברים רק על חדשות
וענייני היום או גם על תכניות אחרות המיועדות לאוכלוסייה החרדית?

מאיר לוין:

שאלתי את השאלה והבנתי - - -

היו"ר דוד ביטן:

כן, הרוב. עורך דין לוין, הרוב. השאלה שנשאלת פה היא מה רוב השידור. אם רוב
השידור זה אקטואליה וחדשות, מה בדיוק הבעיה?

מאיר לוין:

רוב זה 51%.

יגאל גואטה (ש"ס):

לא, לא. הרבה יותר.

היו"ר דוד ביטן:

עזוב. בוא נכתוב מרבית.

יגאל גואטה (ש"ס):

מעל 70%.

היו"ר דוד ביטן:

נלך אתך. מה שאתה רוצה. תכתבי שמרבית השידור - - -

מאיר לוין:

לא. מרבית זה - - -

היו"ר דוד ביטן:

אז מה אתה רוצה? תנסח.

אתי בנדלר:

עיקר?

היו"ר דוד ביטן:

תגיד מה אתה רוצה.

אתי בנדלר:

רוב זה 51%. עיקר זה יותר, בדרך כלל. אני לא יודעת למדוד את זה באחוזים.

יגאל גואטה (ש"ס):

מה זה רוב מוחלט?

היו"ר דוד ביטן:

רוב מוחלט זה 100%.

מאיר לוין:

אנחנו נחשוב על ניסוח שיהיה ברור - - -

היו"ר דוד ביטן:

בסדר, בבקשה.

אתי בנדלר:

כמו שדיברנו שברשת "רקע", עיקר השידורים יהיו ברוסית. לא הגדרנו כמה שעות.

מאיר לוין:

עיקר יכול להתפרש גם כ-51%.

היו"ר דוד ביטן:

אז מה אתה רוצה שיהיה כתוב? מרבית?

אתי בנדלר:

לא. רוב ומרבית זה אותו דבר. עיקר - - -

יגאל גואטה (ש"ס):

לא יפחת מ-70%.

היו"ר דוד ביטן:

להיפך. האחוזים לא טובים פה. צריך שיהיה ברור שממש רוב השידורים באופן
משמעותי יהיו בנושא של חדשות ואקטואליה.

מאיר לוין:

עוד 5 דקות נציע - - -

היו"ר דוד ביטן:

בסדר, מצוין.

יוסי יונה (המחנה הציוני):

רוב ניכר - - -

היו"ר דוד ביטן:

אז הניסוח מתקבל עם תיקון אחד. מצוין.

יעקב פרי (יש עתיד):

אני יכול להסתייג?

היו"ר דוד ביטן:

כן, תתחיל. הרבה זמן?

יעקב פרי (יש עתיד):

זה ייקח שלושת רבעי השעה.

היו"ר דוד ביטן:

לא.

יעקב פרי (יש עתיד):

אני אקצר, אבל - - -

היו"ר דוד ביטן:

מה, אתה רוצה להשאיר אותנו פה עד - - -. למה צריך - - -

יגאל גואטה (ש"ס):

ביטן - - -

היו"ר דוד ביטן:

עם כל הכבוד, יש לי סיכום עם האופוזיציה. אי אפשר שלושת רבעי השעה. אני לא
יכול לתת לך. אני מדבר עכשיו עם פרי - - -

יגאל גואטה (ש"ס):

- - - 7 ימים בשבוע. אני לא יכול שזה יהיה כתוב. לא יכול שהיה כתוב אצלי 7
ימים בשבוע. מה לא ברור?

קריאה:

לא יהיה כתוב בכלל.

יגאל גואטה (ש"ס):

אז שלא יהיה כתוב.

היו"ר דוד ביטן:

מה לא יהיה כתוב?

יגאל גואטה (ש"ס):

למה אני צריך לפחד לכתוב שאני סוגר בשבת?

שלמה פילבר:

אנחנו לא רוצים עקרונית. עקרונית, כל מה ששייך ללוחות שידורים, לא רוצים
לכתוב בחוק.

היו"ר דוד ביטן:

מה הבעיה?

יגאל גואטה (ש"ס):

אלה לא לוחות שידורים - - -

היו"ר דוד ביטן:

מה, זה לא בג"צי? לא בג"ץ? מה הם רוצים, באמת? אלה לא לוחות שידורים, זה
זמני שידור.

יגאל גואטה (ש"ס):

הרדיו לא יפעל בימי שבת ומועד. זה הכול. זה בסדר?

היו"ר דוד ביטן:

רק ברדיו החרדי והרוסי כתבנו כמה שעות, מה הבעיה?

יגאל גואטה (ש"ס):

זה בסדר או לא בסדר?

רומן גרביץ':

לא כתבנו.

היו"ר דוד ביטן:

כתבני 24 שעות ביממה.

אתי בנדלר:

כתבנו: כל שעות היממה ועיקרן - - -

היו"ר דוד ביטן:

אז תכתבי - - - למעט שבת. מה הבעיה?

יגאל גואטה (ש"ס):

שבת ומועד.

היו"ר דוד ביטן:

ומועד. מה הבעיה לכתוב את זה?

אתי בנדלר:

לא לכתוב שעה לפני אלא רק למעט שבת ומועד?

יגאל גואטה (ש"ס):

אני רוציתי ככה. אני לא מבין מה הבעיה.

היו"ר דוד ביטן:

כל ימות השבוע - - -

אתי בנדלר:

למעט שבת ומועד.

היו"ר דוד ביטן:

שמענו. כתבנו.

פרי, סיכמתי עם האופוזיציה על שעה וחצי.

יעקב פרי (יש עתיד):

בינתיים, שעה וחצי לא היו הסתייגויות. צריך להיות 10 דקות. אני לא אקח את
כל השעה וחצי, אני אעשה את זה בקיצור. אני מבקש לתת לי לומר את
ההסתייגויות.

היו"ר דוד ביטן:

אני לא אוכל לתת לך שעה וחצי.

יעקב פרי (יש עתיד):

אתה לא יכול, אז - - -

היו"ר דוד ביטן:

חכה. מה הבעיה? אתה רוצה לבד שעה וחצי?

יעקב פרי (יש עתיד):

אני לא רוצה - - -

היו"ר דוד ביטן:

אז מה אתה רוצה?

יעקב פרי (יש עתיד):

אני רוצה להגיש הסתייגויות. אני חושב שזה חוק נוראי, זה חוק אנטי דמוקרטי -
-

היו"ר דוד ביטן:

דבר כמה שאתה רוצה.

יעקב פרי (יש עתיד):

- - זה חוק שעומד - - -

היו"ר דוד ביטן:

אי לא מבין. אם יש לי סיכום עם האופוזיציה, אז יש לי סיכום עם האופוזיציה.

יעקב פרי (יש עתיד):

אני לא סיכמתי - - -

היו"ר דוד ביטן:

אני לא מבין את העניין הזה. סיכמתי עם מנהלת - - - מה זה הדבר הזה?

יעקב פרי (יש עתיד):

אתה אמרת להגיש הסתייגויות עד השעה שתיים היום. הגשנו אותן ואני רוצה לנמק
אותן. או שאתה תיתן לי או שאני אלך. זה הכול.

היו"ר דוד ביטן:

תנמק. הוא רוצה שעה וחצי. יש סיכומים, צריך לעמוד בהם.

יגאל גואטה (ש"ס):

דוד, תן לסיים את - - -

היו"ר דוד ביטן:

סיימנו, סיימנו. מספיק.

יגאל גואטה (ש"ס):

לא. מה סיימנו?

היו"ר דוד ביטן:

די כבר. מספיק כבר. נמאס. מה את רוצה? אני לא מבין. תן לו לנמק את
ההסתייגויות. מספיק.

יגאל גואטה (ש"ס):

דיברנו על התאריך - - -

היו"ר דוד ביטן:

הוא כבר שעה מנסה לדבר.

יגאל גואטה (ש"ס):

אבל אתה קופץ מנושא לנושא.

היו"ר דוד ביטן:

אל קופץ. אנחנו משלימים את הניסוח והוא יתחיל לנמק.

יגאל גואטה (ש"ס):

לגבי תאריך - -

היו"ר דוד ביטן:

לא רוצה לדבר. לא רוצה.

יגאל גואטה (ש"ס):

העלייה לאוויר - - -

היו"ר דוד ביטן:

הבנת את מה שאני אומר לך? לא רוצה. אתה מסוגל לכבד את המילה לא רוצה? אל
תפריע בבקשה, זה הכול.

יעקב פרי (יש עתיד):

אני מנמק בשם כל חברי סיעת יש עתיד. קודם כל, לגבי מטרת החוק. אני חושב
שמטרת החוק היא להטיל מורא על ערוצי התקשורת בישראל. מטרת החוק היא לבזבז
את כספי המיסים שאותם משלמים תושבי מדינת ישראל. מטרת החוק היא להוכיח
לציבור בישראל שהפוליטיקאים של הקואליציה עסוקים רק בעצמם, בסיקור שלהם
במקום טובת הציבור.

אני חושב שמטרתו של החוק היא להסיט את תשומת הלב הציבורית מנושאים
אקטואליים חשובים. מטרת החוק היא להסדיר פעם נוספת, ללא סיבה נראית לעין,
מה שכבר סוכם והוסדר בקיץ 2014.

אני חושב שמטרת החוק היא לפגוע בעיקרון יציבות החוק, בעיקרון החקיקה
הכללית. אני חושב שמטרת החוק היא להוכיח למשקיעים פוטנציאליים שממשלת ישראל
משנה את דעותיה וגחמותיה ולא תהסס לשנות חוקים חדשות לבקרים. אני חושב
שמטרת החוק היא לגרום - -

יגאל גואטה (ש"ס):

אומרים חדשים לבקרים.

יעקב פרי (יש עתיד):

- - לשותפות הקואליציוניות להצביע נגד צו מצפונן. אני חושב שמטרת החוק היא
להמשיך בהליך ביטול החוקים הטובים שאושרו בממשלות קודמות. מטרת החוק לרצות
את גחמותיו של ראש הממשלה ושל שר התקשורת. אות ושר תקשורת ששנה או שנתיים
קודם חוקק את אותו חוק שאתה מייחס אותו, אדוני היושב-ראש, לשר לפיד שהיה לו
חלק, אני לא מכחיש.

מטרת החוק לזגזג במדיניות ולזלזל בציבור ובכנסת. מטרת החוק לייצר שליטה של
הממשלה על ערוצי התקשורת ומטרת החוק לגרום לבזבוז משווע של כספי הציבור
ביצירת מנגנונים כפולים ומיותרים.

לסעיף 3 להצעת החוק אנחנו מציעים שהוא יבוטל. הסעיף בחוק מבטל את סמכות
המועצה לקבוע את לוח הזמנים של חטיבת החדשות. אנו מבקשים להתיר את חטיבת
החדשות תחת אחריות המועצה, כחלק אינטגרלי מתאגיד השידור הישראלי.

אנחנו מציעים שבמקום המילה "למעט לעניין התכנים שמעביר תאגיד החדשות לתאגיד
השידור הישראלי" יבוא: "בנוסף לעניין התכנים שמעביר תאגיד החדשות לתאגיד
השידור הישראלי". הסעיף הזה קובע כי תפקיד המנהל הכללי, לא יכלול את נושא
התכנים של תאגיד החדשות. אנחנו מציעים שכלל התכנים יהיו תחת אחריותו של
המנהל הכללי, או תקראו לזה העורך הראשי. זאת נוכח כפל התפקידים המיותר
שיוצרת הממשלה.

אנחנו מציעים לבטל סעיף שבו ממנים מנהל חטיבת חדשות ולחזור לסעיפים שקיימים
בחוק המקורי.

אתי בנדלר:

חבר הכנסת פרי, אני רוצה להבין, ההצעות שלכם היא כל סעיף שמוצע. כאן סעיף
זה בטל. סעיף זה בטל, זו ההצעה.

יעקב פרי (יש עתיד):

כן. חלק מהדברים. אלה הן ההסתייגויות שלנו.

היו"ר דוד ביטן:

ביטול החוק?

יעקב פרי (יש עתיד):

ביטול סעיפים. אמרנו מה אנחנו חושבים על החוק.

אתי בנדלר:

את זה אני מבינה.

יעקב פרי (יש עתיד):

אנחנו מציעים אחר כך בכל סעיף מה ייכתב במקום מה שנכתב. אלה ההסתייגויות
שלנו.

אתי בנדלר:

לא. אתם מציעים לבטל את ההצעה.

יעקב פרי (יש עתיד):

גם. אנחנו אומרים, קודם כל, בסעיף המטרה - - -

אתי בנדלר:

הבנתי. היו מספר סעיפים שונים שכל אחד מציע.

יוסי יונה (המחנה הציוני):

בלאו הכי הוא הגיש את ההצעות באופן כתוב, אז זה ברור.

אתי בנדלר:

זה ברור. אני מדברת על הסעיפים האחרים. אני צריכה לבדוק אם בעצם שוללים את
החוק. אני לא יודעת אם אני יכולה לאשר את ההסתייגויות האלה.

היו"ר דוד ביטן:

איתן, גם אתה צריך לנמק הסתייגויות?

יעקב פרי (יש עתיד):

אני אעשה את זה מהר.

יגאל גואטה (ש"ס):

ביטן, יש לי 78 הסתייגויות. מתי אני יכול להתחיל?

יוסי יונה (המחנה הציוני):

הן הוגשו לך באופן כתוב - - -

אתי בנדלר:

אני מיד אגיד לכם. יש הוראה בסעיף 86(ד)(1) לתקנון הכנסת שקובעת שהסתייגות
לא תשלול את עצם הצעת החוק. אז אני צריכה לבדוק אם ההסתייגות הזאת שוללת או
לא שוללת.

יעקב פרי (יש עתיד):

בשביל לחסוך זמן, אנחנו הגשנו את ההסתייגויות שלנו בכתב, אמרתי את המטרות
שלא מקובלות עלינו. יש לנו לגבי כמעט כל סעיף הסתייגויות שלנו לשינוי או
בקשות לשינוי בעצם החוק הנוכחי. אם לא תאשרי את ההסתייגויות האלה - - -
בניגוד לתקנון. אם כן תאשרי – אז אני אומר אותן במליאה.

אתי בנדלר:

בסדר גמור.

יעקב פרי (יש עתיד):

תודה רבה. יש לי הסתייגות אחת בעל פה, התייחסות לסעיף 149, לנושא של המיקור
חוץ שהוא לא יבוטל. לא השתכנעתי מההסברים שקיבלתי ממנכ"ל משרד - - -

(היו"ר שולי מועלם-רפאלי, 01:14)

אתי בנדלר:

אז גם כן, הסעיף שמציע לבטל את - - -

יעקב פרי (יש עתיד):

כן, נכון. מאה אחוז. תודה.

יוסי יונה (המחנה הציוני):

פרי, יפה.

יעקב פרי (יש עתיד):

מה יפה? שלא יאשרו לי זה יפה? אבל בסדר.

יוסי יונה (המחנה הציוני):

בסדר.

היו"ר שולי מועלם-רפאלי:

סיימת, יענקל'ה?

יעקב פרי (יש עתיד):

כן, כן.

היו"ר שולי מועלם-רפאלי:

לא רצינו שעה וחצי?

יעקב פרי (יש עתיד):

רציתי, אבל אתי אומרת - - -

יגאל גואטה (ש"ס):

פרי, תעשה טובה, תמשוך עוד איזה רבע שעה.

היו"ר שולי מועלם-רפאלי:

חבר הכנסת יוסי יונה, בבקשה.

אתי בנדלר:

רגע. אפשר להמשיך עם אישור הסעיפים, עם הקראת הסעיפים. הפסקנו באמצע.

היו"ר שולי מועלם-רפאלי:

לא, לא. נמשיך את ההסתייגויות כי היושב-ראש יצא.

יוסי יונה (המחנה הציוני):

גברתי היושבת-ראש, דיברתי לפני כן עם - - -

היו"ר שולי מועלם-רפאלי:

חברים, אנחנו יכולים להמשיך או אתה רוצה עוד משהו, יענקל'ה?

יעקב פרי (יש עתיד):

לא.

היו"ר שולי מועלם-רפאלי:

תודה.

חבר הכנסת יוסי יונה.

לאה ורון:

חבר הכנסת פולקמן ביקש שתי הסתייגויות וללכת. ביקשתי לקרוא לו, התחיל חבר
הכנסת יונה. עכשיו - - -

היו"ר שולי מועלם-רפאלי:

חבר הכנסת יונה, כן.

יוסי יונה (המחנה הציוני):

שוחחתי לפני כן עם היושב-ראש לגבי הסתייגויות של חברת הכנסת לוי אבקסיס
והוא הביע את הסכמתו שאני אגיש אותן. הן גם הוגשו ליועצת המשפטית.
ההסתייגויות של מונחות לפנייך. ברשותך, מבלי לפגוע בעצם הנחת ההסתייגויות
לפניכם, אני לא אקרא אותן. היא הגישה 5 הסתייגויות, כאשר ההנמקה היא פחות
או יותר דומה להנמקות שאנחנו נבקש להציג - - -

היו"ר שולי מועלם-רפאלי:

חברים, בזמן שחבר הכנסת יוסי יונה מדבר, מי שרוצה להיות פה, צריך להיות
בשקט. מי שלא – יכול לצאת החוצה ולהיכנס כשהוא יסיים. אבל הרחש הזה הוא
בלתי אפשרי.

יוסי יונה (המחנה הציוני):

לא רוצים להוציא אתכם, נכון?

היו"ר שולי מועלם-רפאלי:

כן. הדברים ידועים.

יוסי יונה (המחנה הציוני):

אם כן, גברתי, בהמשך לדבריו של חברי יעקב פרי, הנימוק או ההנמקות שיש בידנו
שניצבות בבסיס ההסתייגויות שיש לנו, שאנחנו באמת חושבים שהחוק הזה נולד
בחטא. הוא לא היה צריך לבוא כפי שהוא בא, לפחות התיקון שבו אנחנו דנים.

אנחנו חושבים שיש בו פגיעה מאוד אנושה בדמוקרטיה. הוא לא נועד למטרה ראויה.
בסופו של דבר הוא בא לעולם כחקיקה פרסונלית, מה שהיה מאוד-מאוד פשוט.
הדברים נעשו, לדעתנו – במקור, לפני התיקון הזה, הובאה הצעת חוק והתאגיד פעל
על-פי הצעת החוק הזו, פעלו על פי הנהלים, והתוצאות בסופו של דבר התקבלו
בצורה מאוד ראויה.

הנה עכשיו, כאר ראש הממשלה לא מצאו חן בעיניו התוצאות של ההליך שנעשה,
ברובו הייתי אומר, עם הסתייגויות ביחס לעובדי רשות השידור שלבי אתם ואני
חושב שלא נתנה להם ההזדמנות והאפשרות מלכתחילה להשתלב באופן ראוי בתאגיד.

אבל אני מתייחס בעיקר, גברתי, לבעלי התפקידים הבכירים, כפי שהדבר נעשה על
פי התהליך שהוכתב על פי הצעת החוק המקורית, הרי שהתוצאות לא מצאו חן בעיני
ראש הממשלה. והנה הובאה בפנינו הצעת חוק אחרת כתיקון להצעת החוק המקורית,
שלמעשה יצרה הפרדה לא טבעית, לא הגיונית, סבוכה, ראו את כל הדיונים שקיימנו
בימים האחרונים.

אני מבטיח לך גברתי יושבת-הראש ואני מבטיח לכל חברי הכנסת וחברות הכנסת,
העיתונאים והאנשים שהשתתפו, אנשי התאגיד הציבורי ותאגיד החדשות שיהיה ורשות
השידור הוותיקה, שבעצם אנחנו קיבלנו זרע פורענות, שהדברים הללו לא יסתיימו
באופן סביר וראוי והוגן. אנחנו נידרש לבוא לכן עוד ועוד פעמים רבות כדי
לתקן את הצעת החוק הזו משום שהאופן שבו שני הגופים האלה אמורים לעבוד,
תאגיד החדשות ותאגיד השידור הציבורי, זה בעצם בן כלאיים או בת כלאיים
שלמעשה בסופו של יום הדבר לא יסתייע.

שוב, יש כאן פגיעה מאוד חמורה בדמוקרטיה. שוב, יש כאן חקיקה פרסונלית ואני
מאמין שיש עילה טובה מאוד להביא אותה לפני בג"ץ. אמר היושב-ראש המון פעמים:
מה אתם רוצים? אנחנו לא מתערבים, אין שום ראייה בלשונו של החוק שיש כאן
התערבות.

אבל ההתערבות היא לא בלשונו של החוק אלא העובדה, ודווקא היא הנותנת, שאותו
חוק, חוק מאוד-מאוד זהה לחוק הקודם באשר לאופן שבו תיבחר המועצה הציבורית,
שייבחר המנכ"ל ועוד כהנה וכהנה זה אותו חוק.

אז מה קרה? רק התוצאה לא הייתה תוצאה לרוחו של ראש הממשלה ולכן אנחנו
מתבקשים להתמודד שוב עם אותה הצעת חוק, והיא-היא בעצם הראייה שאנחנו כאן
עוסקים בחקיקה פרסונלית שנועדה לפסול את האנשים שבסופו של יום מונו כראשי
התאגיד.

שוב, חברי יגאל גואטה, אני שותף לחלק מההשגות שלך ואנחנו דיברנו על כך
רבות. אני חושב שכאן גם הזדמנות להגיד לעודד קובלנץ ולאחרים, לו באמת הייתם
רגישים יותר, לו הייתם יותר נדיבים כלפי עובדי רשות השידור, יכול מאוד
להיות שחלק מהבעיות היה נפתר.

אלדד קובלנץ:

אני לא מקבל.

יוסי יונה (המחנה הציוני):

מה אמרת?

אלדד קובלנץ:

שאני לא מקבל.

יוסי יונה (המחנה הציוני):

בנקודה הזאת אנחנו חלוקים. זו דעתי, שלא נעשה מהלך באמת נדיב והוגן כלפי
עובדי רשות השידור במגעים או כאשר הם ביקשו להתקבל לעבודה בתאגיד החדש. כפי
שאמרתי, גברתי, אני לא הולך לקרוא את כל ההסתייגויות, אבל ההסתייגויות
שאנחנו מביאים בפניכם, ההנמקות שהעליתי כאן הן אלה שמונחות בבסיסם ומן הסתם
תהיה לנו הזדמנות גם לדבר עליהן במליאה. תודה, גברתי.

היו"ר שולי מועלם-רפאלי:

תודה רבה.

אתי בנדלר:

קודם כל, תהיה מחר הצבעה עליהן.

היו"ר שולי מועלם-רפאלי:

כן, ברור.

איתן כבל (המחנה הציוני):

- - - אבל אתי - - -

רועי פולקמן (כולנו):

איתן, יש לי ממש שתיים.

היו"ר שולי מועלם-רפאלי:

ברור. כל ההסתייגויות, אם הן מתקבלות הן נכנסות לתוך לשון החוק. אם הן לא
מתקבלות, הן עולות למליאה ונצביע עליהן במליאה.

אתי בנדלר:

אני מזכירה שוב שהסתייגות היא הצעה שהוצעה לתיקון הצעת חוק ולא התקבלה
בוועדה בהצבעה של הוועדה.

יוסי יונה (המחנה הציוני):

עדיין לא הייתה הצבעה.

יעקב פרי (יש עתיד):

- - - אם אני יכול להגיש את ההסתייגויות. כולן או חלקן.

אתי בנדלר:

יש עוד הרבה זמן.

היו"ר שולי מועלם-רפאלי:

חבר הכנסת פולקמן, בבקשה.

רועי פולקמן (כולנו):

יש לי שתי הסתייגויות שהוגשו בכתב. הראשונה הייתה ההצעה לא לפצל בין תפקיד
המנכ"ל של תאגיד החדשות לבין העורך הראשי. ואם אין עורך ראשי - - -

היו"ר שולי מועלם-רפאלי:

תסביר לי. בתקופת המעבר או שלא יהיה בכלל?

יעקב פרי (יש עתיד):

בתקופת המעבר.

רועי פולקמן (כולנו):

בתקופת המעבר.

אביטל סומפולינסקי:

מה שמוצע פה זה ב-82(ז) ו-82(ז)(א) זה בקבע - - -

רועי פולקמן (כולנו):

מבחינתי זה בעיקר לתקופת המעבר כדי לחסוך זמנים.

אביטל סומפולינסקי:

מה זה בעיקר?

רועי פולקמן (כולנו):

לתקופת המעבר. אני אגיד יותר מזה בהמשך, שוחחת על זה עם - - -

אתי בנדלר:

רגע. מה ההצעה?

רועי פולקמן (כולנו):

בתקופת המעבר, כל עוד אין מועצה, לא לפצל בין מנכ"ל זמני לעורך.

אתי בנדלר:

מה המשמעות של לא לפצל? שמנהל - - -

היו"ר שולי מועלם-רפאלי:

שהעורך הראשי בתאגיד החדשות - - - יש התנגדות של הממשלה.

שלמה פילבר:

אתה עושה את זה עקום.

רועי פולקמן (כולנו):

למה?

שלמה פילבר:

כי זה לא מה שדיברנו.

רועי פולקמן (כולנו):

נכון. רגע, אני מפריד.

שלמה פילבר:

אנחנו גם - - - פה בחוק כל הזמן לעשות העתקה של - - -

רועי פולקמן (כולנו):

זו הסתייגות אחת.

ההסתייגות השנייה – אני אעשה רגע וריאציה על זה – הייתה לנו הבנה קודם
שהעסק נסגר ב-15, לא משנים ולא דוחים אפילו לא בדקה. והפתרון לזה יהיה, אני
מכניס את ההסתייגות הזאת, שלמשך זמן של עד שבוע או שבועיים, כדי לא
לפגוע - - -

שלמה פילבר:

אנחנו נהיה מוכנים שגם אם יתעכב בכמה ימים מינוי המנכ"ל הזמני, אז העורך
הראשי יוכל לשמש גם כמנכ"ל זמני אבל לא לצורך מינוי עובדים אלא אך ורק
לצורך - - -

היו"ר שולי מועלם-רפאלי:

קיום השידור.

שלמה פילבר:

תמיכה - - -

רועי פולקמן (כולנו):

האופרציה, האופרציה.

שלמה פילבר:

שאנחנו מראש יודעים - - -

קריאה:

- - - שהיה מנהל חטיבת החדשות - - -

שלמה פילבר:

הוא עורך - - -

היו"ר שולי מועלם-רפאלי:

כן. הוא הופך להיות העורך הראשי של תאגיד החדשות.

מאיר לוין:

אבל אנחנו מבקשים שייקבע זמן שעד אליו צריך למנות את - - -

היו"ר שולי מועלם-רפאלי:

המשנה ליועץ המשפטי לממשלה, נענה לשאלה של אביטל.

אביטל סומפולינסקי:

איך נקבע – אם מנהל חטיבת החדשות עובר - - - הישראלי, אז לפי חוק הוא צריך
להיות העורך הראשי. אם הוא לא, ואין מנכ"ל זמני, מי קובע מי יהיה העורך
הראשי?

רועי פולקמן (כולנו):

הכנ"ר בתקופת הביניים, כן. אם הוא לא עובר.

שלמה פילבר:

אמרנו שאם העורך הראשי לא ירצה לעבור - - -

אביטל סומפולינסקי:

זה לא עוזר כי גם הכנ"ר - - -

היו"ר שולי מועלם-רפאלי:

ברור שכן. ועדת גילאור.

אביטל סומפולינסקי:

צריך למנות כדין - - -

רועי פולקמן (כולנו):

לא, אביטל. מתוך העובדים הנמצאים. מתוך בעלי התפקידים הקיימים בתאגיד.

היו"ר שולי מועלם-רפאלי:

אלדד או אדוני המנכ"ל, אתם יכולים לעשות לנו סדר בעניין הזה של העורך הראשי
של תאגיד החדשות החדש?

רועי פולקמן (כולנו):

אני אחזור על זה כדי שביטן ישמע.

היו"ר שולי מועלם-רפאלי:

לא, בסדר, אני לא רוצה פרסונלית. אני רוצה להבין מי העורך הראשי של תאגיד
החדשות.

שלמה פילבר:

חבר הכנסת פרי, העורך הראשי של חטיבת החדשות היום - - -

היו"ר שולי מועלם-רפאלי:

הוא יהיה העורך הראשי - - -

שלמה פילבר:

בחוק הנוכחי נקבע שבכפוף להסכמתו, אם הוא יעבור הוא ימשיך לשמש העורך הראשי
בתקופה הזמנית. אנחנו לא יודעים מה הוא יעשה. ככל שהוא יחליט שהוא עובר, יש
עורך ראשי והוא קיים ומחר בבוקר הוא יכול להתחיל תפעל את החדשות.

השאלה ששואלת עכשיו אביטל היא מה יקרה אם הוא יודיע שהוא לא מעוניין, מי
יהיה? אני מציע ואומר פולקמן, שבמשך כמה ימים יבחר הכנ"ר מתוך העובדים
הקיימים עורך ראשי כדי שהשידורים יימשכו ואז הוא ממנה כבר מנכ"ל זמני - - -

היו"ר שולי מועלם-רפאלי:

מבקש ממך המשנה ליועמ"ש להגדיר זמן. כמה זמן.

שלמה פילבר:

אמרנו בין שבוע לשבועיים. לא יותר מזה. אפשר לקבוע, אם רוצים - - -

היו"ר שולי מועלם-רפאלי:

זאת אומרת שעד שבועיים יתמנה מנכ"ל זמני לתאגיד החדשות.

שלמה פילבר:

שלפי החוק הזה, ככל שהעורך הראשי לא יעבור, הוא גם יהיה העורך הראשי.

אתי בנדלר:

ואם לא ימונה?

שלמה פילבר:

מה זה "אם לא ימונה"? שאלת אותי על ועדת גילאור. דיברתי עם השופטת, היא
אמרה: אנחנו נאשר. את רוצה שאני אתקשר לכנ"ר - - -

רועי פולקמן (כולנו):

את אמרת לי עוד 5 ימים, 4 ימים - - -

שלמה פילבר:

נגיד לו שיציע שם. אם השופטת תפיל אותו, יציע עוד שם. מה קרה?

אתי בנדלר:

חבר הכנסת פולקמן - - -

רועי פולקמן (כולנו):

ביטן אומר לי שהוא לא רוצה את זה כהסתייגות. זה מוסכם ואנחנו נכניס את זה
לחוק בלי הסתייגות.

אתי בנדלר:

רק לפני 5 דקות אמרתי שכל מה שמוצע כרגע תחת השם הסתייגויות, אלה הצעות
לתיקון החוק שיוצבעו בוועדה.

(היו"ר דוד ביטן, 01:28)

היו"ר דוד ביטן:

מי הגיש הסתייגות על זה?

אתי בנדלר:

פולקמן.

רועי פולקמן (כולנו):

לא הסתייגות. הערתי הערה - - -

אתי בנדלר:

הצעה לתיקון.

רועי פולקמן (כולנו):

זה היה המשך לרעיון שצריך את אותו תפקיד.

אתי בנדלר:

ההצעה הראשונה שלך הייתה שבתקופת המעבר, העורך הראשי יהיה המנכ"ל הזמני.
אתה עדיין רוצה את זה או - - -

היו"ר דוד ביטן:

אבל הוא מוותר על ההסתייגות הזאת.

רועי פולקמן (כולנו):

את השנייה אפשר להוריד.

אתי בנדלר:

את הראשונה אתה מוריד.

רועי פולקמן (כולנו):

כן.

היו"ר דוד ביטן:

איזו עוד הסתייגות הגשת?

רועי פולקמן (כולנו):

לא לפצל.

אתי בנדלר:

אם כך, אני אקרא את ההצעה.

היו"ר דוד ביטן:

מה לא לפצל?

רועי פולקמן (כולנו):

בין תפקיד מנכ"ל לבין עורך ראשי.

היו"ר דוד ביטן:

לא. מה פתאום. על זה החוק. אתה עושה צחוק או מה? מה שאתה רוצה, מתאים לך
ומה שאמרתי לך לא מתאים לך?

רועי פולקמן (כולנו):

בסדר, ביטן, בוא נתקדם.

היו"ר דוד ביטן:

לא, לא. מה זה בסדר? אני רוצה להסביר - - -

אתי בנדלר:

אני רוצה לקרוא את מה שהוצע.

היו"ר דוד ביטן:

הוא מוותר על זה אז אין צורך לקרוא.

רועי פולקמן (כולנו):

זה מה שדיברנו. אז אני אומר זה - - -

היו"ר דוד ביטן:

אין צורך בהסתייגות. אני רוצה להסביר. כיוון שרצינו להאריך ב-10 ימים בגלל
הבעיה של המינוי וכולי, אנחנו נסכים לכתוב ואנחנו נוותר על הדחייה של המספר
ימים – לדעתי לזה גם יסכים עורך הדין לוין – שבמקרה שיש זמן בין ה-15 בחודש
למינוי של המנכ"ל הזמני, בזמן הזה שהוא לא גדול כי עשינו תאריכים
ומועדים - - -

מאיר לוין:

כשלא היית אמרנו שנקבע בחוק חובה של הכנ"ר למנות את המנכ"ל הזמני – כרגע זה
לא קבוע – עד 14 יום - - -

היו"ר דוד ביטן:

דיברנו על זה בפעם שעברה. אמרנו שנכתוב מועדים, נכון?

שלמה פילבר:

עד למינוי המנכ"ל, ישמש העורך הראשי - - -

היו"ר דוד ביטן:

בסדר. אמרתי שזה מוסכם עלי. שהעורך הראשי יוכל עד למינוי המנכ"ל הזמני, לא
המנכ"ל הקבוע, שים לב, הוא יקבל את הסמכויות האלה אבל הוא לא יוכל לקלוט
עובדים בתקופה הזאת עד למינוי המנכ"ל הקבוע, ולא יוכל לחתום חוזים.

שם אמרנו שאי אפשר לחכות יותר מ-3 חודשים, נכון? פה כנ"ל, הוא לא יכול
לחתום חוזים גם כן עד למינוי של המנכ"ל - - -

שלמה פילבר:

- - - אישור תשלומים - - -

היו"ר דוד ביטן:

המנכ"ל הזמני. זה מקובל עליך? אז אני לא צריך את הדחייה.

משה שגב:

אתה בטוח שאתה לא צריך את דחייה?

היו"ר דוד ביטן:

לא. אני לא צריך. אם יש לי את העניין הזה, אז אין לי בעיה. מה אכפת לי.

רועי פולקמן (כולנו):

זה סוחב עוד כמה ימים - - -

שלמה פילבר:

- - - ויש עיתונאים ויש מנהלים, אז אין סיבה שהם לא - - -

רועי פולקמן (כולנו):

גם אתם הודעתם היום שאתם לא רוצים.

היו"ר דוד ביטן:

זה נראה לך, עורך הדין לוין?

מאיר לוין:

מה בעצם, להבנה שלכם, נדרש? למה צריך - - -

רועי פולקמן (כולנו):

אמרנו לתשלומים, לחתום על נסיעות. דברים טכניים. לנהל את הקופה הקטנה בסוף.

מאיר לוין:

אולי צריך להגדיר שהוא רשאי לעשות רק פעולות שמחויבות על מנת להפעיל את
השידור בתקופה הזאת.

היו"ר דוד ביטן:

אבל לא פעולות ארוכות טווח.

שלמה פילבר:

הסמכויות התפעוליות שנדרשות לשם רצף השידורים.

היו"ר דוד ביטן:

ולא פעולות ארוכות טווח.

אתי בנדלר:

איזה מינויים יש בתקופה הזאת?

היו"ר דוד ביטן:

לא יודע. שלא יוכל לקלוט. לא מעניין אותי - - -

רועי פולקמן (כולנו):

יש שבועיים ועוד אין מנכ"ל. יש ועדה, הוא יכול להחליט שהוא קולט עובד. הוא
לא יקלוט עובד.

היו"ר דוד ביטן:

שום דבר הוא לא יכול לקלוט בימים האלה עד שימנו אותו. 10 ימים, משהו כזה.

אביטל סומפולינסקי:

- - - את זה הוא יכול לעשות?

שלמה פילבר:

כן, בוודאי.

שולי מועלם-רפאלי (הבית היהודי):

את זה הוא חייב. זה מה שיש לו. על מה יהיה לו - - - זה התאגיד שלו.

היו"ר דוד ביטן:

בסדר. זה מקובל עלי. אז אני לא צריך ה-10 ימים האלה. כשיבוא המנכ"ל הזמני,
אז הוא יעשה את כל הפעולות הדרושות, רק שזה לא יימשך הרבה זמן, אני מבקש.

רועי פולקמן (כולנו):

עד שבועיים.

היו"ר דוד ביטן:

אני מבקש שרק שבועיים הוא יכול להיות. למדתי בחיים, עזוב אותי מזה. דיברתי
אתך בחוץ, אז אתה כותב לי את זה בהסתייגות?

רועי פולקמן (כולנו):

- - - אמרנו את זה. מה זה מפריע, ביטן?

היו"ר דוד ביטן:

כי אני לא אוהב את זה. אנחנו מדברים – אתה מגיש לי הסתייגות שמה אני אחליט
לדחות. אז אתה יודע מה, בוא נחליט לדחות. לא עובדים ככה. האוצר לא צריך -
- - הסתייגות, איזה מן דבר זה.

רועי פולקמן (כולנו):

מה אתה מתרגש מהפרוצדורה?

היו"ר דוד ביטן:

אני לא אוהב את זה.

רועי פולקמן (כולנו):

אז זה לא הסתייגות.

היו"ר דוד ביטן:

מדברים בחוץ דברים מסוימים - - - עכשיו פתאום אתה מגיש הסתייגות כאילו
הכנעת אותי. זה לא המצב. מה אני יכול לעשות?

רועי פולקמן (כולנו):

בסדר.

היו"ר דוד ביטן:

אל תגיד לי בסדר. אני מכיר את הפוליטיקה של כולנו.

רועי פולקמן (כולנו):

- - - לא הצבענו על זה. מה אתה רוצה - - -

היו"ר דוד ביטן:

- - - לא עושים את הדברים האלה.

יגאל גואטה (ש"ס):

פולקמן, אתה באופן שיטתי, פעם אחר פעם, מנצל את התמימות של ביטן.

היו"ר דוד ביטן:

כשאני מדבר אתם בחוץ, הם מגישים את זה כהסתייגויות.

יגאל גואטה (ש"ס):

בסוף הם באים לפה ומכניעים אותך.

היו"ר דוד ביטן:

לא צריך להגיש כלום. עזוב. לא תלמדו אף פעם דרך ארץ אתם ולא המפלגה הזאת.

רועי פולקמן (כולנו):

אם הייתי עושה את זה, הייתי מצייץ על זה עכשיו.

היו"ר דוד ביטן:

תצייץ. מה הבעיה? יש לי עד מחר גם כן לשנות גם את ההחלטה הזאת.

רועי פולקמן (כולנו):

הכול אפשר לשנות.

מאיר לוין:

אני מבקש להוסיף לעניין הקודם. אנחנו מדברים על הסיטואציה שבה מנהל חטיבת
החדשות לא עובר. אם הוא עובר, הוא משמש - - - שבועיים - - -

אתי בנדלר:

לא שבועיים. עד למינוי ולא יותר משבועיים.

מאיר לוין:

נכון. במקרה שהוא לא עובר, אני מבקש להוסיף שהכנ"ר שממנה מאחד מהמנהלים,
שאותו מנהל יהיה בעל ניסיון עיתונאי משמעותי. אנחנו רוצים שלא יבחר איש
מינהלה. הרי הוא הולך לשמש כעורך בתקופה הזאת.

אביטל סומפולינסקי:

הוא גם צריך להיות מבין המנהלים וגם עם ניסיון מקצועי.

היו"ר דוד ביטן:

עורך הדין לוין, יש עוד טענה – אתה רוצה לטעון? – יש עוד בעיה אחת ואני
רוצה לשאול את קמיניץ בעניין הזה.

איתן כבל (המחנה הציוני):

קובלנץ.

היו"ר דוד ביטן:

סליחה, קובלנץ. אתה קצת דומה לו עם הקרחת. המנהל של רדיו "רקע" הוא בכלל לא
יודע אפילו רוסית. איך יכול להיות מצב כזה?

אלדד קובלנץ:

איך הגעת למסקנה הזאת?

היו"ר דוד ביטן:

זה מה שאמרו לי.

אלדד קובלנץ:

ולכן הגעת למסקנה שהוא לא דובר רוסית? הוא דובר רוסית.

רוברט אילטוב (ישראל ביתנו):

בדקתם?

אלדד קובלנץ:

כן, כן.

רוברט אילטוב (ישראל ביתנו):

אני ניסיתי לדבר אתו רוסית. הוא לא ידע.

איתן כבל (המחנה הציוני):

הוא לא מהאסור שלך - - -

קריאות:

- - -

היו"ר דוד ביטן:

אתה לא צריך להיפגע. נראה לי שאתה נפגע מהדברים האלה. לדעתי, ברדיו "רקע"
צריך להיות מנהל שיודע לדבר רוסית.

אלדד קובלנץ:

אבל אמרתי לך שהוא דובר רוסית.

היו"ר דוד ביטן:

דובר. בסדר גמור.

יגאל גואטה (ש"ס):

הוא דובר רוסית לא כשפת אם.

היו"ר דוד ביטן:

אני רוצה לשאול - - -

איתן כבל (המחנה הציוני):

האם יש חובה שהוא יידע באחוזים פרסית?

היו"ר דוד ביטן:

לא.

אתי בנדלר:

הרוב המכריע יהיה רוסית.

לאה ורון:

רק בשעות מסוימות.

היו"ר דוד ביטן:

האם אני יכול להוסיף בחוק סעיף לגבי רדיו "רקע" שהמנהל יהיה מחויב לדעת
רוסית? זה בסדר, אבל שלא יבוא מישהו אחר שלא יודע.

מאיר לוין:

אני חושב שזה ממש לא מתאים לחקיקה לקבוע דבר כזה.

רוברט אילטוב (ישראל ביתנו):

אז אני רוצה לדעת איך איש מקצוע יודע לקרוא ולכתוב רוסית אם הוא לא יודע
לקרוא - - -

היו"ר דוד ביטן:

אבל הוא אומר שכן. מה אתה רוצה שאני אעשה? הוא אומר שכן.

רוברט אילטוב (ישראל ביתנו):

אנחנו צריכים עכשיו לעשות בחינות?

היו"ר דוד ביטן:

אז לאיפה זה מתאים הדבר הזה?

אלדד קובלנץ:

זה הולך להדחה פרסונלית? אני רק רוצה להבין.

היו"ר דוד ביטן:

לא, לא. אני שואל באמת.

רוברט אילטוב (ישראל ביתנו):

מה זה קשור לפרסונלי?

מאיר לוין:

אם קבענו לגבי כל אחד מהתפקידים האחרים שנדרשת מומחיות כזו ושפה כזו - - -

רוברט אילטוב (ישראל ביתנו):

אם זה רדיו בערבית, האם יהיה מנהל שלא יודע לקרוא ולכתוב ערבית?

מאיר לוין:

קבענו בחוק שיש חובה שהוא יידע ערבית?

היו"ר שולי מועלם-רפאלי:

לא.

היו"ר דוד ביטן:

לא. אבל אני שואל אותך למה לא קבענו.

רוברט אילטוב (ישראל ביתנו):

- - - זה דבר לא ברור.

היו"ר דוד ביטן:

לא צריך לקבוע דבר כזה? תגיד לי, ברדיו חרדי יכול להיות חילוני?

שלמה פילבר:

זה לא בחוק. זה באחריות המועצה.

היו"ר דוד ביטן:

הבנתי את הסוגיה. רבותי, מי טוען?

איתן כבל (המחנה הציוני):

יש לי כמה נקודות. יש כאן נקודה שנוגעת לתיאום לוח השידורים. הסבו את תשומת
לבי לגבי עניין פריצה לשידורים לשם שידור תוכן חדשותי.

היו"ר שולי מועלם-רפאלי:

עוד לא עברנו על זה.

איתן כבל (המחנה הציוני):

אני שם את הדברים כאן כיוון שזה נושא – לא כי אני כל כך רוצה לעזור שהתאגיד
הזה יקום, אבל בכל זאת אנו רוצים שהדברים, אם הם ייצאו, שייראו כמו שצריך.

היו"ר דוד ביטן:

תודה רבה, תודה רבה.

איתן כבל (המחנה הציוני):

נושא הפריצה ומי קובע ומי אחראי, למרות כל הוועדה, אם לא ייקבע פה בצורה
מאוד ברורה – אני יכול לתת דוגמה - - -

היו"ר דוד ביטן:

אבל עוד לא קראנו את זה. קראנו?

אתי בנדלר:

לא.

היו"ר דוד ביטן:

נקרא את זה ואז תראה.

איתן כבל (המחנה הציוני):

אני רוצה רק לוודא. זה אחד הדברים שאני רוצה - - -

היו"ר דוד ביטן:

יש התייחסות בחוק לנושא הזה.

איתן כבל (המחנה הציוני):

אני מכיר - - -

אתי בנדלר:

לא. התייחסות חדשה שעדיין לא קראנו.

היו"ר דוד ביטן:

אז אולי תשאיר. כשנגמור, אם תישאר עם הדבר הזה, תטען את זה עוד פעם.

איתן כבל (המחנה הציוני):

בסדר. נקודה שנייה אני מזכיר כי אני רוצה שנגיע להבנות – סליחה, אתם יכולים
להפסיק את השידורים?

רוברט אילטוב (ישראל ביתנו):

לא. עדיין לא פתרנו את הבעיה - - -

איתן כבל (המחנה הציוני):

אז אין לי בעיה להפסיק, ותסיימו את זה.

רוברט אילטוב (ישראל ביתנו):

בסדר גמור.

יעקב פרי (יש עתיד):

הנציגה של ההסתדרות - - -

היו"ר דוד ביטן:

התעייפה.

איתן כבל (המחנה הציוני):

חבר'ה, אל תפריעו לניסנקורן.

יגאל גואטה (ש"ס):

מה, ככה הוא נראה במציאות?

היו"ר דוד ביטן:

אבל תראה, היא עומדת על המשמר עד הסוף. אין מה לעשות.

שלמה פילבר:

צוחקת על כולכם - - -

קריאה:

- - - לא ינום ולא ישן - - -

רועי פולקמן (כולנו):

לגיטימי. חבר'ה, השעה שתיים בלילה. מה אתם רוצים? זה מה שאמורים לעשות בשעה
הזאת.

היו"ר דוד ביטן:

נו, איתן, דבר.

יגאל גואטה (ש"ס):

תשני, אל תעשי חשבון לאף אחד. גם הבוס שלך ישן.

רוברט אילטוב (ישראל ביתנו):

אנחנו פורשים בשיא. בהצלחה. שבאתיופית ישדרו הגרמנים וברוסית ישדרו
הישראלים. הכול יהיה טוב. כולם יבינו את כולם. החוק הזה פשוט מושלם.

היו"ר דוד ביטן:

בסדר. אין בעיה. בסדר גמור.

איתן כבל (המחנה הציוני):

אילטוב, יש משבר? נלך אתך.

יעקב פרי (יש עתיד):

אם יש משבר, תגיד - - -

יגאל גואטה (ש"ס):

אל תלך, רוברט.

היו"ר דוד ביטן:

השיטה הזאת לא מקובלת.

יגאל גואטה (ש"ס):

ביטן, הממשלה נופלת.

היו"ר דוד ביטן:

עזוב.

רוברט אילטוב (ישראל ביתנו):

עם כל הכבוד, כשממנים מישהו ברדיו בערבית אז הוא - - -

היו"ר דוד ביטן:

מה זה שייך? למה אתה הולך? זה עוזר למשהו שאתה הולך? איזו מין שיטה זאת? מה
הבעיה?

רוברט אילטוב (ישראל ביתנו):

איזו מין שיטה זאת, אתה שואל? - - -

היו"ר דוד ביטן:

על מה יש ללכת, אני לא מבין. מה אתה הולך?

רוברט אילטוב (ישראל ביתנו):

כשאנחנו מדברים על תקנים – אסור לדבר על תקנים. כשמדברים פה כולם על תקנים
– זה בסדר, זה מותר לדבר על תקנים.

היו"ר דוד ביטן:

תקנים במכלול, לא תקנים ספציפיים.

רוברט אילטוב (ישראל ביתנו):

בסדר גמור. במכלול - - -

היו"ר דוד ביטן:

בוא שב, אילטוב, בוא שב. אין לך מה ללכת, בסוף נדבר.

רוברט אילטוב (ישראל ביתנו):

- - - אלה שדובר ישפות אחרות הם לא עובדים - - -

יגאל גואטה (ש"ס):

רוברט אל תלך. אל תשאיר אותי לבד עם ביטן. גברתי היועצת המשפטית, אפשר
לסיים את הסיפור של הרדיו החרדי הזה?

רועי פולקמן (כולנו):

מה אתה - - -

יגאל גואטה (ש"ס):

שנייה רגע. היינו באמצע. תאריך יעד של עלייה לאוויר.

לאה ורון:

איתן באמצע דיבור.

יגאל גואטה (ש"ס):

לא שמעתי אותו.

היו"ר דוד ביטן:

איתן, אתה יכול דבר?

איתן כבל (המחנה הציוני):

כן. נושא נוסף, אני מזכיר - - -

יגאל גואטה (ש"ס):

אני שעה מחכה לגמור את הנושא הזה. אתם לא נורמליים.

היו"ר דוד ביטן:

כן, דבר.

איתן כבל (המחנה הציוני):

נושא נוסף שאני רוצה להזכיר כי חייבים גם אותו לסיים זה עניין הארכיון. אני
רוצה להזכיר - - -

יעקב פרי (יש עתיד):

זה באדיבות העוזרת שלי - - -

היו"ר דוד ביטן:

מאה אחוז. זה שמישהו כתב, זה לא אומר שזה נכון.

יעקב פרי (יש עתיד):

לא אמרתי שזה נכון - - -

היו"ר דוד ביטן:

אתה יודע כמה דברים כתבו עלי ב"טוויטר"?

יעקב פרי (יש עתיד):

אני חושב שקיבלת כל - - -

היו"ר דוד ביטן:

אם אני צריך להתייחס לכל מה שכתבו ב"טוויטר" אז הייתי יכול לפתוח ערוץ
חדשות נפרד.

יעקב פרי (יש עתיד):

אני חושב שהכול נכון.

היו"ר דוד ביטן:

יכול להיות. אבל לא כל מה שכתוב ב"טוויטר" זה נכון.

יעקב פרי (יש עתיד):

אני הולך לעשן ואני אחזור אליך.

היו"ר דוד ביטן:

אין בעיה. אנחנו פה אתך. איתן, מה קרה להיום שהכול איטי? דבר כבר. אתה המום
עוד מרוברט אילטוב או מה?

איתן כבל (המחנה הציוני):

אדוני היושב-ראש, אמרתי שנושא נוסף זה העניין - - -

היו"ר דוד ביטן:

אחרי שפתרתי את הבעיה של רדיו "רקע" הוא הלך. למה הוא לא הלך לפני זה? לא
מבין את הקטע הזה. אם כבר מריבה, אז מריבה עד הסוף. קודם פתרנו את הבעיה
ואחר כך הוא הלך.[

רועי פולקמן (כולנו):

ביטן, אתה יכול להעריך את האיפוק שאתה רואה פה ואתה כועס עלינו. תראה איזה
יופי, איזה איפוק.

היו"ר דוד ביטן:

אני אתכם. הבעיה שצילמו אותי כשכעסתי, עכשיו מה ייצא? שכעסתי. לא יפרסמו את
זה שאני מאופק עכשיו. אתה מבין?

איתן כבל (המחנה הציוני):

יעשו אותך עכשיו רגזני.

היו"ר דוד ביטן:

שיעשו מה שרוצים.

איתן כבל (המחנה הציוני):

דוד, אני חוזר ואומר לך את העניין – אדוני היושב-ראש יגיד לי כשהוא מסיים
את ההתייעצות עם עצמו.

היו"ר דוד ביטן:

נו, דבר כבר.

איתן כבל (המחנה הציוני):

איך אני אדבר? אתה כל הזמן מתייעץ עם עצמך.

היו"ר דוד ביטן:

אבל זו שיטה טובה לאילטוב. כל פעם שהוא רוצה לישון, הוא הולך ככה בכעס.
אולי גם אני אכעס ואלך?

אתי בנדלר:

- - - מתאים לנו - - -

היו"ר דוד ביטן:

רומן, בוא שב לידי. בוא שב פה. לפחות אנחנו צריכים אותך פה.

איתן כבל (המחנה הציוני):

רומן בא עכשיו לאסוף מידע ולדווח להמשך.

אדוני היושב-ראש, אני רוצה להזכיר את עניין הארכיון.

היו"ר דוד ביטן:

כן. אנחנו צריכים להגיע לזה.

איתן כבל (המחנה הציוני):

אפשר להגיד מה שאתה רוצה, אני רוצה להזכיר שיש התחייבות לאגודת ישראל,
לליצמן, שאני בזמנו הובלתי את העניין הזה כדי - - -

היו"ר דוד ביטן:

אם כבר דיברת על זה, בוא נפתח את זה רגע. קובלנץ, אמרת שיש הליך משפטי,
נכון? שייקח מספר שבועות על הארכיון.

אלדד קובלנץ:

כן.

היו"ר דוד ביטן:

ברגע שההליך מסתיים, מה המכרז אומר? כמה זמן ייקח לעשות את המכרז הזה, לבצע
את המכרז?

אלדד קובלנץ:

כ-4 שנים.

היו"ר דוד ביטן:

אז אי אפשר לתת פתרון ל-4 שנים. אין דרך כזאת. רק בסוף התהליך אפשר להוציא
את החומר?

אלדד קובלנץ:

ניתן בהתחלה, לפחות את השלב הראשוני לקיים שם.

היו"ר דוד ביטן:

איזה שלב? כמה זמן השלב בראשוני?

אלדד קובלנץ:

בילי, השלב של המיון - - -

היו"ר דוד ביטן:

כמה זמן זה?

בילי סגל גזליוס:

אם בונים אתר מקביל, מסודר, עם כל התקשורת. אתר שמכבד ארכיון לאומי. אז
קודם כל צריך לעשות את זה שייקח זמן עם המכרזים וכל העניין. אחר כך זה לוקח
לפחות 9 חודשים להעביר את הארכיון. בשנת 70 למדינה הארכיון יושבת.

אם ב-15 במאי רשות השידור נסגרת, הארכיון פשוט מת. זה פיגוע תרבותי. זה ממש
לא מצחיק. אין פה מקום לבדיחות. אני מזועזעת מזה וגם אתם צריכים להיות - -
-

אתי בנדלר:

גברת בילי סגל מנהל הארכיון.

היו"ר דוד ביטן:

הבנו, אבל מה לעשות? אנחנו לא יכולים לפתור את זה.

בילי סגל גזליוס:

תחשבו על זה. מה זה "מה לעשות"?

היו"ר דוד ביטן:

עם כל הכבוד - - -

בילי סגל גזליוס:

מה שקורה ב-15 במאי כשירד השאלטר על תכנות הארכיון, שזה ארכיון לאומי,
שבממשלה גם הכריזו עליו, לא יהיו התוכנות כי יורד השאלטר. שום דבר עוד לא
עבר לתאגיד - - -

היו"ר דוד ביטן:

בילי, מספיק. לא צריכים את ההרצאה שוב פעם. הבנו את הבעיה.

איתן כבל (המחנה הציוני):

אני לא רוצה לחזור על ההרצאה, אבל ברשותכם, אדוני היושב-ראש - - -

שלמה פילבר:

100 מיליון שקל הדבר הזה והוא מתנהל בעצלתיים.

איתן כבל (המחנה הציוני):

זה לא עניין לצחוק. יש כאן נקודה שיש סיכום - - -

היו"ר דוד ביטן:

אנחנו מכבדים אותו.

איתן כבל (המחנה הציוני):

אני לא רוצה ששוב נקבע מועדים שאין שום סיכוי בעולם שמישהו יפעיל אותם. אני
גם אומר - - -

היו"ר דוד ביטן:

אני אסביר - - -

איתן כבל (המחנה הציוני):

לא שאני דואג לקואליציה. מצדי שהקואליציה תיפול מחר בבוקר.

היו"ר דוד ביטן:

לא, לא קשור. לא נכניס את הנושא של הארכיון לחוק. את הפתרון לבעיית הארכיון
צריכים לתת תאגיד השידור - - -

אלדד קובלנץ:

והכנ"ר.

שלמה פילבר:

לפני שנה - - -

רועי פולקמן (כולנו):

היה סיפור על זה.

היו"ר דוד ביטן:

הכנ"ר גם? אבל רשות השידור תתפרק, אז מה - - -

אלדד קובלנץ:

כן, אבל הם לא מעבירים לנו את התוכנות - - -

היו"ר דוד ביטן:

הבנתי. הכנ"ר וכמובן משרד האוצר תתנו תשובה, לא חייבים להכניס את זה בחוק.
תשבו על איזשהו פתרון לעניין הזה. לא חייבים כל דבר להכניס לחוק. אנחנו לא
יכולים - - -

משה שגב:

- - - אבל יש התעקשות, אתם מתעקשים כל הזמן שהשידור של תאגיד החדשות לא
יהיה מרוממה, אבל אתם תיאלצו להחזיק שם בנדל"ן בגלל הארכיון בכל מקרה.

רועי פולקמן (כולנו):

לא. הארכיון זה לא כל הנדל"ן.

היו"ר דוד ביטן:

3,000 מטר היא אומרת.

רועי פולקמן (כולנו):

3,000 מטר משטח של 50,000 מטר.

משה שגב:

אבל אתה לא תוכל לבנות - - -

היו"ר דוד ביטן:

למה אני צריך להחזיק בארכיון? הם ימצאו פתרון להעביר את זה.

בילי סגל גזליוס:

לצד הארכיון קיימת - - - עם חוות שרתים - - -

אתי בנדלר:

זו מורשת לאומית.

היו"ר דוד ביטן:

בסדר. זו לא בעיה שלי בחוק. מה זה "מורשת לאומית"? עכשיו נזכר? אם לא הייתי
מקים את התאגיד הזה, מה היו עושים?

אתי בנדלר:

אנחנו דנים בנושא הזה של הארכיון מדי מספר חודשים - - -

היו"ר דוד ביטן:

בסדר, אז מה?

בילי סגל גזליוס:

- - - זה נמצא בבניין של הטלוויזיה. אתם תעבירו את זה בינתיים? ההיגיון
אומר - - - עד שהבניין השלם - - -

שולי מועלם-רפאלי (הבית היהודי):

איזה משרד ממשלתי אחראי על הארכיון?

בילי סגל גזליוס:

אתם פשוט לא - - -

איתן כבל (המחנה הציוני):

בילי, סליחה. אני רוצה להגיד לכם - - -

שלמה פילבר:

- - - כשעבר לתאגיד לפני שנה. התאגיד קיבל 100 מיליון שקל לדבר הזה. הוא
צריך לטפל בזה.

איתן כבל (המחנה הציוני):

אבל בסדר. הבעיה היא לא התאגיד.

אלדד קובלנץ:

לא קיבל שקל.

שלמה פילבר:

אני אסביר - - -

איתן כבל (המחנה הציוני):

לפני שאדוני יסביר. מכיוון שאני ניהלתי את המשא ומתן - - -

אלדד קובלנץ:

כבוד מנכ"ל משרד התקשורת, לא קיבלנו כסף לזה. אנחנו בהליך מול משרד האוצר.

שלמה פילבר:

זה בסדר, זה נכון, אני מסכים.

אלדד קובלנץ:

אני מודה לך.

שלמה פילבר:

אבל לא קיבלתם אחריות ומשרד האוצר היה צריך להעביר 100 מילון, וכמו תמיד,
הוא - - -

איתן כבל (המחנה הציוני):

אבל זה לא רק כי לא העבירו. כיוון שאנחנו כבר בתיקון מספר 8, זה חלק
מהבעיה. צריך שהדברים ייאמרו, אי אפשר כל היום להסתובב פה עם דלי סיידים
ולמרוח.

היו"ר דוד ביטן:

מה זה קשור?

איתן כבל (המחנה הציוני):

סליחה שנייה, עכשיו אתה גם כן. הכוונה הייתה – אני רוצה שתבינו, המדינה
עומדת בפני תביעה של קבלנים פרטיים שרכשו את הקרקע - - -

היו"ר דוד ביטן:

למה, יש תב"ע מאושרת?

איתן כבל (המחנה הציוני):

בוודאי. עוד אפילו הגדילו להם את אחוזי הבנייה. יש שם אנשים שנמצאים
בתהליכי רכישה, המכרז כבר היה, הבן אדם רוצה לעלות לקרקע ואנחנו התחייבנו.

בילי סגל גזליוס:

אבל זה לא נכון.

איתן כבל (המחנה הציוני):

שנייה בילי, אני בצד שלך. אם באת לערבב כדי שאולי בסוף יישארו ברוממה - - -

בילי סגל גזליוס:

לא, לא. לא באתי לערבב.

איתן כבל (המחנה הציוני):

אני יודע. אל תפריעי לי. אני רוצה למצוא את הדרך לתת את המענה האמתי, עד
כמה שניתן, גם אם הוא זמני, לארכיון. אני עוד לא יודע. אני צריך - - -
בדיונים הקודמים, כשניהלתי את המשא ומתן שעות, ישבתי מול ליצמן – אתם
זוכרים את זה, פולקמן והנהלת הוועדה? – ישבנו והתחננתי, נתתי את מילתי.
נתתי את מילתי. אתה זוכר את זה, אדוני מנכ"ל משרד התקשורת?

היו"ר דוד ביטן:

אז מה הפתרון לדעתך?

בילי סגל גזליוס:

אני לא הייתי באותה ישיבה - - -

היו"ר דוד ביטן:

בילי, אני מבקש. אני מאוד מצטער, שמענו את העמדה שלך ובזה נגמר הסיפור.

איתן כבל (המחנה הציוני):

אני רוצה שנצא מפה עם סיכום ברור ולוחות זמנים שנוגעים לכסף, מי מעביר, מתי
מעביר, איפה. אין שום סיכוי בעולם שהארכיון יישאר שם. חייב מקום מסודר
להעברה זמנית ל-9 חודשים עד שהם יבצעו את הדיגיטציה. בסוף יגיע הרגע שיגיעו
אנשים ויתבעו ויגידו להם להוציא את הדברים מהרגע להרגע.

היו"ר דוד ביטן:

ואז ישלמו.

איתן כבל (המחנה הציוני):

שישלמו.

היו"ר דוד ביטן:

אסף, מה רצית להגיד?

אסי מסינג:

אין בעיה של תקצוב לטווח הארוך. יש תקצוב לנושא הזה, כבר ישבנו על כך עם
התאגיד. מה שבילי מעלה פה זה נקודה אחרת. היא אומרת דבר פשוט: לפני
הדיגיטציה – זה היה התכנון המקורי – צריך להוציא את החומרים בלי קשר לתאגיד
כזה או אחר. צריך להוציא את החומרים מהארכיון היום ולהעביר אותם למקום אחר.

היו"ר דוד ביטן:

על זה הם עשו מכרז. מה אתה רוצה?

אסי מסינג:

להעביר את הארכיון למקום אחר שבו יעשו את תהליך הקטלוג והדיגיטציה. בילי
אומרת שהתהליך הזה, שלב הביניים, לא צריך לקרות. ברגע שיעבירו אותו לחדר
אחר, יכולים כבר להיערך לשנת 70 וכולי.

ולכן, מה שצריך לנסות למצוא – יו"ר הוועדה, אתה כבר דיברת על זה עם האנשים
הרלוונטיים – רק לטובת הארכיון שיוכל להישאר למשך עוד זמן מסוים ברוממה
לבדו כדי למנוע - -

היו"ר דוד ביטן:

מקסימום שנה. זה לא יכול - - -

אסי מסינג:

- - את המעבר הזה, ובזמן הזה צריך להמשיך את פעולות הדיגיטציה. אין בעיה של
תקצוב או כל דבר אחר.

אתי בנדלר:

אני מבינה שפעולות הדיגיטציה נתקעו בגלל ערעורים לבתי משפט - - -

היו"ר דוד ביטן:

הוא אמר שייקח מספר שבועות.

אלדד קובלנץ:

מספר שבועות וגם חוסר שיתוף פעולה של רשות השידור בפירוק.

אסי מסינג:

זה בלי קשר לחוק.

משה זמיר:

מה עם הארכיון? - - - ארכיון הרדיו של - - -

היו"ר דוד ביטן:

עוד פעם אתה מדבר בלי אישור? אני גמרתי עם שיחות הרקע. מספיק עם זה. עזוב.
לגבי הארכיון, אנחנו לא יכולים להכניס את זה לחוק, זה ברור, זה לא התפקיד
שלנו ואנחנו לא יכולים לעשות את זה. לא בתיקון לחוק.

אני מציע שהאוצר יחד עם התאגיד ינסו למצוא פתרון. אני כבר דיברתי עם ליצמן
על העניין הזה ונראה איך אפשר. אמרתי לו: לך תראה שלא מדובר פה - - - הם
מפחדים שברגע שנשאיר את הארכיון אז גם את המחסן הזה ואת הפעולה הזאת ובסופו
של דבר לא יעשו פינוי שם.

אסי מסינג:

עם הסיוע שלך ושל חבר הכנסת - - -

היו"ר דוד ביטן:

אני בכלל מסייע. איתן, ניכנס לזה?

איתן כבל (המחנה הציוני):

בגלל שזה ארכיון אני אכנס לזה.

היו"ר דוד ביטן:

בסדר. אתה אומר שגם נתת את מילתך. צריך לעשות משהו.

איתן כבל (המחנה הציוני):

תודה.

אתי בנדלר:

- - - שרות לאומי לטווח ארוך, ממש תבורכו אם - - -

שולי מועלם-רפאלי (הבית היהודי):

זה ממש ברמה לאומית - - -

היו"ר דוד ביטן:

אנחנו ניכנס לזה אבל אי אפשר בחוק. יש בעיה פה - - -

אסי מסינג:

נציג אופוזיציה ונציג קואליציה בצוות - - -

היו"ר דוד ביטן:

איתן, דבר.

איתן כבל (המחנה הציוני):

בסדר.

היו"ר דוד ביטן:

מקובל? בסדר. הנושא הבא.

איתן כבל (המחנה הציוני):

עכשיו יש לי את ההסתייגויות.

היו"ר דוד ביטן:

זה לא היה חלק מההסתייגויות? אני מבקש עוד כמה שינויים קטנים לפני שאתה
מתחיל. לגבי הסעיף שמדבר על שיא כוח אדם, אני מבקש לתקן את המספר בחוק. 510
תקנים.

איתן כבל (המחנה הציוני):

מה עם ועדת החריגים?

אתי בנדלר:

על איזה סעיף מדובר?

משה שגב:

סעיף 96.

אתי בנדלר:

סעיף 96?

לאה ורון:

איזה סעיף אמרתם לגבי התקנים, 96? ומדובר ב-510 תקנים.

היו"ר דוד ביטן:

מצאתם? לגבי הנושא ירושלים, לא נעשה פה שינוי מהתיקון לחוק שהיה בזמנו. אני
חושב שאז כיסינו את העניין, גם קיבלנו את ההסבר של התאגיד שהם כרגע לא
מוכנים, אבל זה בתהליך עבודה. כנראה עד דצמבר זה יהיה מוכן. נכון, קובלנץ?

אלדד קובלנץ:

כן.

אביטל סומפולינסקי:

הממשלה הציעה בנוסח, ודיברנו שיהיה ברור שההנהלה והמועצה של תאגיד החדשות
צריכים להיות - - -

היו"ר דוד ביטן:

נשאר אותו דבר. אנחנו לא משנים כלום.

אביטל סומפולינסקי:

אותו דבר שחל על תאגיד השידור הישראלי - - -

היו"ר דוד ביטן:

יחול עליו. אלא מה? לא נחייב עכשיו. מכיוון ששם יש סעיף שאומר שאפשר להטיל
קנס על איחור כל חודש, פה לא נטיל קנס על התאגיד בגלל שתאגיד השידור לא - -
-

לאה ורון:

על תאגיד החדשות.

היו"ר דוד ביטן:

לא נטיל. אני מנסה להסביר, אנחנו נתקן. קודם כל, להשאיר את אותו סעיף שחל
גם על תאגיד החדשות, אבל לא יוטל על תאגיד החדשות קנס. בגלל שזו אחריות
שלהם, אי אפשר להטיל קנס על שניהם.

אביטל סומפולינסקי:

וגם חובת הדיווח תהיה רק של תאגיד השידור הישראלי.

היו"ר דוד ביטן:

כן. כמובן, קיבלנו את ההתחייבות של מנכ"ל התאגיד שהם ישדרו בכל מקרה
מירושלים, גם מה-15 לחודש. לא את כל השידורים, אבל יהיו שידורים מסוימים
מירושלים.

אלדד קובלנץ:

מהדורות החדשות - - -

היו"ר דוד ביטן:

זה באמת דבר חשוב ועקרוני. ברור שלא כול הדברים יהיו מירושלים גם בדצמבר.
זה מקובל? יש בעיה נוספת שאני רוצה להתייחס אליה. מקימים עכשיו תאגיד, לא
קלטו את כל העובדים פה, אני לא יודע מה המצב. אני רוצה להשאיר 30 משרות
להחלטת ראש אגף התקציבים כדי לבצע איזונים לאחר ששני התאגידים יתחילו
לפעול.

אתי בנדלר:

לא הבנתי.

אביטל סומפולינסקי:

לנייד 30 עובדים בין התאגידים?

היו"ר דוד ביטן:

לנייד ולקבוע.

אתי בנדלר:

עוד פעם, אדוני? אני - - -

שולי מועלם-רפאלי (הבית היהודי):

עוד פעם ראש אגף תקציבים? איך הוא נהיה מומחה בתחום?

היו"ר דוד ביטן:

הוא ניטרלי. מה אני אעשה?

קריאות:

- - -

אתי בנדלר:

- - - אם אתה רוצה שיחידה לא תוכל לפעול, אתה חונק אותה בכוח אדם. זה דבר
ידוע.

יגאל גואטה (ש"ס):

דוד, אתה רוצה להתקדם עם שלוש הנקודות של הרדיו הזה בשביל שנדע איפה אנחנו
עומדים?

היו"ר דוד ביטן:

מה זה שלוש נקודות?

אתי בנדלר:

אני לא מבינה את ההצעה.

היו"ר דוד ביטן:

15 בחודש - - -

יגאל גואטה (ש"ס):

לא - - -

היו"ר דוד ביטן:

לא ב-15, זה יעלה יותר מאוחר. היום יש רדיו חרדי? אתה רוצה הכול במכה?

יגאל גואטה (ש"ס):

עוד פעם את המתחיל עם הדיבורים - - - אני שואל אותך מתי כן.

היו"ר דוד ביטן:

הוא יגיד לך מתי כן.

יגאל גואטה (ש"ס):

תגיד, בבקשה.

היו"ר דוד ביטן:

מה, אני מנכ"ל משרד התקשורת או מנכ"ל התאגיד? מה אתה רוצה?

יגאל גואטה (ש"ס):

אין בעיה. תגיד לי שנה.

היו"ר דוד ביטן:

לא הבנתי את הבעיה.

אתי בנדלר:

אני לא מבינה את ההצעה.

שלמה פילבר:

שנה וחצי.

יגאל גואטה (ש"ס):

שנה וחצי? אז הנה אני אומר לך: לא יהיו חתימות חדשות ולא תאגיד חדשות ולא
כלום - - - תודה רבה.

היו"ר דוד ביטן:

ההצעה היא להשאיר 30 תקנים לאיזונים. המצב היום שקובעים את התקנים - - -

אתי בנדלר:

שיא כוח האדם נקבע - - -

היו"ר דוד ביטן:

בתוך שיא כוח האדם.

אתי בנדלר:

הוא מאושר על ידי מנהל אגף התקציבים. עכשיו, מה שקורה זה שהחוק אומר
שמנהל - - -

יגאל גואטה (ש"ס):

פילבר, אומרים ב"קול ישראל" שיש תדרים לא בשימוש.

שלמה פילבר:

לא יודע.

יגאל גואטה (ש"ס):

מישהו יכול לתת לי תשובות על זה?

שלמה פילבר:

לא.

קריאה:

לא הבנו מה ההצעה. אפשר לחזור עליה בבקשה?

יגאל גואטה (ש"ס):

אתה כבר יומיים אומר לי: אני אדבר אתו.

שלמה פילבר:

זה לא קשור.

יגאל גואטה (ש"ס):

אז מי ידבר אתו? מי ייתן לי תשובות?

שולי מועלם-רפאלי (הבית היהודי):

שני דיונים במקביל.

שלמה פילבר:

זה לא שאני אדבר אתו והוא ייתן לך תשובות.

יגאל גואטה (ש"ס):

מי יכול לתת לי תשובות אם יש תדרים או לא?

היו"ר דוד ביטן:

הוא - - -

שלמה פילבר:

אין דבר כזה - - - אין תדרים פנויים. אין דבר כזה.

קריאה:

תדרים - - - תוך שבועיים - - - ונתן אחרי שנה וחצי - - -

יגאל גואטה (ש"ס):

אוקיי, אז - - -

היו"ר דוד ביטן:

סתם עושים פה הצגות. אני יכול לפתור לו את כל הבעיות?

שלמה פילבר:

אתה יודע מה זה תדר? תלך לכל תחנות הרדיו האזורי, תראה שנתנו להם תדר
והתחילו הפרעות מהרשות הפלסטינאית והם פרסמו את - - -

יגאל גואטה (ש"ס):

אומרים ב"קול ישראל" שיש תדרים שלא בשימוש.

היו"ר דוד ביטן:

אסף, אתה יכול לתת איזה הסבר קצר לעניין הזה?

שלמה פילבר:

למדינה יש מחסור גדול מאוד בתדרים - - -

היו"ר דוד ביטן:

גואטה, עכשיו אתה נכנס ומדבר על מה שאתה רוצה, נכון?

יגאל גואטה (ש"ס):

דוד, הדיון - - -

היו"ר דוד ביטן:

אני לא אומר את זה. התחלתי עכשיו לסכם כמה דברים. אתה מוציא אותנו מקו
המחשבה.

יגאל גואטה (ש"ס):

אני רוצה להסביר לך משהו. בנושא של הרדיו החרדי התחיל דיון לפני שעתיים - -
-

היו"ר דוד ביטן:

נו, אז מה? לא סיימנו אותה. א ז מה קרה?

יגאל גואטה (ש"ס):

אני רוצה לדעת - - -

היו"ר דוד ביטן:

סיימנו אותו בעצם. מה שנשאר - - -

יגאל גואטה (ש"ס):

לא סיימנו אותו. זה בדיוק העניין.

היו"ר דוד ביטן:

אני לא יכול לכתוב מתי זה מתחיל. אתה תקבל את התדר וזה יתחיל.

יגאל גואטה (ש"ס):

לא סיימנו אותו. יש פה דברים מהותיים.

היו"ר דוד ביטן:

מהותי מאוד. נכון.

יגאל גואטה (ש"ס):

אין תדרים בכלל. ביקשתי תשובה על תדרים – הוא אומר עוד שנה וחצי. אז אני לא
רוצה את זה.

שלמה פילבר:

אני לא אומר לך. אתה שואל אותי מתי. אני אומר לך - - -

יגאל גואטה (ש"ס):

אני רוצה שמישהו ייתן לי תשובה מתי. זה פשוט לקבל תשובה על זה.

שלמה פילבר:

זה לא פשוט. תדרים זה נושא לא פשוט כי בתדרים יש צבא - - -

יגאל גואטה (ש"ס):

אז תתנו לי תשובה על זה.

היו"ר דוד ביטן:

אז מה התשובה? אין תדר? זו התשובה?

שלמה פילבר:

- - - יש הפרעות מהרשות הפלסטינאית - - -

היו"ר דוד ביטן:

מה, אין תדר? אנחנו משחקים בנדמה לי? אתה אומר לי להכניס את הסעיף לבקש
תדר, ואין תדר? מה העניין? מה הבעיה?

שולי מועלם-רפאלי (הבית היהודי):

את מבינה? מן הפח אל הפח.

יגאל גואטה (ש"ס):

תמצאו לי פתרון. מה זה - - -

היו"ר דוד ביטן:

לא מבין אותך. אם אין תדר, אז סתם אנחנו פה מבלבלים את המוח.

שלמה פילבר:

- - - תדרים שלא בשימוש. אתה צריך לבדוק, נתת מספר תדר והם מפרסמים אותו
ואחרי יומיים מתברר שיש הפרעות מהרשות הפלסטינאית וחייבים להחליף את התדר.

יגאל גואטה (ש"ס):

הבנו את זה. אני שואל שאלה, מישה ויכול לענות לי? בררנו ב"בקול ישראל"
ואמרו שיש תדרים פנויים. אני יכול לקבל על זה תשובות? בלי תשובות למתי אני
עולה לאוויר אנחנו לא מצביעים על החוק הזה בכלל.

היו"ר דוד ביטן:

אל תצביע. אתה יודע מה, בוא נסכם שאתה לא מצביע. אני כבר לא מוכן לאיומים,
לא שלכם ולא של ישראל ביתנו. אז אל תצביע.

יגאל גואטה (ש"ס):

- - - איומים - - - אתה לא נותן לי תשובות.

היו"ר דוד ביטן:

אני לא יכול לתת לך באותו רגע. אבל אל תצביע. בוא נסכם שלא תצביע. אני לא
אוהב את האיומים, אתה יודע את זה.

שלמה פילבר:

אין דבר כזה תדרים על המדף. או שזה בשימוש או שזה של המדינה.

היו"ר דוד ביטן:

הוא אומר שהוא צריך לבדוק. מה אתה רוצה ממנו? אתה בא אליו באחד עשרה בלילה
ומבלבל לו את המוח? שב רגע. אסף, אתה יכול להסביר את העניין הזה?

אסף וסרצוג:

אתה רוצה בעצם שיהיה בנק של תקנים - - -

היו"ר דוד ביטן:

כן. בלי לשנות את שיא כוח האדם.

רועי פולקמן (כולנו):

בתוך תאגיד החדשות, אתה אומר, יש פה שני גופים - - -

היו"ר דוד ביטן:

לא אמרתי תאגיד החדשות.

רועי פולקמן (כולנו):

אז מה, אתה רוצה לקחת מ"כאן" עוד תקנים?

היו"ר דוד ביטן:

לא יודע ממי. אני רוצה 30 תקנים - - -

רועי פולקמן (כולנו):

מאיפה?

היו"ר דוד ביטן:

מאיפה? לא יודע. תגדיר את התקנים אם יש לך בעיה. מה אתה רוצה?

רועי פולקמן (כולנו):

אתה אומר שיש לך שני גופים חדשים, רדיו "רקע" - - -

היו"ר דוד ביטן:

לא רק רדיו "רקע". אולי יהיו כל מיני בעיות, אני לא יודע.

רועי פולקמן (כולנו):

- - - בתוך תאגיד החדשות הוא אומר: אני רוצה כמה עובדים שכרגע שובצו בתוך
תאגיד החדשות. תגיד אני רוצה - - -

היו"ר דוד ביטן:

מצדי שראש אגף התקציבים יקבע. אין לי בעיה. לא רוצה לקבוע כלום - - -

אסף וסרצוג:

- - - להגיד שמתוך התקנים העוברים לתאגיד החדשות, מה שלא נקלט עדיין - - -

רועי פולקמן (כולנו):

שממילא הגדלנו אותם. אז בתוך זה יהיה בנק. אבל זה לא נוגע ל"כאן", אלדד, זה
לא קשור.

אלדד קובלנץ:

למה זה לא נוגע ל"כאן".

רועי פולקמן (כולנו):

כי כמות התקנים בתאגיד נקבעה כבר. קבענו אותה. היא גדלה. בתוך תאגיד
החדשות, לכאורה הרוב כבר מאופסים על תפקידים. אומר ביטן: בתוך תאגיד החדשות
צריך כמה תקנים, יש לי רדיו חרדי, אני צריך בו תקנים, ל"רקע" צריך להוסיף
כנראה. ויש תוספת מסוימת.

איתן כבל (המחנה הציוני):

פולקמן - - -

רועי פולקמן (כולנו):

אני ועוד 40 איש בערך. נותנים עוד איזה 40-30 איש, אז גמרנו.

אסף וסרצוג:

כן, אבל החלק הולכים לפה אן לפה. צריך לראות - - -

רועי פולקמן (כולנו):

בסדר. אז צריך - - - כמה קליטות חדשות.

שולי מועלם-רפאלי (הבית היהודי):

כולנו רוצים תוספות של תקנים. הרי לכתחילה הם לא מקבלים את מה שהם - - -

רועי פולקמן (כולנו):

ברור. ביטן, זה מה שאתה רוצה, נכון? כמה עשרות - - -

אתי בנדלר:

- - - אני לא מבינה. מנהל אגף - - -כוח אדם - - -

איתן כבל (המחנה הציוני):

אין דבר כזה. פולקמן, יש גם ככה נקודת חוסר בכוח אדם, גם בתאגיד וגם בתאגיד
החדשות.

רועי פולקמן (כולנו):

אבל לא מדברים על "כאן".

איתן כבל (המחנה הציוני):

אל תגיד לי. בסוף זה אמור להגיע מאיזשהו מקום - - -

רועי פולקמן (כולנו):

- - - סגרו - - -

איתן כבל (המחנה הציוני):

לא סגרו עדיין. אתה חושב שמגדלים אותם במבחנות? אתה לא מביא עכשיו עוד 40,
מגרד אותם - - -

רועי פולקמן (כולנו):

- - - שלא כל העובדים כבר יהיו משובצים - - -

איתן כבל (המחנה הציוני):

אתה מבין מה אני אומר?

אתי בנדלר:

אני לא מבינה. יש - - -

איתן כבל (המחנה הציוני):

- - -

אתי בנדלר:

זה התפקיד שלו. אז - - - הסמכויות שלך לגבי 30 עובדים, תשבו בחדר צדדי - -
-

רועי פולקמן (כולנו):

- - -

היו"ר דוד ביטן:

- - - אגף התקציבים? מי שקובע את תקן כוח האדם זה ראש אגף התקציבים, לא?

שולי מועלם-רפאלי (הבית היהודי):

לא.

היו"ר דוד ביטן:

אז מי קובע? לפי החוק הזה הוא קובע.

אתי בנדלר:

הוא מאשר.

שולי מועלם-רפאלי (הבית היהודי):

- - - שיא כוח האדם.

היו"ר דוד ביטן:

מי לדעתך צריך לאשר דבר כזה?

אתי בנדלר:

את ייעוד - - -

היו"ר דוד ביטן:

לא ייעוד. תקן לתאגיד. יש הבדל. תקן לתאגיד. מקימים תאגיד חדש? אולי צריכים
יותר? התחיל לעבוד? הם התחילו לעבוד? מה הסיפור? אני לא מבין. על כל דבר יש
לכם מה להגיד ולכל דבר יש לכם מה לציין. הרי שני התאגידים לא זזו מילימטר.
אולי יצטרכו עוד 40 משרות.

שולי מועלם-רפאלי (הבית היהודי):

- - -

היו"ר דוד ביטן:

את מומחית בכול, נכון? את מומחית בכול. תקשיבי. את מומחית בכול, נכון? על
כל דבר את קופצת. אז אני אומר לך שמה עושים התאגידים? קולטים מהר עובדים.
אחר כך, כשהם צריכים לשנות, אי אפשר לשנות כלום.

אז אמרתי: 30 משרות יוקפאו לצורך בירור איך הדברים מתנהלים. מה לא בסדר פה?
כל אחד קופץ. לא משנה, אבל זה מעצבן. מה כל אחד מבלבל את המוח פה? מספיק.
מה יש בחוק?

אתי בנדלר:

המנהל הכללי הזמני של תאגיד השידור הישראלי יקבע - - - מהו חלק - - -
המיועד לחטיבת - - -. קביעה כאמור תיעשה בהתאם לאישור שנתן לעניין זה
הממונה ע התקציבים במשרד אוצר. זה מה שאני אומרת - - -

היו"ר דוד ביטן:

אז תגידו שיש. מה הבעיה? בסביל מה אתם קופצים?

אתי בנדלר:

חשבתי שאתה אומר מחזיק 30 עובדים שייקבע את הייעוד שלהם - - -

היו"ר דוד ביטן:

אף אחד לא מחזיק. אני מדבר על תקן. יש הבדל בין תקן לבין זה. ישר קופצים.
אני לוקח בחשבון שמאוחר בלילה אבל לא צריכים לקפוץ ישר.

איתן כבל (המחנה הציוני):

מאיפה אתה מביא את התקנים האלה? זה תוספת תקנים מעבר?

שולי מועלם-רפאלי (הבית היהודי):

לא. זה מה שהוא מסביר - - -

רועי פולקמן (כולנו):

הוא רוצה עובדי רס"ר.

איתן כבל (המחנה הציוני):

אני מבין את זה. אבל אלה יש להם מחסור - - -

היו"ר דוד ביטן:

אני מבקש שתגידו שיש פתרון לדברים האלה. אם יש, אז אין לי בעיה. כל אחד
קופץ.

רועי פולקמן (כולנו):

ביטן, מה עוד נשאר לנו?

היו"ר דוד ביטן:

נשאר לנו לסיים את הבעיות. מה זה משנה? בכל מקרה נסיים. איך נגמור אם לכל
דבר יש לכם הערות של 10 דקות? אז לא נוכל לגמור. לי אין בעיה להישאר עד
הבוקר, לכם יש בעיה. אסף, אתה יכול להסביר למה אין צורך במה שאמרתי?

אסף וסרצוג:

הקביעה מה שיא כוח האדם, איזה עובדים עוברים - - -

היו"ר דוד ביטן:

אתה לא שומע - - - צא החוצה בבקשה. העירו לך כבר שמונה פעמים. נהיית
פרופסור, אני מבין, נכון? צא החוצה.

איתן כבל (המחנה הציוני):

הוא המיועד למנכ"ל.

היו"ר דוד ביטן:

לא יודע למה הוא מיועד. אני יודע שהוא מדבר עם כולם פה.

אסף וסרצוג:

הקביעה מה שיא כוח האדם שעובר לתאגיד החדשות נקבעת על-ידי מנכ"ל התאגיד. זה
מה שקבוע היום בחוק. הוא מסמן את המשרות שהיו מיועדות, וזה צריך לעבור
אישור של הממונה על התקציבים. ולכן, בתוך זה אנחנו גם נאשר את מה שצריך
להיות מעבר - - -

היו"ר דוד ביטן:

את התוספת לתאגיד החדשות.

אסף וסרצוג:

אם צריכה להיות תוספת עבור המשימות הנוספות.

היו"ר דוד ביטן:

תקרא את הסעיף, בבקשה. תקרא את הסעיף לכולם. איזה סעיף זה?

אסף וסרצוג:

98ג.

היו"ר דוד ביטן:

בסדר. יש עוד נושא שהשארנו בצד?

אתי בנדלר:

כן. יש מספר נושאים.

היו"ר דוד ביטן:

לא. הנושאים שאמרנו שצריכים לסגור. סגרנו את רוב הנושאים עכשיו, נכון? את
רוב הבעיות סגרנו.

אתי בנדלר:

חוץ ממה שאמרת - - -

היו"ר דוד ביטן:

חוץ מהבעיה שאמרנו שמחר נטפל בה.

אתי בנדלר:

לא. חוץ מהסעיפים החדשים - - -

יגאל גואטה (ש"ס):

חוץ מרדיו "רקע" והרדיו החרדי.

היו"ר דוד ביטן:

אז תמשיכו לקרוא. אתה מכון שנמשיך לקרוא ואחר כך תטען את הטענות?

איתן כבל (המחנה הציוני):

אין בעיה.

יגאל גואטה (ש"ס):

אדוני היושב-ראש, מר ביטן - - -

היו"ר דוד ביטן:

שולי, תחליפי אותי.

(היו"ר שולי מועלם-רפאלי, 02:10)

איה דביר:

הוספת סעיף 63א - - -

אלדד קובלנץ:

אני ממש מבקש, אני לא שומע כלום ומדובר בתאגיד שאני חייב לדעת מה קורה בו.
אני ממש מבקש - - -

לאה ורון:

אני כבר מעבירה לך גם נוסח שיהיה לך מול העיניים.

אלדד קובלנץ:

אסף, אני מבקש שתסביר שוב.

אסף וסרצוג:

מה להסביר?

היו"ר שולי מועלם-רפאלי:

את סעיף 98ג עם התקנים.

אסף וסרצוג:

מנכ"ל התאגיד מגדיר מי צריך לעבור לתאגיד החדשות בהתאם לשיא כוח האדם. זה
עובר אישור של הממונה על התקציבים, בהתאם לאישור שניתן לעניין זה. הגדרנו
לו את התקינה, מתוך זה כמה אמור ללכת לחדשות. עכשיו יש תוספת תקינה, כמה
מתוך זה יגיע לחדשות וכמה יישאר אצלו. זה כוח האדם שעובר.

שלמה פילבר:

הייתי מוסיף שזה צריך להתבסס כמובן על המבנה הארגוני שאושר על-ידי המועצה,
זאת אומרת מה שקיים היום.

היו"ר שולי מועלם-רפאלי:

אפשר להמשיך? תתחילי לקרוא את נושא תיאום לוחות שידורים.

איה דביר:

הוספת סעיף 63א. זה יהיה סעיף 8(א) לחוק.

"אחרי סעי, 63 לחוק העיקרי יבוא: תיאום לוחות שידורים

63א (א) המועצה בהסכמת מועצת תאגיד החדשות תקבע כללים לעניין תאום משך הזמן
ומועדי השידור של התוכן החדשותי והתוכן בענייני היום שמעביר תאגיד החדשות
לתאגיד השידור הישראלי כפי שנקבע בלוחות השידורים שאישרו המועצות וכן כללים
לעניין פריצה לשידורים לשם שידור תוכן חדשותי."

אתי בנדלר:

אני מזכירה שהערנו שכל אחת מהמועצות קיבלה אישור והוסמכה לאשר את לוחות
השידורים, אבל לא מצאנו שום הוראה שאפשרה לעשות סינכרוניזציה של שני לוחות
השידורים. חשבנו גם שצריכים הוראות בקשר לימי שידורים מיוחדים, פריצות
וכיוצא באלה.

מוצע כאן בסעיף קטן (א) שהמועצה – מדובר כאן על מועצת השידור הציבורי –
תקבע כללים העניין הזה בהסכמה.

היו"ר שולי מועלם-רפאלי:

אלדד, בבקשה.

אלדד קובלנץ:

אני חושב שזה סעיף איום ונורא שהוא רק מתמצת כמה הפיצול הזה גרוע. לא יכול
להיות שלא תהיה היררכיה בין שני התאגידים. מר פילבר, אתה כל-כך אוהב לייצר
את הדוגמאות של ערוץ 10 וערוץ 2, שדרך אגב אין שום קשר בין המודל שלהם
למודל שנקבע פה, אבל גם במודל שלהם, בעל הערוץ הוא הזכיין והוא זה שקובע את
שעות השידור של חברת החדשות ואת מועדי הפריצות וכמה זמן יימשך משדר, אחרת
זה לא יעבוד. יש פה איזה מודל שמחיל את זה, של שני עמודים. זה שיתוק מוחלט
של התפקוד של שני הגופים האלה.

אתי בנדלר:

השאלה אם בלי הסעיף הזה, מר קובלנץ, המצב יהיה טוב יותר או פחות טוב.

אלדד קובלנץ:

לא. לכן צריך להוסיף סעיף שהתאגיד הוא הסוברני להחליט מתי הפריצות. זו הדרך
היחידה לעשות את זה ולא מדובר פה באגו, מדובר פה בתפעול פשוט.

שלמה פילבר:

אם יש פיגוע, חס וחלילה לא עלינו, וצריך לקחת את השידור - - -

אלדד קובלנץ:

יתכבד מנכ"ל - - -

איתן כבל (המחנה הציוני):

גם "קשת" וב"רשת" זה לא תאגיד החדשות פורץ בלי לשאול אף אחד. מישהו צריך
שתהיה לו אחריות, צריך מישהו שתהיה לו סמכות. זה לא יכול להיות עורך
החדשות. צריך מישהו שכל הפלטפורמה הזאת מונחת על כתפיו. לכן, מה שנכון הוא
שהפלטפורמה המרכזית היא, קודם כל, תאגיד השידור הישראלי. שם נמצא הסיפור
המרכזי.

שלמה פילבר:

לא. הסיפור המרכזי נמצא בחדשות, כשמדובר על אירוע חדשותי של חדשות מתפרצות.

איתן כבל (המחנה הציוני):

נכון. אבל הוא לא מתפרץ לו באוויר - - - תרשה לי, הבנתי מה אתה אומר. אתה
מושך את החבל לכיוון שלך. אני מנסה, קודם כל, להסביר. אפשר לא לקבל את
עמדתי אבל שלפחות נבין במה מדובר. מה שאומר אלדד זה שיש פלטפורמה.
הפלטפורמה המרכזית או אם תרצו המסד, זה תאגיד השידור הישראלי. שיל ומנכ"ל
והיררכיה.

בשעות מסוימות ביום, מתוך 24 השעות, יש איקס שעות שהוסכם שתאגיד החדשות
החדש אמור לשדר. זאת אומרת, בדרך כלל מי שייפגע מהפריצות זה קודם כל תאגיד
השידור הישראלי. אני מבין שברור שאם יש עניין כזה או אחר שנדרשת פריצה,
צריך שהיא תיעשה. כל הנקודה היא מי זה שנותן את ההסכמה.

מי שצריך לתת את ההסכמה זה בעל הבית של הפלטפורמה. ובעל הבית של הפלטפורמה,
כל עוד לא ערפו את ראשם, זה המנכ"ל הנוכחי וזה היושב-ראש. אם הם ילכו
ויבואו אחרים, גם כן אותו דבר.

שלמה פילבר:

- - - צריך לעשות את הסינכרוניזציה בין שני לוחות השידורים. יש שלושה
מצבים. יש את המצב של השגרה שזה מצב פשוט.

יעקב פרי (יש עתיד):

זה קל.

אתי בנדלר:

זה גם לא קל.

היו"ר שולי מועלם-רפאלי:

זה גם לא קל כי בשגרה, בניגוד לדברים הדרמטיים, יש דברים הרבה יותר קטנים
וקלים שמישהו יצטרך לקבל עליהם החלטה.

אתי בנדלר:

מתחילים עם השאלה כמה שעות שידור ומתי ישודרו. מה שנאמר כאן, לפחות - - -

היו"ר שולי מועלם-רפאלי:

לא. זה הוגדר: 4.5 ו-19.5 - - -

אתי בנדלר:

לא, לא. כתוב: לפחות - - -

איתן כבל (המחנה הציוני):

לא עלינו, הבעיה היא לא בפיגועים. בפיגועים זה - - -

היו"ר שולי מועלם-רפאלי:

זה ברור.

אתי בנדלר:

אנחנו מדברים בשגרה. החוק קובע לפחות 3 שעות בין שש לאחת עשרה. מי קובע אם
זה יהיה 3 או 3.5 או 4? מי קובע מתי?

קריאה:

- - - ראש הממשלה מגיע להקראת פסק דין נגדו וצריך לבוא - - -

היו"ר שולי מועלם-רפאלי:

אתה עושה עכשיו בדיוק מה שאנחנו ממש לא רצינו לעשות, ברשותך. כולנו נמצאים
במכלול שכולם יודעים את הכול כאילו. אבל ננסה לעשות את זה ענייני ונכון
ונראה את זה מול עינינו, אז לא נלך למקומות האלו ואני ממש לא רוצה ללכת
למקומות האלה.

בוא נדבר על המהות עכשיו. המנכ"ל רצה להסביר משהו. הוא ידבר. אחר כך כולם
ידברו על הנושא הזה כי הוא נושא מהותי בסינכרוניזציה בין שני התאגידים
האלה.

שלמה פילבר:

חזרתי ואמרתי את המשפט הזה לאורך כל הדיונים שהיו ביומיים האחרונים. אם
רוצים לריב, יריבו ולא יגיעו להסכמות ולכן יש את הנייר הזה. זה כנראה ייקח
3חודשים, אבל בסופם הבורר יחליט בשביל שני המנהלים. אנחנו מאוד מקווים שזה
לא יקרה. יישבו שני מנהלים, יגיד אחד: אני צריך 3 שעות בין 5 בערב ל-11
בלילה אני רוצה את השעות האלה והאלה. על המהדורה המרכזית יסכימו מהר. על
המהדורה של 17:00 יסכימו קצת יותר לאט ואחר כך יריבו על השעה האחרונה.
יגיעו להסכמה, בסדר. לא יגיעו להסכמה, יפנו לבורר. זה דבר ראשון. פעם אחת
יקבעו לוחות שידורים על ניצול הזמן.

הסיפור השני הוא אירועים מיוחדים מתוכננים. יש את יום השואה, יש את יום
הזיכרון, יש את האירוויזיון, יש משחק נבחרת. יש לנו תקדימים כי יש את
השידור הציבורי ואת מה שהוא עשה לאורך כל השנים האחרונות ואפשר לקחת את זה
כמודל. יציעו את זה, יישבו על זה ויישברו את הראש אחד לשני, יכופפו את
הידיים. יגיעו להסכמה, בסדר. לא יגיעו להסכמה – ילכו לבורר.

אחר כך יש את הסיפור של חדשות מתפרצות. צריך לזכור: ברשת ב', שהיא ממילא
חדשות, זה לא משנה, אז מושך את החדשות. זה מנהל החדשות. אם זה בזמן שבו
ממילא יש לך את סמכות השידור, אז אתה לוקח אותה. נשאר הזמן האחר שבו התאגיד
משדר את התכניות הרגילות שלו ואז פתאום צריך לעשות חדשות מתפרצות.

גם בעולם הזה – פה יש הבדל מכל מה שאמרתי בין 10:00 ו-14:00 לבין שידור
ציבורי. כי ב-10:00 ו-14:00 בעל הבית מפסיד פרסומות. הוא חושב שמונה פעמים
אם כן או לא והוא לוקח את הריסק אם הוא עושה מסך מפוצל או שהוא כן פורץ - -
-

יעקב פרי (יש עתיד):

אבל מי שנותן לך את האחריות והסמכות זה מנהל ערוץ החדשות.

שלמה פילבר:

בשידור ציבורי, אני חושב, ובטח אחרי שאנחנו יושבים פה חודשיים ומתקשקשים על
חדשות ואומרים כמה זה חשוב, אז ברור לנו שאם יש עכשיו איזו תכנית מוזיקה
ויש אירוע דרמטי ועורך החדשות אומר שהוא חושב ברמה המקצועית שלו – כל הזמן
אנחנו אומרים שעורך חדשות יהיה עצמאי בקבלת ההחלטות שלו, עורך התוכן – שהוא
מושך עכשיו את השידור, אני חושב שצריך לתת לו את הלגיטימציה.

אם הוא יעשה את זה יותר מפעמיים על שטויות, הביקורת הציבורית, הביקורת של
המועצות, כל הדברים האחרים יגרמו למצב שהוא לא יעשה את זה יותר. באמת
באירועים אמתיים, כמעט תמיד כל הרשתות עולות ביחד כך שגם יש בֶּנְצְ'מַרְק. זאת
אומרת, הוא לא יוכל להשתמש בזה לרעה ולעשות שטויות.

כשיש פיגוע, כשיש תאונת דרכים או כשיש איזה אירוע פלילי, אירוע דרמטי בבית
משפט, הם בדרך כלל כמעט כולם פותחים ביחד ערוצי חדשות. לפעמים הם אפילו
עושים פיד ביחד. אז אני אומר שברמות האלה זה הכי לגיטימי בעולם שמי שעושה
את זה, זה מי שאחראי בשוטף והעורך הראשי. ואם אמרתם כל הזמן שאמרתם לאורך
שנים על שנים בכל החוק הזה: הפכנו עולמות כדי שתהיה עצמאות לעורך הראשי.
צריך לתת לו גם במקרה הזה את שיקול הדעת ואת העצמאות.

אם הוא יעשה שטויות, אז במירכאות הוא יעמוד לדין הציבורי או לדין המועצות.
הוא לא יכול לעשות את זה יותר מפעם את. לכן אני חושב שאין פה עניין של
היררכיה. יש פה עניין ­– אנחנו אומרים שאם אתם שואלים, העדיפות בוודאות
לחדשות מתפרצות היא למי שמנהל את החדשות. ואם נתת לו את כל העצמאות לאורך
כל הדרך בקבלת ההחלטה ולא תתערב לו, אז בטח ובטח באירועים כאלה אתה נותן לו
את שיקול הדעת.

היו"ר שולי מועלם-רפאלי:

אדוני המנכ"ל, אני בניגוד אליך מבקשת לא לדבר על האירועים המתפרצים כי
התחושה שלי, להבנתי, שעל האירועים המתפרצים, כמו שאתה אמרת, לא יהיה ויכוח.
אני שואלת: ברצף היום, בשגרה, בשאלות שהעלתה היועצת המשפטית, כמו: כשאתה
כותב "לפחות 3 שעות" בין השעה הזאת לזאת, מה יהיו השעות?

שלמה פילבר:

זה הכי קל כי על זה יריבו פעם אחת.

אלדד קובלנץ:

עצם הקביעה של השעות זה פשוט משתק. זה חוסר הבנה של המקצוע שלנו. זה זלזול
מחלט. מה פתאום שהמחוקק באיזה שעות ישדרו? אתם מודעים לעובדה בכלל שרוב
הצריכה כרגע היא באינטרנט? אתם תקבעו אם החדשות ישודרו ומתי?

שלמה פילבר:

האינטרנט לא בתוך המשחק.

אלדד קובלנץ:

לא קשור. נתתי את זה כדוגמה.

שלמה פילבר:

אנחנו מדברים פה בסוף אך ורק על הטלוויזיה, ערוץ 1 לצורך העניין, ערוץ 11.
פה יש שותפות של שני הגופים בזמן השידור. רק שם זה רלוונטי. בכל שאר
המקומות זה לא רלוונטי.

אלדד קובלנץ:

יש אלף החלטות ביום שמנגנון כפול ייצר שיתוק. אתה גם רוצה מנכ"ל משותף
למשרד התקשורת? מה זה הדבר הזה?

שלמה פילבר:

אנחנו מדברים עכשיו על משהו מאוד ספציפי. אנחנו מדברים עכשיו על חלוקת זמני
השידור מעבר למה שנקבע או איך שנקבע. אמרתי שלגבי החלוקה בשגרה, זה פעם
אחת - - -

היו"ר שולי מועלם-רפאלי:

בדיוק. אבל אני רוצה לשאול – אני לא אשת תקשורת - -

שלמה פילבר:

גם אני לא.

היו"ר שולי מועלם-רפאלי:

- - לכן אני אומרת שיכול להיות שאנחנו מפספסים פה משהו ושהעניין הזה של
קבלת החלטות בשוטף, המנגנון הזה הוא לא המנגנון הנכון וכן צריך לתת מישהו
אחד שהוא הקובע, ואם לא הולך – אז ללכת לזכות ערעור?

שלמה פילבר:

זה צריך להיות סיכום בין שני הצדדים. אם מגיעים להסכמה, בסדר. אם לא מגיעים
להסכמה, אז יש מנגנון בוררות. זה הכול. אם את שואלת אותי, ברירת המחדל - -

אלדד קובלנץ:

חייבת להיות היררכיה.

שלמה פילבר:

- - או העדיפות היא שמגיעים להסכמה.

היו"ר שולי מועלם-רפאלי:

השאלה אם אתה רוצה להגדיר שיש היררכיה או שלא.

שלמה פילבר:

לא. לא.

(היו"ר דוד ביטן, 02:24)

היו"ר דוד ביטן:

לא רוצים להגדיר את זה. זה ברור שלא. מה, את עושה צחוק?

אתי בנדלר:

- - -

היו"ר דוד ביטן:

בסדר, בשביל זה יש לנו אותך.

קריאה:

לפי איך שבניתם את החוק יש תאגיד אחד שמשדר ותאגיד אחד שמייצר - - - לפי
זה, תאגיד החדשות יוכל לייצר את התכנים והתאגיד שאמור לשדר צריך להחליט אם
הוא משדר - - -

שלמה פילבר:

הוא חייב ייצר, הוא חייב לשדר, אדוני. הוא חייב לשדר. שלא תתבלבל. מה שכתוב
פה בחוק זה שהוא חייב לשדר - - - במינימום של השעות - - -

אלדד קובלנץ:

פילבר, אם אתה לא מייצר היררכיה, אתה מייצר כאוס. זה המקצוע שלי - - -

שלמה פילבר:

אתה מנהל שני גופים היום והם כבר במשך שנים מסתדרים נהדר. כל יום ב-17:00
ערוץ 2 מפסיק לשדר והוא מקבל פיד מהחינוכית ואתה מעביר לו תכנית במשך שעה
מהחינוכית וזה מסתדר. למה? כי החליטו פעם אחת וקבעו את זה בלוח השידורים.
אז אם יקבעו שתאגיד - - -

אלדד קובלנץ:

אתה מדבר אתי על חצי שעה ביום בפרה-פריימל אל מול מערכת שלמה שלא תצליח
לנהל את עצמה?

שלמה פילבר:

מהרגע שאתה מחליט, לדוגמה, שבין 17:00 ל-18:00 זה חלון של תאגיד החדשות,
ואחר כך מ-19"00 עד 20:30 עוד פעם כי זו מהדורת חדשות כזאת או אחרת, ואחר
כך רצועת לילה של עוד חצי שעה, אז אתה יודע שזה מה שיש ובין זה לבין זה
ואתה משלב איזה תכניות שאתה רוצה ומתי שאתה רוצה.

אלדד קובלנץ:

אבל לא יכול להיות שהסוברניות של ההחלטה לא תהיה של התאגיד.

שלמה פילבר:

היא תהיה של שני התאגידים.

אלדד קובלנץ:

לא יכול להיות. נגיד שנוצר צורך בתכנית כלכלית, התאגיד צריך להחליט אם היא
משובצת ב-15:00 או ב-23:00. מר ביטן, אתם מייצרים כאוס. זה עליכם.

היו"ר דוד ביטן:

כיוון שאני לא איש המקצוע בעניין הזה, אז קיבלת תשובה.

איתן כבל (המחנה הציוני):

אני אומר לך אדוני המנכ"ל חד-משמעית ייווצר כאוס. אני כבר לא רוצה להתייחס
לכל - - -

שלמה פילבר:

אם רוצים שיהיה כאוס, יהיה כאוס. ואם לא רוצים – לא יהיה. היום המסך נראה
ככה - - -

איתן כבל (המחנה הציוני):

אבל אתה יודע את זה. אנחנו רבים אתך ואתה רב אתנו על הרבה דברים פחותים
מזה.

שלמה פילבר:

זה יכול להיות טוב וזה יכול להיות מצוין. אן יריבו ואחד יתקע סכינים
לשני - - -

איתן כבל (המחנה הציוני):

אבל רוב - - -

אלדד קובלנץ:

מר ביטן, זה עניין של common sense.

שלמה פילבר:

- - - ואם יחליטו שעובדים ביחד - - - זה יהיה מצוין.

איתן כבל (המחנה הציוני):

אולי כשמשיח צדקנו יגיע הכול יהיה בסדר. נכון לרגע זה, כל התהליך, לידתו
בחטא. הדם הרע זורם פה. הרי אם אנחנו רוצים או לא רוצים, אנחנו נסיים את
עבודתנו וכל אחד ילך לדרכו ואנחנו לא מתכוונים להקים חוק שכל הזמן נהיה
גננות פה.

היו"ר דוד ביטן:

זה נכון. אבל אנחנו חושבים שגם יכול היות משהוא אחר.

יגאל גואטה (ש"ס):

ביטן, פולקמן הלך, אפשר להעביר את החוק?

היו"ר דוד ביטן:

תמשיכי לקרוא בבקשה.

אלדד קובלנץ:

מר ביטן, אני באמת ממש מבקש שתדמה לך עולם שיש לך יו"ר קואליציה לצדך, יש
אלפיים החלטות ביום – חייבת להיות היררכיה וזה לא בא מאגו, זה בא - - -

איתן כבל (המחנה הציוני):

אני אתן לך דוגמה: אתה וקיש. אני רציני עכשיו - - -

שלמה פילבר:

- - - בחוק הקיים היום, מנהל חטיבת החדשות לא כפוף אליו - - -

איתן כבל (המחנה הציוני):

נכון. אין ויכוח - - -

קריאות:

- - -

איתן כבל (המחנה הציוני):

הוא לא קובע לו מה הוא משדר. הוא לא קובע לו את התכנים. גם פה - - -

אלדד קובלנץ:

שני ח"כים שווים במעמדם, אבל אחד הוא יו"ר הקואליציה - - -

היו"ר דוד ביטן:

יש לך טעות בדוגמה. כי אני לא יכול להגיד ליושב-ראש ועדת הכנסת מה לעשות.

איתן כבל (המחנה הציוני):

נכון. מה קורה - - -

היו"ר דוד ביטן:

אז רבתי אתו ואז אמרתי לו. מה אני אעשה.

שלמה פילבר:

הוא מסתדר אתו. מה זה שייך? אם לא רוצים - - -

היו"ר דוד ביטן:

לא תמיד. לפעמים אני הולך לאיתן שיפתור את הבעיה. אבל זו מהות החוק ואני
מקווה - - -

שלמה פילבר:

משמעות החוק היא שאם מחר נכנס מנהל חטיבת חדשות שהוא הכי חכם ויודע הכי טוב
והוא אומר: כתוב לי בחוק שאני מחליט, ואדון אלדד, אתה יכול לשבת בצד, זה לא
מעניין אותי כי אני עצמאי בהחלטותיי – אותו דבר יקרה.

זו בדיוק השאלה הזאת. זו שאלה פרסונלית, זו לא שאלה חוקתית, זו לא שאלה
חוקית, זו שאלה פרסונלית.

אלדד קובלנץ:

לא נכון. זו שאלה תפעולית תפקודית. מוקרן עכשיו סרט דוקומנטרי משובח, קורה
איזשהו אירוע שהוא לא ברמת האובייס, מי קובע אם עוצרים או לא?

היו"ר דוד ביטן:

- - - מי יפרק?

איתן כבל (המחנה הציוני):

תאגיד החדשות.

היו"ר דוד ביטן:

למה? נראה לי שהוא יודע להסתדר טוב מאוד.

איתן כבל (המחנה הציוני):

- - - אני לא שואל אותך - - -

היו"ר דוד ביטן:

באמת נראה לי שאתה יודע להסתדר טוב מאוד.

איתן כבל (המחנה הציוני):

זה לא קשור. כמה אתה יכול לקום בבוקר כל יום ולצאת למלחמה?

היו"ר דוד ביטן:

לא יהיה. בהתחלה יהיו קצת ויכוחים ואחר כך יידעו להסתדר זה עם זה. זה טבעי
ככה.

לאה ורון:

ומה אם לא?

היו"ר דוד ביטן:

אם לא – יש שיטה שקבעו איך מטפלים בזה. ויש שרים - -

שלמה פילבר:

אם לא, אז בסוף יבינו - - -

היו"ר דוד ביטן:

- - ויש משרדי ממשלה ואז מטפלים בזה. כשאת עושה התייעצות בין שני שרים והם
לא מסתדרים, מה קורה? אז מה את רוצה. להמשיך לקרוא.

אתי בנדלר:

איה, להמשיך לקרוא סעיף קטן (ב).

איה דביר:

"(ב) התעוררה מחלוקת בין תאגיד החדשות לתאגיד השידור הישראלי (בסעיף זה –
התאגידים) בעניין יישום הכללים כאמור בסעיף קטן (א) או בעניין שלו נקבעו
לגביו כללים כאמור, יחליטו בעניין יושבי-הראש של מועצות התאגידים. לא הגיעו
יושבי-הראש להסכמה ביניהם, ימנו יושבי-ראש מועצות התאגידים מומחה שיכריע
במחלוקת. המומחה יהיה נציג ציבור בלתי תלוי, בעל ניסיון מעשי משמעותי בתחום
שידורי הטלוויזיה.".

היו"ר דוד ביטן:

תמשיכו. אם יש מישהו שרוצה להעיר, שיעיר בסוף כל פרק.

איה דביר:

"(ג) לא הגיעו יושבי-ראש המועצות להסכמה בדבר מינוי מומחה מוסכם כאמור
בסעיף קטן (ב) בתוך שלושה ימים מיום שבו התעוררה המחלוקת - -

אלדד קובלנץ:

בתוך שלושה ימים מאירוע שקרה עכשיו, כן?

היו"ר שולי מועלם-רפאלי:

כן.

אלדד קובלנץ:

מעולה.

איה דביר:

- - "או לא נתן המומחה את החלטתו בתוך ארבעה ימים מהמועד שמונה, רשאי כל
אחד מהם לפנות ליועץ המשפטי לממשלה בבקשה למינוי מומחה שיכריע במחלוקת,
שהוא שופט בדימוס של בית המשפט העליון או בית משפט מחוזי. היועץ המשפטי
לממשלה ימנה את המומחה והמומחה ייתן את החלטתו - - -".

אתי בנדלר:

- - - שלושה ימים. אז אחרי שלושה ימים כבר עבר האירוע.

איה דביר:

"(ד) לא ימונה מומחה לפי סעיפים קטנים (ב) או (ג) מי שמתקיים בו אחד
מאלה: - - -

היו"ר דוד ביטן:

זה לא היה כתוב. את זה הוספנו עכשיו, את כל הסעיף הזה של הפתרון.

איה דביר:

" (1) הורשע בעבירה שמפאת מהותה, חומרתה או נסיבותיה אין הוא ראוי לשמש
- - - או שהוגש נגדו כתב אישום בעבירה כאמור וטרם ניתן פסק דין סופי
בעניינו.".

יעקב פרי (יש עתיד):

דוד - - -

היו"ר דוד ביטן:

בסדר, מדברים, מה קרה?

לאה ורון:

אפשר להחזיק מחברת, כמו שאני - - -

היו"ר דוד ביטן:

אז מה אם שומעים? מה, אנחנו גונבים פה?

יעקב פרי (יש עתיד):

לא שומע - - -

איה דביר:

"(2) יש לו זיקה אישית או עסקית לשר משרי הממשלה או שהוא עוסק בפעילות
פוליטית או בפעילות מפלגתית או שעסק בפעילות פוליטית או בפעילות מפלגתית
בחמש השנים שקדמו למועד מינויו. לעניין זה לא יראו השתתפות בהפגנה או
בכינוס בעל אופי פוליטי או הבעת עמדה פומבית בעניינים פוליטיים כשלעצמן
כפעילות פוליטית.

(3) הוא עלול להימצא במישרין או בעקיפין במצב של ניגוד עניינים בין מילוי
תפקידו כמומחה לבין עניין אישי שלו או תפקיד אחר שלו.".

היו"ר דוד ביטן:

בואו נסיים את ההקראה ותכף נתייחס. נכון שיש פה כמה בעיות.

שלמה פילבר:

אחרי הפעם הראשונה שיריבו ויפספסו, יעשו את ההליך הזה, אחרי שיגמרו אותו –
מאז יהיו כללים.

יעקב פרי (יש עתיד):

שלמה, אתה מגלה אישיות מאוד אופטימית שזה מאוד - - -

שלמה פילבר:

אני בדרך כלל כזה. זה הנכון.

יעקב פרי (יש עתיד):

אבל החיים הם קצת, כפי שאתה יודע - - -

שלמה פילבר:

אז בשביל זה יש פה - - - יש פה לוחות זמנים שהם יצטרכו לקבוע. הם יגיעו
במוקדם או במאוחר לאותו שופט שהוא יחליט בשבילם. זו תעודת עניות לשני
מנכ"לים של תאגידים - - -

יעקב פרי (יש עתיד):

אבל בחיים זה קורה, אתה יודע. פה מדובר באקטואליה - - -

היו"ר דוד ביטן:

רגע. בואו נסיים את הקריאה. תמשיכי לקרוא.

איה דביר:

"(ה) מומחה שמונה לפי סעיפים קטנים (ב) או (ג) רשאי להיעזר ביועץ הדרוש לו
לפי שיקול דעתו לשם הכרעה במחלוקת.

(ו) הכרעת המומחה שמונה לפי סעיפים קטנים (ב) או (ג) תחייב את התאגידים.

(ז) התאגידים ישלמו למומחה שמונה לפי סעיפים קטנים (ב) או (ג) את שכרו
והוצאותיו בחלקים שווים.

(ח) בסעיף זה: עניין אישי – לרבות עניין אישי של קרובו, עניין של תאגיד
שהוא או קרובו הם בעלי עניין בהם או עניין של גוף שהוא או קרובו הם מנהלים
או עובדים אחראיים בו.".

אלדד קובלנץ:

אפשר להתייחס?

היו"ר דוד ביטן:

רבותי, יש בעיה. העניין הוא שצריך לפתור את הבעיות במהירות. זה לא הליך
בוררות בבית משפט או איזשהו הליך בוררות שאתה פונה ומסיים את זה אחרי שבוע
ימים.

שלמה פילבר:

דוד, זה לא על מקרה. זה על עיקרון. ברגע שקבעת את העיקרון, יש לך - - -

אתי בנדלר:

זה יכול להיות גם על מקרה - - -

שלמה פילבר:

או שאתה קובע - - -

היו"ר דוד ביטן:

אז אני אומר - - -

שלמה פילבר:

- - - או שאתה נותן אותם למישהו אחר שיקבע לך אותם. אבל מרגע שיש לך את
הכללים, הכללים עובדים forever. זה לא שכל יומיים ירוצו לאותו מומחה.

קריאה:

אבל המנגנון הזה הוא מס שפתיים. אם יש עכשיו צונמי ביפן, לא יקימו עכשיו
עוד שלושה ימים מנגנון בוררות דרך היועץ המשפטי לממשלה. זה מס שפתיים.

היו"ר דוד ביטן:

לא ילך הסיפור הזה.

יעקב פרי (יש עתיד):

הבעיה היא שהאקטואליה בוערת, ואז שלושת הימים האלה יכולים להינזק
השידורים - - - השאלה אם טווחי הזמן - - -

היו"ר דוד ביטן:

אפשר לקבוע מראש - - -

אתי בנדלר:

לא. פעם זה מומחה לעניין אחד ופעם לעניין אחר.

היו"ר דוד ביטן:

איזה עניין? זה כולה לפריצה.

שלמה פילבר:

אתה לא צריך להגדיר צונמי ביפן ככה, פיגוע בצרפת ככה. אתה אומר: האירוע הבא
בעל משמעות בין לאומית, שמדווח בכל הרשתות יהיה ככה - - -

היו"ר דוד ביטן:

פילבר, רבותי - - -

שלמה פילבר:

זה common sense. הם יודעים לעשות את זה מצוין. כל עורכי החדשות לאורך שנים
יודעים לפתוח ערוצי חדשות ביחד לשידור. מדויק - - -

גיל עומר:

עבדת פעם בתוך מערכת עיתונאית? בתוך גוף שידור? אתה יודע כמה מחלוקות יש
ביום יום?

שלמה פילבר:

ואם הם לא יודעים – כבר היו מספיק פעמים שתפסו עורך כזה או עורך ההוא שהלך
לישון ובמקרה לא עלה על שידור אלא 20 דקות אחרי אחרים, כולם צלבו אותו
למחרת. אתה מכיר את זה יותר טוב ממני.

היו"ר דוד ביטן:

הכול טוב ויפה. לוין, אי אפשר לעשות תהליך כזה בעניין שצריך לפתור את הבעיה
באותו רגע. בעניין כזה התהליך הזה לא תופס, בעניין עקרוני הוא כן תופס.
במחלוקת שקשורה נגיד ללתת את האולפן - - -

אתי בנדלר:

לא. זה - - -

היו"ר דוד ביטן:

- - - לא יודע מה. צריכים למצוא פתרון קצת יותר טוב מזה.

מאיר לוין:

אני לא מומחה בדיני תקשורת ואני לא מומחה בהפעלה של תאגידי שידור ואני לא
מתכוון להתיימר להציע פתרונות כאלה למחלוקות, לא ברגעי אמת ולא ברגעים
אחרים. הפתרון הזה הוא פתרון שצריך לתת עליו את הדעת המקצועית אם הוא מתאים
או לא.

אם הוא לא מתאים, אז צריך למצוא דרך שבה זה יעבוד. ברור שצריך לייצר מנגנון
כזה שלא יהיה כאוס ושלא - - -

היו"ר דוד ביטן:

המנגנון נקבע. אין בעיה.

מאיר לוין:

עוד עקרון אחד, כדי שהתאגידים ישמרו על העצמאות שלהם ולא באמצעות מנגנון
הבוררות הזה, תהיה איזו מעורבות לא של הגופים המקצועיים בשני התאגידים
האלה.

היו"ר דוד ביטן:

אז מה יעשו אם הם החליטו לריב על כל שטות? מהעושים?

שלמה פילבר:

אנחנו הצענו שכמו שמופיע לאורך כל החוק הזה מקדמת דנא שמנהל חטיבת החדשות
הוא סוברני ועצמאי בשיקול הדעת שלו ואף אחד לא מתערב לו - - -

אלדד קובלנץ:

בשיקולי העריכה ולא בשיקולי שיבוץ ובשיקולי פרוגרמינג.

שלמה פילבר:

סליחה, זו פרשנות - - -

היו"ר דוד ביטן:

איזה שיבוץ? אם יש פיגוע, אז זה לא יכנס ולא ידבר? אז לא ידבר, רק ערוץ 10
ו-2?

אלדד קובלנץ:

ברור שזה יכנס.

היו"ר דוד ביטן:

אז מה הבעיה?

אלדד קובלנץ:

מי שצריך להחליט אם זה יכנס או לא זה התאגיד.

היו"ר דוד ביטן:

אז מה? איך הוא מפסיק תכניות אקטואליה ולהכניס את הפיגוע?

שלמה פילבר:

מה קורה בתאגיד היום אם יש פיגוע ומנהל חטיבת החדשות אומר: אני רוצה לעלות
לשידור - - -

אלדד קובלנץ:

הוא צריך לבקש את האישור של מנהל הטלוויזיה.

שלמה פילבר:

לא נכון. לא.

אלדד קובלנץ:

כן, כן, כן.

שלמה פילבר:

- - - אלא אם הגדרת הגדרות אחרות - - -

אלדד קובלנץ:

לא, לא. העורך הראשי הוא האחראי - - -

שלמה פילבר:

איתן, לפי החוק היום הוא צריך לבקש אישור ממנו?

איתן כבל (המחנה הציוני):

אני לא זוכר להגיד את זה. אבל אני בטוח - - -

אלדד קובלנץ:

בוודאי.

אתי בנדלר:

- - - מה אתה משדר ולעלות לשידור, בוודאי שכן.

אלדד קובלנץ:

מומו, אתה טועה.

אתי בנדלר:

הוא עצמאי בקשר - - -

איתן כבל (המחנה הציוני):

תראה איך אנחנו עושים סיפור מאי סיפור. מומו פילבר, תקשיב, הרי מה עניין?
אנחנו כבר במקום בו לא כופרים בשום פנים ואופן בסמכות הנתונה לעורך לקבוע
את התכנים. אני לא מכיר פה סביב בשולחן מישהו שכופר בזה.

קריאות:

- - -

איתן כבל (המחנה הציוני):

- - -

היו"ר דוד ביטן:

אם זה מדובר בחדשות, ההיררכיה ברורה.

איתן כבל (המחנה הציוני):

בואו נבנה עוד בור שזה לא יקום. נו, תמשיך.

היו"ר דוד ביטן:

עד עכשיו זה קם באמת. זה מתאים לחלוקות קבועות, כשיש בעיה עקרונית, חוזרת
ונשנית, אז יש בעיה אבל לא כל דבר נתחיל עכשיו עם מועצת התאגיד.

יעקב פרי (יש עתיד):

דוד, אפשר להסכים על שניים שלושה מומחים מראש שיהיו, מה שנקרא, על המדף.

לאה ורון:

רשימת מדף.

היו"ר דוד ביטן:

והם יכריעו במקום?

יעקב פרי (יש עתיד):

שאתה יכול לשלוף אותם מידית. אתה לא צריך שאת שלושת הימים - - -

לאה ורון:

תעשה להם גם חדר בתאגיד כי הם יצטרכו להיות - - -

היו"ר דוד ביטן:

לא יצטרכו. הם צריכים להסתדר ביניהם. לא צריך להגזים.

יעקב פרי (יש עתיד):

- - - זה יקצר את הטווחים כי ה-3 ימים זה הרה אסון.

היו"ר דוד ביטן:

בכל מיני סכסוכים קבועים, כן. אן בעיה שינהלו את זה כך. אבל לא בדברים - -
-

יעקב פרי (יש עתיד):

מידיים.

שולי מועלם-רפאלי (הבית היהודי):

- - - בין הרצף לבין אירועים גדולים. ברצף עולות שאלות שצריך לתת להן מענה
מידי ואי אפשר להבין מזה מה המענה המידי. מי נותן אותו בסוף, מי קובע אותו
בסוף. זאת השאלה היותר עקרונית. על אירועים גדולים, ברור לגמרי - - -

אתי בנדלר:

יש מי שייתן בסוף, אבל זה כבר לא יהיה אקטואלי. ביידיש אומרים: נו, שויין.
זה כבר עבר. זה כבר לא יהיה ענייני היום.

היו"ר דוד ביטן:

מה לעשות?

אתי בנדלר:

אני לא יודעת. שברנו את הראש. אני אומרת לך שאחת משתיים: או שאתה קובע
היררכיה במקרה הזה, זאת אומרת מי מקבל את ההחלטה - - -

היו"ר דוד ביטן:

תמתינו עם זה רגע. אני מבקש שתמשיכי לקרוא דברים אחרים.

איתן כבל (המחנה הציוני):

כמה אפשר - - - אנשי התאגיד? כבר לקחת מהם את החדשות, כבר לקחת מהם - - -

היו"ר דוד ביטן:

תמשיכו לקרוא את הנושאים האחרים בינתיים.

אתי בנדלר:

איה, תיקון סעיף 67.

אלדד קובלנץ:

מה סוכם, אני סקרן לדעת.

היו"ר דוד ביטן:

לא סוכם כלום.

לאה ורון:

לא סוכם עדיין.

יעקב פרי (יש עתיד):

נודיע לך כאשר - - -

איה דביר:

"תיקון סעיף 67

9א בסעיף 67(ב) לחוק העיקרי, אחרי פסקה (1) יבוא: (1א) תאגיד השידור
הישראלי יאפשר לתאגיד החדשות גישה ושימוש ללא תמורה בשידורים ובתוכן כאמור
בפסקה (1). תאגיד החדשות יהיה רשאי לעשות שימוש בשידורים ובתוכן כאמור לשם
הפקת תוכן חדשותי ותוכן בענייני היום בהיקף ובתנאים שתאגיד השידור הישראלי
רשאי לעשות שימוש בשידורים ובתוכן האמור.".

אתי בנדלר:

בשידורים ובתוכן האמורים. דובר על כך שתאגיד השידור מנהל את הארכיון של כל
השידורים. אני שאלתי מה קורה אם תאגיד החדשות רוצה לעשות שימוש בחומר
הארכיוני הזה, בין אם זה חומר שהוא הפיק או בין אם זה חומר אחר שקיים
בארכיון הזה.

הנושא הזה לא הוסדר ולכן זו ההצעה שלתאגיד החדשות יהיו אותן זכויות של
שימוש כפי שיש לתאגיד השידור.

היו"ר דוד ביטן:

בסדר. תמשיכו לקרוא.

שולי מועלם-רפאלי (הבית היהודי):

הארכיון של תאגיד החדשות, הוא יהיה גם בתאגיד הציבור?

היו"ר דוד ביטן:

כן, כן. בוודאי. תמשיכי לקרוא בבקשה.

איה דביר:

"תיקון סעיף 80

12. בסעיף 80(א) לחוק העיקרי, בהגדרה "הסכום הכולל", במקום פסקאות (1) עד
(3) יבוא:"

– מה הסכומים?

אתי בנדלר:

מה הסכומים?

אסף וסרצוג:

ב-2017 אני אגיד מיד כי זה יותר מורכב. ב-2018 זה 487.8. ב-2019 זה 512.8.
זה בעצם הפחתה של 2.2 מיליון שהעברנו לתקציב החדשות.

איה דביר:

תכף נקריא את זה מחדש. מה ב-2017?

קריאה:

גם הוחלט פה על ההצמדה של 50% למדד ועוד 50% למד נוסף שמשרד האוצר יעביר
לנו את השם שלו.

אביטל סומפולינסקי:

שירה ביקשה לחזור עם השם המדויק למדד של ההצמדה לשכר.

אתי בנדלר:

השכר הממוצע, לדעתי - - -

קריאות:

- - -

איתן כבל (המחנה הציוני):

- - - אלדד, יש שיפור בהצעה.

אתי בנדלר:

לגבי אירועים דחופים.

שולי מועלם-רפאלי (הבית היהודי):

שלא כל-כך יבלוט מה אתה חושב, אם לא אכפת לך.

איתן כבל (המחנה הציוני):

לא, זה לא משנה - - -

שולי מועלם-רפאלי (הבית היהודי):

יבלוט, יבלוט.

אלדד קובלנץ:

זה פשוט מדהים. כמו שאמרתי קודם, בלי להתייעץ עם גופי המקצוע זה נמשך.

איתן כבל (המחנה הציוני):

למה? ביטן היה עורך ראשי ב"קול ראשון".

אלדד קובלנץ:

גואטה, שיהיה לך בהצלחה בתאגיד החדשות.

יגאל גואטה (ש"ס):

אל תדאג. לא יהיה, לא זה ולא זה.

אלדד קובלנץ:

זה שעזבת אותי - - -

יגאל גואטה (ש"ס):

לאן עזבתי? יש לך תדרים? אבל אתה לא - - - הבנת את זה קובלנץ? אמרת
שאתה - - -

איתן כבל (המחנה הציוני):

גואטה, רק שתדע לך, אם אתה תהיה בחדשות, להם אין תדרים. אי אפשר להעביר
תדרים ככה.

יגאל גואטה (ש"ס):

יש לו. אבל הוא מבקש ממנו כבר חצי שנה - - -

איתן כבל (המחנה הציוני):

לא. לא משנה. העניין הוא אחר - - -

יגאל גואטה (ש"ס):

קובלנץ, יש לך תדרים עכשיו במידי?

אלדד קובלנץ:

אני לא - - - באת אליו - - -

יגאל גואטה (ש"ס):

לא צריך. עזוב - - -

אלדד קובלנץ:

צחקת עלי, פגעת בי - - -

יגאל גואטה (ש"ס):

בחיים לא פגעתי - - - אמרתי לך - - -

איתן כבל (המחנה הציוני):

גואטה, רק הבקשה שיצטרכו מהחדשות להעביר לו תדרים, שתי מערכות בחירות
הסתיימו.

היו"ר דוד ביטן:

רבותי, קראתם? אני אומר ככה – פילבר, שב רגע – לגבי הנושא הזה של הפריצה
וכולי, עורך הדין לוין, אתה יכול להגיד מה מקובל עליך ממה שוחחנו? בבקשה.

איתן כבל (המחנה הציוני):

פילבר הציע הצעה.

היו"ר דוד ביטן:

בסדר, הוא יגדיר אותה עכשיו. עזוב.

שלמה פילבר:

זו לא סוגיה - - -

היו"ר דוד ביטן:

לא משנה. תגדיר את מה שדיברנו.

שלמה פילבר:

אני אציג את זה. על בסיס העיקרון שהצגתי קודם, שבו החוק קבע מלכתחילה
שהעורך הראשי או מנהל חטיבת החדשות, הוא עצמאי בהחלטותיו ביחס לנושא
החדשות - -

אלדד קובלנץ:

עריכה ואייטמים.

שלמה פילבר:

- - ככל שיהיה אירוע שהוא יחשוב שבגינו הוא צריך עכשיו לשנות את לוח
השידורים, הוא יהיה מחויב בהתייעצות עם מנהל התאגיד לצורך העניין. הוא יפנה
לאלדד ויגיד לו: אדוני, אני רוצה עכשיו את השידור, אני רוצה לפרוץ.

אתי בנדלר:

- - - התייעצות? הוא יכול לעשות את זה באישור - - -

שלמה פילבר:

בפנייה.

איתן כבל (המחנה הציוני):

תנו לו לסיים.

שלמה פילבר:

אחר כך ננסח משפטית. אם אלדד אמר: נכון, מסכים, צודק. נכנסו לשידור והכול
בסדר. אם אלדד החליט שהוא לא רוצה לתת למנהל חטיבת החדשות עכשיו את זמן
השידור, הוא יצטרך אחר כך לנמק בכתב למועצות מדוע הוא סרב כדי שתהיה
בקרה - - -

היו"ר דוד ביטן:

אני אסביר לך איפה העניין באופן פשוט. הרי הדבר קל לבדיקה. אם, למשל, הם
ביקשו ואתה לא הסכמת, אבל ערוץ 2 ו-10 עשו שידורים על העניין הזה, אז נגמר
הסיפור. למה אתה צריך לסרב? זה מקובל עלינו. ננסח - - -

אלדד קובלנץ:

אתה - - - מחבב את מה שקורה בערוץ 10 וערוץ 2?

היו"ר דוד ביטן:

לא. נתתי לך דוגמה. מקובל עלינו, מקובל על היועץ המשפטי לממשלה. תנסח.

איתן כבל (המחנה הציוני):

אלדד, מבחינתי - - - זו התקדמות - - -

היו"ר דוד ביטן:

אני מבקש מהממשלה - - -

אלדד קובלנץ:

זה נראה לי זוועה. אני לא חושב - - -

היו"ר דוד ביטן:

מה אתה רוצה? אני לא מבין. אני חוש שאתה מגזים פה, קובלנץ. עזוב. נותנים לך
אפשרות לקבוע, אבל אם צריך לתת הסבר – תן הסבר. מה בדיוק הבעיה?

אלדד קובלנץ:

ממתי עורך ראשי צריך לנמק את החלטותיו? אתם מחלישים את - - -

היו"ר דוד ביטן:

מה זה שייך לעורך ראשי? באמת.

אלדד קובלנץ:

מנכ"ל התאגיד הוא העורך הראשי של התאגיד. תנו לי - - -

שלמה פילבר:

אבל בסעיף 47, בסמכויות של מנהל חטיבת החדשות בחוק הקיים, כתוב: על אף
האמור בסעיף 43(2), שזה אומר שאתה העורך הראשי של התאגיד, לעניין שידורי
החדשות ותכניות בענייני היום במסגרת תקציב חטיבת החדשות, יהיה מנהל חטיבת
החדשות העורך הראשי.

אלדד קובלנץ:

מעולה.

שלמה פילבר:

לביצוע תפקידו זה יפעל מנהל חטיבת החדשות באופן עצמאי. זאת אומרת, יש פה
סעיף שמחריג בנושאים של חדשות את הסמכות שלך ולוקח אותה ומעביר אליו.

אלדד קובלנץ:

ברור. הוא העורך הראשי - - -

שלמה פילבר:

לכן אני אומר שמה שעשינו פה - - -

אלדד קובלנץ:

אבל שיבוץ לוח ופריצות שידור, הוא לא סוברני.

איתן כבל (המחנה הציוני):

זה בדיוק זה.

היו"ר דוד ביטן:

לא צודק. לא נכון. הוא לא צודק הפעם.

שלמה פילבר:

זה חלק מהתפקיד שלי כי חדשות לא נקבעות לפי - - - הקבוע - - -

היו"ר דוד ביטן:

רבותי, על דעת כל חברי הוועדה - - -

אלדד קובלנץ:

יש פה גם סוגיה משפטית, כבוד המשנה ליועץ המשפטי לממשלה. מנכ"ל שהוא עורך
ראשי צריך לנמק כל החלטה שלו, זה מחליש את המעמד - - -

היו"ר דוד ביטן:

לא. רק בפריצות.

אלדד קובלנץ:

רק בפריצות? זה מתחיל ככה. אולי גם - - -

היו"ר דוד ביטן:

רק כשסירבת. זה לא כל דבר.

אלדד קובלנץ:

רק אם סירבת.

היו"ר דוד ביטן:

ורק אם קרה אירוע שמצריך להתפרץ.

אלדד קובלנץ:

אין מודל כזה בשום מקום בארץ ובעולם.

היו"ר דוד ביטן:

בארץ בטוח לא. כמה תקשורת יש בארץ? כמה ערוצים יש בארץ.

יגאל גואטה (ש"ס):

קובלנץ, תרשום עוד בג"ץ.

אתי בנדלר:

- - - שהממשלה תעביר לנו נוסח - - -

היו"ר דוד ביטן:

זה מקובל על חברי הוועדה ולכן אני מבקש שיסגרו - - -

אתי בנדלר:

מדובר כאן רק על חדשות מתפרצות או אירועים דחופים.

אלדד קובלנץ:

אני רק רוצה לסכם את הדיון ואז נוכל להמשיך הלאה. אני חושב שכל המודל הזה
הוא אחת הסיבות למה הפיצול הזה גרוע. מה שאתם מייצרים פה הוא כאוס טוטלי.
בנוסף אני לוקח אתכם כמה שעות אחורה, הסיכוי שבמבנה הנוכחי, תאגיד החדשות
החדש יצליח לעמוד בלשון החוק של להנפיק 4.5 שעות הוא אפסי.

שלמה פילבר:

איך זה קשור אחד לשני?

היו"ר דוד ביטן:

לא משנה - - -

אלדד קובלנץ:

זה קשור לכאוס שאתם מייצרים.

היו"ר דוד ביטן:

לא להתווכח.

רוברט אילטוב (ישראל ביתנו):

איום מרומז - - -

היו"ר דוד ביטן:

בסדר - - -

שלמה פילבר:

סחיטה באיום - - -

איה דביר:

שאקריא מחדש את הסכומים של סעיף 12, אתי? אני חוזרת על הפסקאות הקטנות - -
-

יגאל גואטה (ש"ס):

ביטן, אתה יכול להסביר לי למה אתה מעכב אותי פה 8 שעות? אני רוצה לגמור עם
זה?

היו"ר דוד ביטן:

כי מה שאתה מבקש - - -

אתי בנדלר:

461 - - -

יגאל גואטה (ש"ס):

אבל אתה כבר 8 שעות אומר לי לא הרגע, לא הרגע.

איתן כבל (המחנה הציוני):

גואטה, הוא הלך לבקש תדרים עבורך. עוד לא אושר.

היו"ר דוד ביטן:

רק בסוף הישיבה אני אוכל - - -

יגאל גואטה (ש"ס):

רק בסוף הישיבה? מחר אני לא בא.

(היו"ר יעקב פרי, 02:54)

היו"ר יעקב פרי:

אין דבר כזה, גואטה.

יגאל גואטה (ש"ס):

- - - אתה חושב שאני איש הברזל אני? מה אתה אומר, אני אסע לבני ברק ואחזור?

היו"ר יעקב פרי:

לא נקיים שום ישיבה בהעדרך.

יגאל גואטה (ש"ס):

פרי, זו הזדמנות, אנחנו רוב – בוא נפיל לו את כל החוק. בוא, ברצינות, נעשה
קרחאנה.

קריאה:

אין איזה פער שעות מינימלי שצריך להיות בין ישיבה לישיבה?

אתי בנדלר:

אמרנו אותם - - -

יגאל גואטה (ש"ס):

רק ביטן מחליט.

אתי בנדלר:

לגבי המדד, עדיין אין לנו הצעה, אסף - - -

שולי מועלם-רפאלי (הבית היהודי):

יש ימים בכנסת שאנחנו - -

היו"ר יעקב פרי:

רבותי - - -

שולי מועלם-רפאלי (הבית היהודי):

- - גומרים ב-06:00 בבוקר וחוזרים לוועדות ב-08:00.

יגאל גואטה (ש"ס):

בחמש.

קריאה:

כל הכבוד.

שולי מועלם-רפאלי (הבית היהודי):

לא צריך להגיד לנו כל הכבוד. זאת העבודה שלנו ועליה אנחנו מקבלים שכר
מעולה.

איתן כבל (המחנה הציוני):

אילטוב עוד פה?

יגאל גואטה (ש"ס):

האמת, זו לא העבודה. אתה יודעת טוב מאוד שזו לא העבודה. זה רק כשרוצים
לעשות מחטפים. זה קורה אז.

איתן כבל (המחנה הציוני):

אילטוב, אני יכול לבקש בקשה?

יגאל גואטה (ש"ס):

זה לא נורמלי.

היו"ר יעקב פרי:

אילטוב איננו - - -

שולי מועלם-רפאלי (הבית היהודי):

מצד שני דורשים מאתנו לעמוד - - -

היו"ר יעקב פרי:

רוברט, התקדמת.

איתן כבל (המחנה הציוני):

דרך אגב, קיבלתי עכשיו SMS – מבקשים גם כן ערוץ תימני.

יגאל גואטה (ש"ס):

אבל זה רק של ריקודים.

היו"ר יעקב פרי:

צעד תימני.

איתן כבל (המחנה הציוני):

יש כאלה שביקשו שזה יהיה במסגרת הרדיו - - -

היו"ר יעקב פרי:

רבותי, די.

אתי בנדלר:

משרד האוצר, אסי - - -

איתן כבל (המחנה הציוני):

הייתה לי פריצה.

אתי בנדלר:

היושב-ראש החליט שהסכומים האלה יהיו צמודים לשני מדדים. ההחלטה הזאת עומדת
בעינה, אמנם לא הייתה הצבעה עליה, אלא אם כן אתם תצליחו להניא אותו ולהציע
לו משהו אחר.

אסי מסינג:

אנחנו מתנגדים להצעה הזאת.

היו"ר יעקב פרי:

מדוע?

אסי מסינג:

זה בשינוי מכל המבנה שבנוי תקציב המדינה שמבוסס על מדד וכל הסכומים
שמופיעים בחקיקה הישראלית - - -

לאה ורון:

אבל כדאי שתאמר את זה לחבר הכנסת ביטן. הוא זה שהציע את ההצעה.

אתי בנדלר:

אסי, תשכנעו את יושב-ראש הוועדה - - -

אסי מסינג:

- - -

אתי בנדלר:

אבל אתה מדבר אל הכתובת הלא נכונה. חשוב שתדבר אתו - - -

היו"ר יעקב פרי:

כשביטן יחזור, נחזור לעניין הזה.

איתן כבל (המחנה הציוני):

עוד פעם פנחס ספיר יחזור.

שלמה פילבר:

משרד התקשורת מצטרף לעמדת משרד האוצר.

היו"ר יעקב פרי:

איה, אנחנו נמשיך לקרוא, וכשביטן יחזור – נחזור לעניין הזה של המדד
ולהתנגדות של משרד האוצר והתקשורת.

רוברט אילטוב (ישראל ביתנו):

בינתיים אני יכול לאמץ את איתן לרדיו "רקע".

איה דביר:

"הוספת פרק י"ג1

13. אחרי סעיף 82 לחוק העיקרי יבוא: - - -

יגאל גואטה (ש"ס):

פרי, אתה יכול למנות יושב-ראש במקומך?

היו"ר יעקב פרי:

עוד מעט.

יגאל גואטה (ש"ס):

שים אותי, בחייך שים אותי. אני גומר לו את הסיפור. תעשה לי טובה, 5 דקות –
הוא יקבל שבץ.

היו"ר יעקב פרי:

אני לא יכול. אין לי סמכות.

אתי בנדלר:

- - -

היו"ר יעקב פרי:

את מה?

אתי בנדלר:

היא רצתה לקרוא איזשהו סעיף שלא - - -

היו"ר יעקב פרי:

אז תגידי לה מאיפה לקרוא.

אתי בנדלר:

אני מציעה לעבור לסעיף 82ד.

איה דביר:

82ד פסקה (12). אחד מתפקידי מועצת תאגיד החדשות הוא: "לקבוע כללי אתיקה
בנוגע לתכנים שמפיק תאגיד החדשות;". נוספה סיפה לפסקה (12) והיא: "ובלבד
שלא יעמדו בניגוד לכללי האתיקה שקבעה מועצת תאגיד השידור בהתאם לסעיף
11(12).".

אתי בנדלר:

אני רוצה להבהיר. שתי המועצות הוסמכו לקבוע כללי אתיקה, דיברנו על כך שלא
ראוי שיהיו כללי אתיקה שייתכן - - -

היו"ר יעקב פרי:

שונים.

אתי בנדלר:

כן. אז צריכים לעשות שני דברים. קודם כל, כשמדובר בתפקידי מועצת תאגיד
החדשות, ומסמיכים אותה לקבוע כללי אתיקה בנוגע לתכנים שמפיק תאגיד החדשות,
יש את הסיפה "ובלבד שלא יעמדו בניגוד לכללי האתיקה שקבעה מועצת תאגיד
השידור" ואני מזכירה כאן שאנחנו צריכים גם לקבוע שכללי האתיקה שקבעה מועצת
תאגיד השידור יחולו על התכנים שהעביר לשידור תאגיד החדשות

היו"ר יעקב פרי:

אז את זה צריך להוסיף?

אתי בנדלר:

אנחנו נו סיף את זה. זה לא נאמר כאן ולכן אני - - -

היו"ר יעקב פרי:

רבותי, הרדיו החרדי.

יגאל גואטה (ש"ס):

כן, המפקד.

היו"ר יעקב פרי:

מפריע לנו. הלאה, אנחנו מוסיפים את מה שאתי אמרה, תנסחו את זה, בסעיף 12.
זאת אומרת 82ד(12).

יגאל גואטה (ש"ס):

פרי, אנחנו מחרימים את הוועדה. אנחנו יוצאים.

איה דביר:

82יד.

לאה ורון:

את 82יד אני מציעה להשאיר עד שחבר הכנסת ביטן יהיה פה.

אתי בנדלר:

זה רק התקציב. זה סכום - - -

לאה ורון:

- - - החלטה על העדכון, על המדד.

אתי בנדלר:

בסדר, אבל התקציב הוא בסעיף - - -

היו"ר יעקב פרי:

אסף, זה התקציב? 137.2?

אסף וסרצוג:

כן. כבר הקראנו אותו.

איה דביר:

ב-82יד(א) הסכום ותוקן מ-135 ל-137.2.

היו"ר יעקב פרי:

אתה יכולה להמשיך.

לאה ורון:

82יז או שלחכות עם זה לחבר הכנסת - - -

אביטל סומפולינסקי:

ב-82טז נעשה את ההתאמות לגבי ירושלים - - -

איה דביר:

אני אתחיל להקריא מ-(ו)?

היו"ר יעקב פרי:

את 82יז אין צורך כבר להקריא. את יכולה להתחיל מ-(ו).

קריאה:

מסעיף (ה).

היו"ר יעקב פרי:

למה? אין בו שינוי.

קריאה:

צריך להוריד את המילים - - -

היו"ר יעקב פרי:

גם לי אין את סעיף (ה) פה. איפה?

שולי מועלם-רפאלי (הבית היהודי):

בנוסח של התיקונים לא היה - - -

קריאה:

- - - אגף תקציבים מכריע רק בנושאים של המחלוקת בענייני התקציב. בנוסח כתוב
"לקתציב או לתפעול". צריך להוריד את המילה "או לתפעול".

איה דביר:

אני ממשיכה מסעיף (ו) חדש שנוסף בהמשך להחלטת הממשלה.

היו"ר יעקב פרי:

התעוררה מחלוקת.

איה דביר:

לעניין מחלוקות בין התאגידים בעניין הנודע לתפעול.

אתי בנדלר:

כמו כל יתר הסעיפים, גם הסעיפים האלה נוסחו די בחופזה וכמובן שזה לא יהיה
הנוסח הסופי שלהם. ייתכנו שינויי נוסח.

איה דביר:

"(ו) התעוררה מחלוקת בין תאגידים בגיבוש ההסכם האמור בסעיף קטן (ג) או
ביישום הוראותיו, בעניין הנוגע לתפעול, יחליטו יושבי-הראש של מועצות
התאגידים. לא הגיעו יושבי- הראש להסכמה ביניהם, ימנו מומחה שיכריע במחלוקת.
המומחה יהיה נציג ציבור בלתי תלוי בעל ניסיון ניהולי משמעותי בתחום התפעול
או הלוגיסטיקה ובעל ניסיון מעשי משמעותי בתחום שידורי הטלוויזיה.".

(ז) לא הגיעו יושב-ראש מועצות התאגידים להסכמה בדבר מינוי מומחה מוסכם
כאמור בסעיף קטן (ו) בתוך 10 ימים ממעוד שהתעורר המחלוקת, רשאי כל אחד מהם
לפנות ליועץ המשפטי לממשלה בבקשה למינוי מומחה שיכריע, שהוא שופט בדימוס של
בית המשפט העליון או בית משפט מחוזי.

(ח) מומחה שמונה לפי סעיף קטן (ו) או (ז) לא יכריע במחלוקת אלא לאחר שניתן
אישור הממונה על התקציבים כי לא תתקיים חריגה מתקציב כל אחד מהתאגידים לפי
סעיפים 80 ו-82יד והכרעתו תחייב את התאגידים.".

היו"ר יעקב פרי:

תעצרי רגע פה. דוד בוא.

איה דביר:

משרד התקשורת לא מסכים עם התוספת הזאת - - -

היו"ר יעקב פרי:

יש את הנושא של ההצמדה - - -

(היו"ר דוד ביטן, 03:03)

אתי בנדלר:

רן, איפה פילבר?

רן שטרית:

זה התקציב?

לאה ורון:

זה ההצמדות.

אתי בנדלר:

- - - נכנס גם כאן לעניין.

שולי מועלם-רפאלי (הבית היהודי):

הוא אמר בעמדה אחת עם האוצר - - -

אתי בנדלר:

ניסחנו סעיפי בוררות במקרה הזה או יישוב מחלוקות, ובא האוצר והכניס את
התוספת הזאת כאן.

היו"ר דוד ביטן:

יש לנו עוד משהו לקרוא חוץ מזה או שסיימנו?

אתי בנדלר:

רק עוד כמה עמודים.

לאה ורון:

עוד שני עמודים.

יעקב פרי (יש עתיד):

את העניין של המדד וזה תסגרו אם - - -

שולי מועלם-רפאלי (הבית היהודי):

אסף, המדד.

לאה ורון:

אפשר לקרוא - - - בבקשה?

שלמה פילבר:

אדוני היושב-ראש, שני דברים: בסוף יש לנו ברית של טרויקה שסיכמה על החוק
ביחד. האוצר מתנגד לשינוי של התעריפים. אנחנו - - -

היו"ר דוד ביטן:

איזה תעריפים? מה שינינו?

שלמה פילבר:

של ההצמדה של התעריף.

היו"ר דוד ביטן:

אז תסבירו לי, אני רוצה להבין.

שלמה פילבר:

הם יסבירו למה. אני רוצה להגיד משהו אחר בעניין הזה, מה שאמרנו פה כמה
פעמים - - -

היו"ר דוד ביטן:

הבנתי. הביאו את היועץ המשפטי שיתנגד. מה זה קשור ליועץ משפטי, דרך אגב,
הסעיף הזה?

שלמה פילבר:

לא יודע.

היו"ר דוד ביטן:

מה קשרוה ההצמדה ליועץ משפטי? תסביר לי, אני רוצה להבין. מעניין אותי לדעת.

אסי מסינג:

אני לא מייצג רק - - -

היו"ר דוד ביטן:

אז מה, אתה טוען בשמם? הם לא יודעים לדבר? אסף לא יודע לדבר? הוא יודע לדבר
טוב מאוד. תאמין לי, הוא הורג אותי כל היום. לא רק עכשיו, גם בחוקים אחרים.

שלמה פילבר:

- - - הביאו לו תגבורת.

היו"ר דוד ביטן:

זה משהו אחר. אבל מה זה שייך ליועץ משפטי? אני רוצה שתסביר לי - - -

אסי מסינג:

מה הבעיה, לא הבנתי.

היו"ר דוד ביטן:

אתם קבעתם את הסכום בחוק גם לתאגיד הזה וגם לתאגיד הזה. בדרך כלל לא נהוג
לקבוע בחוק.

אסי מסינג:

אפשר לא לקבוע בחוק.

היו"ר דוד ביטן:

רגע. לא נהוג לקבוע בחוק אבל קבעתם. כשיש מצב רגיל, אז מחליטים מה התקציב
של אותו גוף, נכון? פה קבעתם אותו בחוק. זה נמשך מעכשיו לכל הדורות. אז מה?
יש עליה של שכר. עליית שכר לא הולכת לפי הצמדה, עליה של ציוד וכל הדברים
האלה. למה לא?

אסי מסינג:

כשתהיה בעיה - - -

שלמה פילבר:

תיקון 12, 13 - - -

היו"ר דוד ביטן:

תן לי הסבר. להגיד לי "אנחנו לא מסכימים כי זה רוחב", זה לא מקובל עלי. תן
לי הסבר מה הפתרון שיש במקרים של חריגות גדולות בשכר ובדברים אחרים. תן לי
פתרון.

אסי מסינג:

זה לא מה שנאמר. כשהיית מחוץ לדיון נאמר שלמעשה כל תקציב המדינה מוצמד
למדד, כך גם כל התקציבים של כל הגופים שנקבעו בחוק. ולכן, כך אתה - - -

היו"ר דוד ביטן:

לא. יש גם שינויים לפי הכנסות.

אסי מסינג:

אין היום, למיטב ידיעתי, סכום שקבוע בחוק שהוא מוצמד למדד אחר חוץ ממדד
המחירים לצרכן. מה שמוצע כאן זה איזשהו שעטנז של שני מדדים - - -

היו"ר דוד ביטן:

מהם? לא הבנתי את זה. אתם קובעים תקציב של כל דבר - - -

אסי מסינג:

- - - מה שאפשר לעשות זה שבמצב שבו, בשנים שבו - - -

היו"ר דוד ביטן:

אז נעשה תיקון לחוק?

אסי מסינג:

- - - כי התקציב אינו הולם - - -

היו"ר דוד ביטן:

נעשה תיקון לחוק.

אסי מסינג:

האלטרנטיבה היא שאפשר כמובן לא - - -

היו"ר דוד ביטן:

לא שכנעת אותי בטיעון שלך.

אסי מסינג:

- - - ולקבוע שהממשלה תקבע את הסכום - - -

היו"ר דוד ביטן:

חשבתי שתגיד משהו שיפיל אותי לרצפה.

אתי בנדלר:

לא יעלה על הדעת דבר כזה. זה חיסול השידור הציבורי.

היו"ר דוד ביטן:

מה היא הציעה?

אתי בנדלר:

שלא ייקבע ושכל שנה יקבעו מחדש את התקציב.

היו"ר דוד ביטן:

שמעת על תכנית - - - מרגע שעשינו תאגיד, אנחנו כולנו לא יכולים לזוז
מילימטר. אפילו אם מקצצים שקל, זו בעיה. אז דאגו להכניס את העניין הזה בחוק
כדי שאף אחד לא יוכל לזוז. אנחנו יכולים להוריד כסף לנכים, יכולים להוריד
לעמותות צדקה, יכולים להוריד לרווחה. הכול יכולים. אבל לתקשורת אנחנו לא
יכולים להוריד שקל. חלילה אנחנו פוגעים בחופש הביטוי. אני רק מפרש את מה
שהוא אמר.

אסי מסינג:

אני אזכיר עוד דבר. כל הפנסיות הים במדינת ישראל, כולל כל הקצבאות, מוצמדות
למדד. אני לא חושב שיש מקום דווקא בתקציב הזה לסטות מהמקובל. אני באמת לא
מבין את הטעם. מעבר לכך שזה הופך את זה לשינוי של הצעת הממשלה מהמתווה
המוצע ומגדיל את - - -

היו"ר דוד ביטן:

כן, הבנתי. באת להגיד לי את זה כל פעם.

אתי בנדלר:

הוא מתנגד לזה נמרצות.

היו"ר דוד ביטן:

מי?

אתי בנדלר:

אסף.

היו"ר דוד ביטן:

בסדר. אז תתנגדו. תמשכו את החוק. עזבו אותי, אין לי סבלנות לזה.

אסי מסינג:

למיטב הבנתי את החלטת הממשלה, מרגע - - - המשמעות - - -

היו"ר דוד ביטן:

מעניין שאתם נזכרים בהחלטת הממשלה רק כשמדובר באוצר. כל שינוי קטן, אז
נזכרים בזב.

אסי מסינג:

- - - זו החלטה אוטומטית שהממשלה חזרה בה - - -

איתן כבל (המחנה הציוני):

דוד, אנחנו נתמוך בך.

היו"ר דוד ביטן:

את זה הבנתי - - - אני רוצה שתביאו הצעה איך אנחנו משמרים את השידור
הציבורי. עורך הדין - - - שכנע אותי בעניין הזה, בעניין של התקציב ולכן אני
אדאג לתקציב ולא אתן שיפגעו בתקציב. לא נכון?

שולי מועלם-רפאלי (הבית היהודי):

אין ספק ששעשעת את כולם.

היו"ר דוד ביטן:

למה שעשעתי?

רוברט אילטוב (ישראל ביתנו):

- - - גם אתם?

היו"ר דוד ביטן:

לא שמעת את העורך דין של התאגיד? דואג לתקציב, שלא יפגעו בחופש הביטוי.
חבר'ה, תביאו פתרון.

אסי מסינג:

אין לנו - - -

היו"ר דוד ביטן:

אין לכם? אז לא יהיה דבר כזה שלאורך שנים זה יעלה רק בהצמדה – השכר יעלה
ב-4% וההצמדה אפס אחוז.

אסי מסינג:

אין הסמכה לסטות מהמסגרת התקציבית - - -

היו"ר דוד ביטן:

אז תמצא פתרון.

רוברט אילטוב (ישראל ביתנו):

יש להם מאיפה לקצץ. הם יקצצו ב"רקע".

שלמה פילבר:

אני אציע פתרון. ישבנו עם האוצר - - -

היו"ר דוד ביטן:

הבאת את זה בכתב או שאתה טוען את הטענות בכל מקום?

אסי מסינג:

לא בכל מקום. זה כתוב בהחלטה.

היו"ר דוד ביטן:

לא. בעניין הזה. כי הוא נגד כל דבר, אז מה אני יכול לעשות?

אסי מסינג:

בניגוד להחלטת הממשלה.

שלמה פילבר:

כשישבנו עם האוצר להכין את החוק - - -

אסי מסינג:

אני נמצא פה כבר 4 שעות – רק לשני עניינים התנגדתי.

היו"ר דוד ביטן:

בדיוק. באת רק בשבילם.

אסי מסינג:

רק שתיים. את זה לא ידעתי - - -

שלמה פילבר:

כשישבנו עם האוצר להכין את החוק, פתאום נעלמו 25 מיליון שקל לטובת עודפים
באוצר. מ-160 זה ירד ל-135 - - -

אסי מסינג:

כן, כי זה במדיה בערבית, אבל אפשר לקצץ בחדשות בערבית - - -

שלמה פילבר:

הם החליטו שככה זה עולה, 25 מיליון. לא התווכחנו. אז זה העודף שלך. נבוא
בעוד שנה, נראה כמה - - -

היו"ר דוד ביטן:

עזוב אותי מהעודף הזה. עשיתם לי עודף ל-100 שנה, לפי מה ששמתי לב
בתקציבים - - - תמשיכי לקרוא. לא שכנעתם. אם השכנוע היחיד הוא שכך כתוב
בהחלטת הממשלה, זה לא מספיק. מה אתה אומר, עורך הדין לוין?

מאיר לוין:

על כל דבר אני צריך לחוות דעה?

היו"ר דוד ביטן:

אני אוהב שאתה מחווה דעה. למה לא?

שולי מועלם-רפאלי (הבית היהודי):

היועץ המשפטי הראשון בהיסטוריה. בבקשה להכניס את זה לדברי ימי הכנסת.

איתן כבל (המחנה הציוני):

אבל הוא צודק.

שולי מועלם-רפאלי (הבית היהודי):

ברוך השם.

איתן כבל (המחנה הציוני):

אפשר להסתלבט על הדברים שאומר דוד ביטן, אבל אני רוצה להזכיר לכם שגם כך,
בתחילת הדרך, כשקבענו מנגנון של צביעת הכסף הזכרנו את זה כבר אז וגם ככה –
את זוכרת, אתי? – זה לא היה פשוט כי אנחנו בדרך עקיפה, אם הדברים לא
חלוטים, משעבדים את השידור הציבורי לפוליטיקה.

כיוון שאנחנו מכירים – לא אתם, אתכם ממש כיף לעבוד, אבל יבואו אחריכם אחרים
שלא היו בדיונים האלה והנושאים האלה לא היו מונחים לפתחם והתקציב דחוק מאלף
ואחת סיבות, ואנחנו נמצא את עצמנו שוב בתוך סד.

אנחנו כל הזמן מנסים להרחיק את הפוליטיקה ואנחנו מחפשים את הדרך. חייב
שיהיה איזה מנגנון שיודע - - -

היו"ר דוד ביטן:

אבל אמתי.

איתן כבל (המחנה הציוני):

אמתי. שיודע לעשות את התיקון שלא כל הזמן מישהו צריך לחייך לאסף וסרצוג
וליועץ המשפטי - - -

היו"ר דוד ביטן:

תעביר לנו איזו הצעה עד מחר ב-12:00. תביאו הצעה ב-12:00. הצעה שמתקבלת על
הדעת. להגיד שהממשלה החליטה, זה לא מספק את הכנסת.

אסי מסינג:

אין מנדט לסטות מהמסגרת התקציבית.

היו"ר דוד ביטן:

אז אל תסטה. קודם כל, אתה טועה בגדול: אתה לא סוטה מהמסגרת התקציבית.

אסי מסינג:

בוודאי שכן.

היו"ר דוד ביטן:

לא. ב-2017, לא משנה מה יהיה, לא יהיה שינוי, אז איזו מסגרת תקציבית - - -

אסי מסינג:

אם אני משנה את שיטת ההצמדה - -

היו"ר דוד ביטן:

אז מה הבעיה?

אסי מסינג:

- - אני סוטה מהמסגרת התקציבית.

היו"ר דוד ביטן:

אין בעיה. כדי שלא נסטה, נכתוב שהסעיף הזה חל רק מ-2019.

אסי מסינג:

זה לא משנה.

היו"ר דוד ביטן:

שיטת ההצמדה הזאת תחול מ-2019. אז מה, התקציב שאישרנו הוא רק ל-2018-2017,
אז נכתוב שהתחולה - - -

אתי בנדלר:

לא, לא. בכל השנים.

היו"ר דוד ביטן:

לא. מבחינת המסגרת התקציבית. אם אני כותב בסעיף ששיטת ההצמדה הזאת תחול רק
מה-1.1.2019 אז לא פגעתי בתקציב.

אתי בנדלר:

זה בשנת תקציב כלשהו, זה - - -

היו"ר דוד ביטן:

מה שהוא אומר זה על שינוי מסגרת התקציב הזאת, לא על תקציב שיהיה ב-2080.

אסי מסינג:

לא. בכלל - - -

היו"ר דוד ביטן:

מה זה בכלל?

אסי מסינג:

הצעת החוק.

היו"ר דוד ביטן:

לא נכון. אתה מדבר על מסגרת תקציב בתקציב 2018-2017. לא נכון. אתה לא מדבר
על העניין הזה.

איתן כבל (המחנה הציוני):

אסי, כיועץ משפטי התפקיד שלך הוא לא רק להגן. אני מבין את עבודתך, באת לשני
דברים ואתה נשכב על הגדר עבורם. אבל אני רוצה שתיתן תשובה לנו כמחוקקים,
מעבר לדבר הנושא הזה שאנחנו עושים פה ושותפים לו בהקמת התאגיד – אני כבר לא
רוצה להשתמש במילים לא יפות – אבל יש כאן עניין שגם התפקיד שלך באותה יד
כשאתה מבצע את הפעולה כדי לשמור על מסגרת התקציב, אנחנו נלחמנו במשך
השנתיים האחרונות, חלק מזה הייתה היועצת המשפטית, איך שומרים על העצמאות
הכלכלית של השידור הציבורי. כל פעם זו בדיוק הנקודה שאני לא סומך על כלום
וכל מה שאנחנו עושים פה זה לא יותר מכלם פאדי כי כל פעם אנחנו מכרסמים
ומכרסמים. עוד לא קם התאגיד - - -

היו"ר דוד ביטן:

באמת. אני לא מבין את ההתנגדות שלכם. היא בכלל לא מובנת.

איתן כבל (המחנה הציוני):

חייב להיות איזה מנגנון שיודע לשפר באופן אוטומטי את התהליך הזה.

אסי מסינג:

המנגנון הוא הצמדה למדד.

היו"ר דוד ביטן:

עזוב. לא יעזור כלום. תמשיכו לקרוא.

אסי מסינג:

- - - מדד המחירים לצרכן. האם פנסיה תקציבית - - -

היו"ר דוד ביטן:

תמשיכי לקרוא.

אסי מסינג:

- - - אנשים בגיל 60 מקבלים לכל ימי חייהם פנסיה שהיא צמודה למדד. זה
מנגנון - - -

היו"ר דוד ביטן:

מה הבעיה? למה אתה מתנגד? פילבר, למה אתה מתנגד? רק לנושא הזה?

איתן כבל (המחנה הציוני):

אני אגיד לך מה ההבדל. הדוגמה שנתת לי לא הוגנת.

אסי מסינג:

למה היא לא הוגנת?

איתן כבל (המחנה הציוני):

כי על כל דבר אני יכול להגיד לך: למה עכשיו שר האוצר עשה לילדים - - - יש
גמלאים, יש נכים, כמו שאומר - - -

יעקב פרי (יש עתיד):

הפנסיה זה 4.8% - - -

איתן כבל (המחנה הציוני):

- - - לא כמו שאומר דוד.

אסי מסינג:

מזמן כבר לא. כל הפנסיות במדינת ישראל צמודות למדד.

היו"ר דוד ביטן:

מה זה שייך? נו, באמת.

אסי מסינג:

כל הפנסיות במדינת ישראל - - -

היו"ר דוד ביטן:

צמודות למדד, אבל כשיש הסכם קיבוצי, מוסיפים להם. נו באמת, עזוב.

אסי מסינג:

לא. ממש לא.

היו"ר דוד ביטן:

כן. עד עכשיו זה היה. אז גם פה לא בסדר יושב-ראש ההסתדרות.

אסי מסינג:

בסדר. אבל אתם מנסים עכשיו, אגב התיקון הזה, לשנות סדרי עולם.

איתן כבל (המחנה הציוני):

אבל גם אם לא, זה לא - - -

היו"ר דוד ביטן:

בסדר, אתה צודק.

איתן כבל (המחנה הציוני):

אני לא ביקשתי לשנות סדרי עולם.

היו"ר דוד ביטן:

מה זה, סדרי עולם שקבעתם באוצר אז אנחנו חייבים להם?

אסי מסינג:

לא אנחנו קבענו. חוקי מדינת ישראל. הקביעה היא לא קביעה אוצרית.

היו"ר דוד ביטן:

אז יש לי הפתעה בשבילך. בנושא של הארנונה, לאחר שהעיריות הרימו ידיים
שהארנונה עולה לפי הצמדה והשכר עולה לפי השכר הממוצע במשק או בהסכמי שכר,
קבעתם כלל שאומר שהצמדה בארנונה – כיוון שזו לא בעיה שלכם כי התושבים
משלמים את זה, אז זה נוח לכם – קבעתם שזה יהיה 50% הצמדה למדד ו-50% לפי
השכר הממוצע במשק. זה בדיוק אותו דבר מה שאני הצעתי פה. אז יש כבר תקדים
לעניין הזה. יש לך מה להגיד על זה? אין לך.

אסי מסינג:

אני לא מבין את הרלוונטיות - - -

היו"ר דוד ביטן:

תחשוב על זה. בסדר.

אסי מסינג:

אני לא מבין מה הרלוונטיות של הארנונה לעניין שלנו.

היו"ר דוד ביטן:

אתה לא מבין את הרלוונטיות.

רוברט אילטוב (ישראל ביתנו):

זו דוגמה. לא רלוונטיות.

היו"ר דוד ביטן:

קדימה, תמשיכי לקרוא.

אתי בנדלר:

במה שהוקרא, אדוני, יש נקודת מחלוקת. הדרישה של היושב-ראש - - -

היו"ר דוד ביטן:

לא סיכמנו כלום. זו העמדה שלנו כרגע. אם יבואו עם הצעה הוגנת מחר, נלך איתם
על זה. אנחנו לא מתעקשים. צריך איזשהו היגיון בכל דבר. בגלל שהם הכניסו את
המספר לכל החיים, אז מה יהיה?

מיה פרי:

אתי, אנחנו לא מתנגדים - - -

אתי בנדלר:

אז אני אציע את זה והוועדה תחליט.

היו"ר דוד ביטן:

מה?

אתי בנדלר:

סעיף 82יז עניינו באספקת טובין, מקרקעין ושירותים לתאגיד החדשות על-ידי
תאגיד השידור הציבורי - - -

היו"ר דוד ביטן:

רבותי, כולם עייפים. בואו נסיים את זה. רומן, אתה לא רואה את אילטוב במשך
היום שאתה צריך לדבר איתו ב-04:00 בבוקר?

רוברט אילטוב (ישראל ביתנו):

הוא מחזק אותך.

קריאה:

אם נסכים למדד, נלך הביתה?

איתן כבל (המחנה הציוני):

חכה, יש לי עוד את ההסתייגויות - - -

לאה ורון:

בדרך כלל, בשעות האלה אני כבר בטיסה לאיזו ארץ.

אתי בנדלר:

אני מבקשת את הקשב שלכם כי זו נקודה חשובה. סעיף 82יז עניינו באספקת טובין,
מקרקעין ושירותים לתאגיד החדשות על-ידי תאגיד השידור הישראלי. נאמר שתאגיד
החדשות יקבל את כל השירותים האלה מתאגיד השידור ובקשר לכך צריך להיתחם בין
הצדדים הסכם שיקבע גם את התשלום שתאגיד החדשות ישלם לתאגיד השידור.

בסעיף קטן (ה) שהוצע, נאמר: התעוררה מחלוקת בין תאגיד השידור הישראלי
לתאגיד החדשות בפירוש ההסכם האמור בסעיף קטן (ג) או ביישום הוראותיו בעניין
הנוגע לתקציב או לתפעול, יכריע בעניין הממונה על התקציבים במשרד האוצר.

התעשתו בממשלה והגיעו למסקנה שאכן לא ראוי שהממונה על התקציבים במשרד אוצר
יכריע בנושאים הקשורים לתפעול אלא אך ורק בענייני התקציב ולכן מסעיף קטן
(ה) מחקו את המילה "או לתפעול".

סעיף קטן (ו) דן, אם כך, בשאלה כיצד מכריעים בנושא תפעול, אם יש מחלוקת
בנושא תפעול. כי אמרנו שבעניין התקציב יכריע הממונה על התקציבים, אבל אין
תשובה לנושא התפעול. אז הצענו שוב את המנגנון הזה של בוררות.

אז, בסעיף קטן (ח) מדובר על מינוי מומחה. בסעיף קטן (ח) שניסחנו, נאמר
שמומחה שמונה לפי סעיף קטן (ו) או (ז) - - -

יגאל גואטה (ש"ס):

ביטן, אפשר להתקדם? אנחנו נופלים מהרגליים פה. זה נורמלי, הדבר הזה? מישהו
יכול להגיד לי לעמוד פה בשיקול דעת בכלל בדיון הזה?

אתי בנדלר:

בואו נתקדם. אני רוצה להסביר את המחלוקת. אנחנו מדברים על מחלוקת שנוגעת
לתפעול ולא לתקציב, שבעניין הזה נמחק הממונה על התקציבים. בסוף הסעיף הזה
כתבנו שהכרעת המומחה תחייב את הצדדים.

בא משרד האוצר והכניס עכשיו את הממונה על התקציבים גם למחלוקת בעניין תפעול
בצורה כזאת. מדוע? כי הוא כותב - - -

שולי מועלם-רפאלי (הבית היהודי):

למה?

יעקב פרי (יש עתיד):

למה באמת?

אתי בנדלר:

אני אסביר. אז הם מציעים בסעיף קטן (ח) שמומחה שמונה לפי סעיף קטן (ו) או
(ז) לא יכריע במחלוקת אלא לאחר שניתן אישור הממונה על התקציבים כי לא
תתקיים חריגה מתקציב כל אחד מהתאגידים.

היו"ר דוד ביטן:

לא, לא. אתם רוצים להיות אלוהים, אני רואה.

אסי מסינג:

רגע, אני אסביר - - - אני לא רוצה, אני רוצה להסביר - - -

אתי בנדלר:

אני גם רוצה לומר שזה לא ניתן לביצוע - - -

היו"ר דוד ביטן:

אלוהים אדירים. מה שמו של היועץ המשפטי?

לאה ורון:

אסי מסינג.

היו"ר דוד ביטן:

אסי, גם זה לא בהתאם להחלטת הממשלה?

איתן כבל (המחנה הציוני):

- - - אפשר להביא - - -

היו"ר דוד ביטן:

האמת שהממונה על התקציבים, אולי הוא היה שמואל הנביא, אולי הוא המשך של
שמואל הנביא.

שולי מועלם-רפאלי (הבית היהודי):

אנחנו שוב נגיד שהיושב-ראש יבחן את זה ולא מעריכים - - -

היו"ר דוד ביטן:

מה רצית להגיד?

אסף וסרצוג:

בסופו של דבר, הסכם השירותים בין הגופים האלה, בין התאגידים, הוא הרבה
בעניין של העמסות. מההכוונה? יש, לצורך העניין, אולפן, יש שכירות על אולפן
או על מבנים – כמה מתוך זה צריך לשלם התאגיד וכה תאגיד החדשות, וכן הלאה זה
יחזור על עצמו בהרבה מקרים.

יכול לבוא מומחה כזה ולקבוע – לצורך העניין התאגיד חושב שתאגיד החדשות צריך
לשלם על אולפן איקס, 10 מיליון שקל – בא המומחה וקבע שזה 8 מיליון. עכשיו,
האקסל סובל הכול, על פניו אין פריצה של המסגרת התקציבית. הוא ישלם את שני
המיליון העודפים או להיפך, לא משנה מי התאגיד חדשות, זה יכול להיות כל אחד
מהם.

בספו של דבר, האקסל אולי יכול לסבול הכול אבל במציאות זה לא יעבוד ולמישהו
יהיו חסרים שני מיליון שקלים או 10 מיליון שקלים או יותר ואז הוא יצטרך
לקצץ מאיפה שהוא. הוא לא יכול לקצץ בשכר, לא יכול לקצץ בהפקות או בחובות
שלו לפי חוק והוא יבוא לבקש תוספת תקציב.

איתן כבל (המחנה הציוני):

ולכן אתה משתלט על השידור?

אסף וסרצוג:

אני לא משתלט על כלום. תאמין לי, אני לא רוצה להיות שם.

אתי בנדלר:

אסף, המחלוקת יכולה להיות, למשל, אם האולפן יעמוד לרשות - - - אז הוא יכריע
שמספיק להם 8 שעות.

אסף וסרצוג:

פה הממונה על התקציבים יגיד שזה לא עניין שקשור למסגרת התקציבית ולכן אין
פריצה. פה הוא לא מאשר, הוא רק צריך לתת צטלע שאומר שאין פריצה של המסגרת.
כי אם יש, צריך לדון - - -

היו"ר דוד ביטן:

מה זה שייך? אם מגיע – מגיע.

שולי מועלם-רפאלי (הבית היהודי):

למה שהמומחה ירצה להיות מומחה אם אנחנו אומרים לו: בוא תכריע. ואז אומרים
לו: לא, רגע, אל תכריע - - -

אסף וסרצוג:

לא. אתה תכריע, אבל אתה תכריע - - -

אתי בנדלר:

קודם כל, צריך לומר לממונה על התקציבים מה הוא עומד להכריע כדי שהממונה על
התקציבים יחליט - - -

אסף וסרצוג:

לא. אתה לא תכריע - - -

היו"ר דוד ביטן:

רגע. מה את רוצה פה לתקן?

אתי בנדלר:

למחוק את - - -

שולי מועלם-רפאלי (הבית היהודי):

למחוק את הסעיף הזה.

היו"ר דוד ביטן:

תמחקי.

אסף וסרצוג:

לא, לא. אתם מוחקים את זה כלאחר יד, אבל במציאות יבוא מומחה - - -

היו"ר דוד ביטן:

לא כלאחר יד. מה אתה רוצה מאתנו?

אסף וסרצוג:

תנו לי רגע להסביר לכם שוב. נשארתי פה בשביל להסביר. בסופו של דבר יבוא
מומחה שיכול לקבל החלטות במנותק מהמסגרת התקציבית כי מבחינתו הוא מסתכל רק
על הסכסוך ביניהם ומכריע לצד אחד.

היו"ר דוד ביטן:

בסדר, אז אם יהיה מקרה כזה - - -

אסף וסרצוג:

אבל העלות התקציבית תישאר באחד בתאגידים. יכול להיות מצב שהוא ייצר עיוות
ואז תאגיד אחד ישלם יותר עלויות אבל המחויבויות שלו לפי חוק לא יפחתו
בהתאם, הוא עדיין צריך לשלם שכר, עדיין צריך לשלם הפקות מקור, עדיין צריך
לשלם לחדשות. איך זה יקרה?

היו"ר דוד ביטן:

יש לי הצעה בשבילך - - -

אסף וסרצוג:

הוא לא יכריע. צריך לקבל שאין חריגה, זה הכול.

אתי בנדלר:

הוא צריך לדעת קודם מה הוא - - -

היו"ר דוד ביטן:

רגע. זה הליך בוררות כזאת? הכרעה בין שני תאגידים, נכון?

אסף וסרצוג:

נכון.

היו"ר דוד ביטן:

אז לחייב את התאגיד שמבקש את ההכרעה לצרף כמשיב את האוצר, שהאוצר יבוא
לדיון.

אסף וסרצוג:

זה לא הליך משפטי פה.

היו"ר דוד ביטן:

מה זה משנה?

היו"ר דוד ביטן:

- - - יבוא המומחה - - -

קריאות:

- - -

שולי מועלם-רפאלי (הבית היהודי):

יקראו למומחה, המומחה ישמע את הצדדים ואז הוא יצטרך ללכת לממונה על
התקציבים ולהגיד לו מה הוא רוצה להכריע ואז הממונה על התקציבים יגיד לו:
רגע - -

אסף וסרצוג:

זה קורה הרבה בחוק.

שולי מועלם-רפאלי (הבית היהודי):

- - מה שאתה מכריע חורג מהתקציב, אל תכריע ככה. למה שהוא יסכים לבוא?

אסף וסרצוג:

בחוק עושים את זה הרבה, שר קובע בהסכמת שר אחר או משרד בהסכמת משרד אחר.
אתה יכול להגיד: הוא לא יכול להכריע? לא. כי יש שיקול שגורם מקצועי אחר
צריך לשקול. פה יש שיקול אחד שאותו מומחה לא בהכרח שוקל. אני לא רוצה להיות
פה, לא רוצה. הכריחו אותנו להגיע לסיטואציה הזאת, אז צריך גם לנצל את
המנגנונים - - -

קריאה:

כל הסעיף הזה הוא לא סעיף ישים.

אסף וסרצוג:

זה לא אימפריאליזם. אין לנו - - -

שולי מועלם-רפאלי (הבית היהודי):

לא אימפריאליזם, ההבנה - - -

אסף וסרצוג:

בסוף, מה שקורה - - -

שולי מועלם-רפאלי (הבית היהודי):

ההבנה - - - הייתה שהממונה על התקציבים יכול להכריע באיקס ולא - - -

אסף וסרצוג:

אתם רוצים להוסיף - - - אם קבע שלא ינמק את החלטתו, ינמק את החלטתו. שלא
יהיה כלאחר יד - - -

היו"ר דוד ביטן:

ואז מבטלים - - -

אסף וסרצוג:

לא. אז הולך המומחה ועושה את - - -

קריאות:

- - -

היו"ר דוד ביטן:

שינמק את החלטתו. אין לי בעיה.

אסף וסרצוג:

עדיין צריך – תשאירו את - - -

אתי בנדלר:

יש הצעה - - - שהרואה חשבון המבקר יעביר למומחה אישור שלא יהיה בכך - - -

איתן כבל (המחנה הציוני):

אבל אתה לא יכול להביא מומחה אם אתה לא יכול לסמוך על המומחה - - -

אסף וסרצוג:

זה לא עניין של לסמוך - - -

איתן כבל (המחנה הציוני):

גם בהמצאה שלנו - - - שם אמרנו - - - הולך לבית המשפט.

אסף וסרצוג:

לא. זה לא אותו דבר כי פה זה מומחה לעניין תפעול איקס. הוא מבחינתו לא
מסתכל על ההיבטים של ההשלכות התקציביות. בסוף, אנחנו נשארים להתמודד עם זה.
אם לאחד התאגידים אומרים: אתה תשלם 5 מיליון יותר ממה שחשבת. הוא נשאר עם
בור של 5 מיליון. מאיפה הוא יביא את זה? הוא יבוא למשרד האוצר ויגיד: תביאו
לי עוד 5 מיליון. ככה זה יהיה. הוא חייב לעמוד בחוק.

אתי בנדלר:

אסף, אחת משתיים: או שזה יהיה אישור של רואה חשבון מבקר או הצעה של אביטל
שאומרת שהוא ייתן את החלטתו בשים לב לתקציב המאושר של התאגידים.

היו"ר דוד ביטן:

זה לא מספיק. לקחו לזה מיליון - - -

אסף וסרצוג:

- - - הוא יתחיל לבדוק - - -

היו"ר דוד ביטן:

אז מה אתה רוצה? שמי שמגיע לו לא יקבל? אני לא מבין מה אתה רוצה.

אסף וסרצוג:

יקבל. אם אתם לא סומכים שההחלטה של הממונה, שהוא סתם יגיד לא על כל דבר,
תוסיפו שאם הממונה קבע שלא - - -

איתן כבל (המחנה הציוני):

הוא לא צודק.

היו"ר דוד ביטן:

ברור שלא. אבל זו השיטה: עכשיו הוא יטחן לך את המוח 3 שעות עד שתגיד לו
בסדר.

אסף וסרצוג:

- - - מה, עכשיו הוא יתחיל להמציא - - -

היו"ר דוד ביטן:

אתה מבין? זו השיטה של האוצר.

אסף וסרצוג:

- - - צריכה להיות עבודה מסודרת. הוא לא יגיד סתם כן או לא - - -

היו"ר דוד ביטן:

טוב, רבותי, תקשיב רגע - - -

אסף וסרצוג:

- - - הממונה על התקציבים - - -

היו"ר דוד ביטן:

ההערה שלה מקובלת עלינו. אולם - - -

אסף וסרצוג:

אתם משאירים אותנו בלי יכולת להתמודד - - -

היו"ר דוד ביטן:

יש לכם איזו הצעה שתשכנע את היועצת המשפטית?

אסף וסרצוג:

- - -

אתי בנדלר:

זה ההנמקה - - -

אסף וסרצוג:

למה? לנמק מכתב הוא צריך להסביר למה הוא מתנגד - - -

היו"ר דוד ביטן:

תשכנעו אותה והיא תוסיף. זה הכול. אם זה מקובל עליה, זה מקובל עלי גם כן..

אסף וסרצוג:

אישיות בכירה בממלה. הוא צריך להסביר למה הוא מתנגד - - -

היו"ר דוד ביטן:

לא, לא. השיטה הזאת לא עובדת. תחשבו על משהו הגיוני.

אתי בנדלר:

יכול - - -

אסף וסרצוג:

אתי, הנמקה - - - פתרתם את זה עם מנכ"ל התאגיד בהנמקה בכתב. אותו דבר פה:
אם הוא מתנגד, שינמק בכתב בצורה מסודר תלמה. הוא לא יכול סתם ככה להתנגד.
אנחנו לא רוצים להיות שם.

אתי בנדלר:

מה עושים עם ההנמקה הזאת? ההנמקה שלו צריכה לבוא לפני המועצות שישקלו את
זה. מה עושים עם ההנמקה של הממונה על התקציבים? ישימו שלט, יתלו את זה - -
-

שולי מועלם-רפאלי (הבית היהודי):

מה שיאריך את התהליך הזה.

איתן כבל (המחנה הציוני):

אתי, עם כל הכבוד לו, הוא לא צודק בעניין הזה.

שולי מועלם-רפאלי (הבית היהודי):

הוא לא צודק. הסעיף הזה צריך לרדת.

היו"ר דוד ביטן:

גמרנו. זהו. נמחק.

אסף וסרצוג:

אני רק רוצה לציין - - -

היו"ר דוד ביטן:

תמשיכו לקרוא.

אתי בנדלר:

- - - עוד רעיון שהוא לא ייתן את הכרעתו לפני שייוועץ עם הממונה על על
התקציבים לעניין ההיבטים התקציביים.

היו"ר דוד ביטן:

אבל הוא לא יגיד לך מה ההחלטה שלו. אתה דואג שיגיד לך מה ההחלטה שלו.

אסף וסרצוג:

אני דורש שיגיד לי שההחלטה שלו לא חורגת. היוועצות - - -

איתן כבל (המחנה הציוני):

אתי, מבלי משים אתם הופכים את אגף התקציבים להיות הרואה חשבון של - - -

אתי בנדלר:

לכן הפניתי את תשומת לבכם. אני לא הופכת שום דבר - - -

אסף וסרצוג:

אם אנחנו לא היינו צריכים להתמודד עם ההשלכות האחרות, לא הייתי רוצה להיות
כאן - - -

קריאה:

רק העלויות של המומחה והיועץ למומחה - - -

אסף וסרצוג:

- - - ועדת כלכלה - - -

היו"ר דוד ביטן:

רבותי, תשמיטי את הסעיף אלא אם כן האוצר יבוא אליך עם הצעה שתהיה מקובלת
עליך.

אסף וסרצוג:

אבל לכל הפחות היוועצות. אבל עדיין אני אומר, אתם משאירים אותנו בלי כלים.

היו"ר דוד ביטן:

אמרתי לך שאתם לא צודקים, אבל אם תשכנע את היועצת המשפטית – אנחנו בעד
פתיחות – תציעו הצעה שהיא יכולה לחיות אתה לאור ההערה שלה, אנחנו אתכם.

אסתי פלדמן:

אתם כבר קיבלתם את העיקרון שכל מחלוקת בנוגע לקצוב תוכרע על ידי הממונה על
התקציבים, אז זה לא רעיון זה להצעת החוק הזאת.

היו"ר דוד ביטן:

- - - זה דבר אחד, מחלוקת זה דבר שני - - -

שולי מועלם-רפאלי (הבית היהודי):

הייתה פה הסכמה, כולל עם אסף, שברור שבתקצוב כן ובתפעול לא. זאת הייתה
ההסכמה אתמול.

אסתי פלדמן:

זאת ההסכמה שמוסכמת גם עלינו. אנחנו רק אומרים שבנושאים של תפעול, כשיש להם
ממשק לתקציב ועלולות להיות להם השלכות תקציביות, הממונה על התקציבים יאשר.

שולי מועלם-רפאלי (הבית היהודי):

לא. לפי הסעיף הזה - - -

היו"ר דוד ביטן:

אם תמצאי איזה פתרון, אין לנו בעיה.

אתי בנדלר:

אני מוכנה להיוועצות. לא יותר מזה - - -

היו"ר דוד ביטן:

להיוועצות הוא לא מוכן. מה יש לנו עוד לקרוא? נגמר?

אתי בנדלר:

לא, לא.

איתן כבל (המחנה הציוני):

יש עוד את ההסתייגויות שלי.

היו"ר דוד ביטן:

רצית להעיר הערה נוספת לגבי הניסוח שניסחנו לגבי "רקע" - - - איתן, כמה אתה
רוצה לדבר?

איתן כבל (המחנה הציוני):

כמה שצריך.

יעקב פרי (יש עתיד):

שלושת רבעי השעה.

היו"ר דוד ביטן:

באמת שלושת רבעי השעה?

איתן כבל (המחנה הציוני):

לפחות.

יגאל גואטה (ש"ס):

אבל למה לא מחר?

היו"ר דוד ביטן:

אתה רוצה לדבר שלושת רבעי השעה באמת?

אתי בנדלר:

אנחנו באמצע סעיף - - -

היו"ר דוד ביטן:

אין בעיה. תמשיכי.

אתי בנדלר:

תקראי את סעיפים (ט) ו-(י) - - -

היו"ר דוד ביטן:

איתן, אתה רוצה באמת לדבר שלושת רבעי השעה?

איתן כבל (המחנה הציוני):

שעה תכננתי.

היו"ר דוד ביטן:

אני לא מבין, יש משמעות לסיכומים אתכם על זמנים? אני לא מבין את הקטע הזה.

איתן כבל (המחנה הציוני):

אתי לא סכמת - - -

היו"ר דוד ביטן:

מה זה "לא סיכמת"? קודם כל, היית אתי כשסיכמנו. סיכמנו שעה וחצי לכל נימוקי
ההסתייגויות. הוא עכשיו רוצה להחזיק אותי שעה, מה תגיד על זה?

יגאל גואטה (ש"ס):

ביטן, מגיע לך. אתה החזקת אותי פה 3 שעות. עכשיו הוא יחזיק אותך שעה.

היו"ר דוד ביטן:

תמשיכי לקרוא, לגמור את הסעיף.

אתי בנדלר – תקראי את הסעיפים

שחר וינברג:

"(ט) לא ימונה מומחה לפי סעיפים קטנים (ב) או (ג) מי שמקיים בו אחד מאלה:

(1) הוא הורשע בעבירה שמפאת מהותה, חומרתה או נסיבותיה אין הוא ראוי לשמש
כמומחה או שהוגש נגדו כתב אישום בעבירה כאמור וטרם ניתן פסק דין בעניינו.

(2) יש לו זיקה אישית או עסקית לשר משרי הממשלה או שהוא עוסק בפעילות
פוליטית או בפעילות מפלגתית או שעסק בפעילות פוליטית או בפעילות מפלגתית
בחמש השנים שקדמו למועד מינויו. לעניין זה לא יראו השתתפות בהפגנה או
בכינוס בעל אופי פוליטי או הבעת עמדה פומבית בעניינים פוליטיים כשלעצמן
כפעילות פוליטית.

(3) הוא עלול להימצא במישרין או בעקיפים במצב של ניגוד עניינים בין מילוי
תפקידו כמומחה לבין עניין אישי שלו או תפקיד אחר שלו.

(י) מומחה שמונה לפי סעיפים קטנים (ו) או (ז) רשאי להיעזר ביועץ הדרוש לו
לפי שיקול דעתו לצורך הכרעה במחלוקת והוא יכריע במחלוקת בתוך 30 ימים לכל
היותר מיום שמונה.

(יא) התאגידים יישאו בשכרו ובהוצאותיו של המומחה שמונה לפי סעיף קטן (ו) או
(ז) בחלקים שווים.".

שלמה פילבר:

צריך לציין שהתעריפים ייקבעו בכפוף לתעריפי החשב הכללי. לפחות שתהיה מסגרת
מסוימת.

אתי בנדלר:

מה ההערה?

שלמה פילבר:

ציינתי שצריך לציין שהתעריפים יהיו כפופים לתעריפי החשב הכללי על כל
המומחים.

פילבר – מקובלת חשב כללי

"(יב) בעניין סעף זה, עניין אישי – לרבות עניין אישי של קרובו, עניין של
תאגיד שהוא או קרובו הם בעלי עניין בהם או עניין של גוף שהוא או קרובו הם
מנהלים או עובדים אחראיים בו.".

שלמה פילבר:

אומרים פה לא להכניס תעריפים בחוק. בצדק. זו כבר בעיה של סמנכ"לי כספים - -
-

רן היילפרן:

יש פה מומחה, יועץ למומחה וכל אחד - - -

שלמה פילבר:

ואתה כסמנכ"ל כספים תגיד: זה מה שאני יודע לשלם. עזוב.

היו"ר דוד ביטן:

זהו?

אתי בנדלר:

אם אין הערות, אפשר לעבור הלאה.

היו"ר דוד ביטן:

מה רצית להגיד, אילטוב?

רוברט אילטוב (ישראל ביתנו):

יש שני נושאים - - -

לאה ורון:

רגע. הן באמצע הקראה. תסיים את ההקראה - - -

היו"ר דוד ביטן:

היא אמרה שסיימה את ההקראה.

אתי בנדלר:

את הסעיף הזה גמרנו. יש עוד סעיף.

לאה ורון:

יש עוד עמוד ורבע לסיים וזהו. סעיף 21.

היו"ר דוד ביטן:

רוצים לגמור לקרוא את העמוד. אתה אתנו בכל מקרה, נכון? אתה לא הולך.

שחר וינברג:

"פיקוח על פעולות המנהל הכללי הזמני של תאגיד החדשות

98ב. עד למינוי מועצת תאגיד החדשות לפי סעיף 82ג, ימלא הכונס הרשמי את
תפקיד הפיקוח של מועצת תאגיד החדשות כאמור בסעיף 82(ד)(4) - - - על פעולות
המנהל הזמני של תאגיד החדשות, למעט בכל הנוגע להיבטים של תוכן ועריכה.".

היו"ר דוד ביטן:

את ההצבעה, במקום ב-12:00 נעשה אותה - - -

איתן כבל (המחנה הציוני):

- - -

היו"ר דוד ביטן:

לא הבנות, איזה הבנות יש פה?

איתן כבל (המחנה הציוני):

פילבר, יש לי עוד את ההסתייגויות שלי.

היו"ר דוד ביטן:

מה יש לך פה לקצר? אין פה קיצור. בוא ונצביע רק בוועדה. בוועדה נצביע קצר.

איתן כבל (המחנה הציוני):

מה זה קצר?

היו"ר דוד ביטן:

עכשיו נימקתם את ההסתייגויות - - - רק הצבעות. רק מצביעים. הם אומרים את
המספר ואנחנו מצביעים.

יעקב פרי (יש עתיד):

- - -כל סעיף יש - - - יכול לקחת זמן.

היו"ר דוד ביטן:

מה, להרים את היד ולהוריד את היד. זה מה שיש.

שולי מועלם-רפאלי (הבית היהודי):

ביטן, בשלב הזה של היממה אתה לא יכול להודיע על שינוי בשעת ההתכנסות של
הוועדה.

היו"ר דוד ביטן:

שטויות. אני יכול להודיע חצי שעה לפני. זה יום עבודה, זה לא יום שנמצאים בו
בבית. אין שום בעיה.

איתן כבל (המחנה הציוני):

ואולי מישהו לא הגיע - - -

לאה ורון:

אחר כך יגידו - - -

היו"ר דוד ביטן:

לאיפה לא הגיע?

איתן כבל (המחנה הציוני):

לכנסת. הוא הלך לקופת חולים.

יעקב פרי (יש עתיד):

ביטן, אתה יכול לעשות את זה מ-14:00 עד 16:00.

היו"ר דוד ביטן:

מה זה שייך, ריבונו של עולם?

לאה ורון:

תן לה לסיים.

היו"ר דוד ביטן:

תקריאו.

אתי בנדלר:

לסעיף 98ב יש הערות לתיקון המוצע? אין הערות לתיקון המוצע, אדוני.

שחר וינברג:

98ד, מעבר עובדי תאגיד השידור הישראלי לתאגיד החדשות.

אתי בנדלר:

זה מחייב הקדמה - - -

היו"ר דוד ביטן:

אתם רוצים מלחמה גם על הצבעה בוועדה?

איתן כבל (המחנה הציוני):

אח שלי, אנחנו מחזירים את חאג' חוסייני פה – קרב על כל משלט.

שולי מועלם-רפאלי (הבית היהודי):

אתה לא זוכר - - -

יעקב פרי (יש עתיד):

חאג' אמין אל חוסייני. תשמע, - - -

היו"ר דוד ביטן:

אתה נותן לו להוביל אותך, תגיד לי? אני משתגע ממך. אתה, ראש השב"כ, שר, עוד
מעט ראש ממשלה.

שולי מועלם-רפאלי (הבית היהודי):

ביטן, בחוק ההסדרה זה לקח 5 שעות.

היו"ר דוד ביטן:

בחוק ההסדרה שלך. בשבילי זה לוקח הרבה פחות זמן.

שולי מועלם-רפאלי (הבית היהודי):

ברור. ברור. בוא נחכה למחר.

יגאל גואטה (ש"ס):

תמשיך לבזבז זמן. תמשיך. החיים של האנשים הפקר פה. פה הם עבדים, אין להם
בית - - -

היו"ר דוד ביטן:

מאיפה היושב-ראש מוצא את כל הטקסים האלה?

אתי בנדלר:

מתי יש טקס?

היו"ר דוד ביטן:

כמה שעות זה?

קריאות:

- - -

היו"ר דוד ביטן:

בסעיף הזה הוא בכלל לא יסכים - - -

איתן כבל (המחנה הציוני):

לא יאפשרו. בטח.

היו"ר דוד ביטן:

אנחנו נתחיל בשמונה אולי - - -

רומן גרביץ':

בערב?

היו"ר דוד ביטן:

ב-16:00 נפתחת המליאה. לא ייקח 4 שעות.

איתן כבל (המחנה הציוני):

- - - ייגמר הכול.

רומן גרביץ':

בשש זה ייגמר.

היו"ר דוד ביטן:

איזה שש? רק הווטראנים – אני יודע מה אני אעשה. אני אשים את המדליות ואשב
אתם - - -

רומן גרביץ':

זה מקסימום 40 דקות - - -

היו"ר דוד ביטן:

תגיד לי גואטה, מאיפה אתה מקבל את האספקה כל הזמן?

יגאל גואטה (ש"ס):

ביטן, על מה שעשית לי היום אתה תשלם big time חכה.

היו"ר דוד ביטן:

אבל מאיפה האספקה שאתה מקבל? כל פעם בא מישהו ונותן לך משהו.

יגאל גואטה (ש"ס):

תאמין לי, אני אפקוד בש"ס 50,000 איש רק לפריימריז שלכם. אני אפשר לך את
הצורה בליכוד. חכה ותראה.

היו"ר דוד ביטן:

אין בעיה.

שולי מועלם-רפאלי (הבית היהודי):

ביטן, אולי נגמור לקרוא - - -

היו"ר דוד ביטן:

נו, תקראו. אני עצרתי? אתי אוהבת הקשבה מלאה.

שולי מועלם-רפאלי (הבית היהודי):

אז בואו נהיה אתה רגע.

רוברט אילטוב (ישראל ביתנו):

מה אומר היועץ המשפטי לממשלה על ההצהרה הזאת?

היו"ר דוד ביטן:

היא לא קוראת, השנייה קוראת.

אתי בנדלר:

אפשר לכתוב פרוטוקול?

היו"ר דוד ביטן:

נו, תקראי.

לאה ורון:

הם לא אוהבים שכולם מדברים בקול ולא שומעים - - -

אתי בנדלר:

סעיף 98ד עניינו במעבר עובדי תאגיד השידור הישראלי לתאגיד החדשות. סעיף קטן
(ב) שלי בנוסח המקורי קבע שעובד חטיבת החדשות שהעסקתו בתאגיד השידור
הישראלי הסתיימה לפי סעיף קטן (א) יהיה, בכפוף להסכמו, לעובד תאגיד החדשות
החל ביום התחילה.

מדובר על עובדי חטיבת החדשות. שאלנו מתי הוא צריך לתת את ההסכמה. צריכים
לתת לו צ'אנס להגיד "מסכים אני". ההנחיה של היושב-ראש הייתה 72 שעות
והתבקשנו לנסח את זה. יש איזשהו שינוי בנוסח - - - שימו לב כי יש כאן שינוי
של ברירת המחדל - - - היה צריך לתת הסכמה פוזיטיבית, הנוסח שיוצע עכשיו
יאמר שהוא רשאי לסרב בתוך 72 שעות, ואם הוא לא מסרב, רואים אותו כמי
שהסכים.

שולי מועלם-רפאלי (הבית היהודי):

אם הוא מסרב, מה קורה אתו? הוא נשאר בתאגיד או הולך לביתו לשלום?

אתי בנדלר:

הוא חדל להיות עובד תאגיד השידור.

היו"ר דוד ביטן:

שולי לא עייפה. אני רואה שאת - - -

שולי מועלם-רפאלי (הבית היהודי):

אני אף פעם לא עייפה. אתה כבר מכיר אותי כבר שנתיים.

אתי בנדלר:

את רוצה לקרוא?

יאיר טרצ'יצקי:

הוא לא מפטר אוטומטית מהתאגיד. התאגיד צריך להזמין אותו לשימוע.

אתי בנדלר:

עובד חטיבת החדשות, לפי הנוסח, מפוטר אוטומטית - - -

יאיר טרצ'יצקי:

לא, אבל עובד שלא רוצה לעבור ואומר: אני רוצה להישאר עובד בתאגיד - - -

שולי מועלם-רפאלי (הבית היהודי):

הוא לא יכול לפי הנוסח של החוק.

אתי בנדלר:

תקרא את סעיף קטן (א).

שולי מועלם-רפאלי (הבית היהודי):

ברגע שהוא עובר לתאגיד החדשות הוא לא עובד של התאגיד יותר.

אביטל סומפולינסקי:

ביום התחילה הוא מפסיק להיות עובד של התאגיד.

שולי מועלם-רפאלי (הבית היהודי):

תקשיב למה שאומרת לך אביטל.

אתי בנדלר:

תקרא את סעיף קטן (א).

מיה בן פורת:

אני מקריאה את הסיפה של סעיף קטן (ב): "לא הודיע עובד כאמור בתוך 72 שעות
כי הוא מסרב לעבור לתאגיד החדשות, יראו אותו כעובד עובר".

שולי מועלם-רפאלי (הבית היהודי):

יראו אותו, מה?

לאה ורון:

כמי שנתן את הסכמתו.

שולי מועלם-רפאלי (הבית היהודי):

זהו. זו העברית הנכונה.

אתי בנדלר:

תקראי שוב את הנוסח.

מיה בן פורת:

"לא הודיע עובד כאמור בתוך 72 שעות מיום התחילה כי הוא מסרב לעבור לתאגיד
החדשות, יראו אותו כמי שנתן הסכמתו לפי סעיף זה. בסימן זה – עובד - - -".

יאיר טרצ'יצקי:

אותם עובדים שמפוטרים מהתאגיד ומועברים לתאגיד החדשות, הולכים לקבל חלף
הודעה מוקדמת.

קריאה:

הם לא מפוטרים.

היו"ר דוד ביטן:

תגיד לי, אתה מייצג את עובדי התאגיד, נכון? הולך לשלוח להם מכתב שאתה מייצג
אותם כמו שצריך. עד עכשיו נשארת. תראה מה זה.

יאיר טרצ'יצקי:

מגיע להם חלף הודעה מוקדמת. שיהיה ברור. הם מפוטרים לכל דבר.

איתן כבל (המחנה הציוני):

בוודאי.

יאיר טרצ'יצקי:

- - - אם תגיד שעובד עבד שם שנה, מגיע לו חודש הודעה מראש? הוא לא יקבל
חודש הודעה מראש, אבל לכל הפחות צריך לקבל חלף הודעה מוקדמת. תלוי בוותק
שלו. אם אתם נותנים לו להמשיך בוותק, באותו ותק אז זה דבר אחד - - -

היו"ר דוד ביטן:

יש לנו עוד משהו קטן עם אילטוב וגמרנו.

איתן כבל (המחנה הציוני):

אל תבנו על זה. יש לי הסתייגויות לפחות שעה.

היו"ר דוד ביטן:

בסדר. אתה רוצה להפחיד אותנו. שמתי לב.

לאה ורון:

שאזמין עוד פעם סנדוויצ'ים?

היו"ר דוד ביטן:

אתם רוצים שאני אביא לכם פלאפל? אי אפשר לכול פלאפל בשעה 04:00 בבוקר? מה
קרה? אם אני אשלח את התאגיד לאיש של הפלאפל, הוא יפתח מהר מאוד.

שולי מועלם-רפאלי (הבית היהודי):

אני לא מסכימה להתייאש. עלתה פה שאלה ויושבת פה נציגת משרד המשפטים שאמורה
לענות עליה. את יכולה לענות לנו עליה? תודה.

איה דביר:

מדובר בסעיף סטנדרטי. מכניסים במצב שסוגרים חטיבה מסוימת ומעתיקים את
הפעילות שלה ליחידה חדשה, לתאגיד חדש. לצד האמירה שביחסים מפסיקים כי
החטיבה נסגרת. יש אמירה בהמשך הסעיף שאומרת שגם רצף הזכויות נשמר. זאת
אומרת, אם הוא מפסיק לעבוד כשהוא כבר בתאגיד החדשות, הזכויות שיצטברו לו
יחולו מיום תחילת העסקתו בתאגיד השידור הישראלי.

היו"ר דוד ביטן:

יפה מאוד. תאמין לי, קובלנץ, אם הייתי יודע שאני אשאר עד 04:00 בבוקר,
הייתי משאיר את התאגיד וזהו. איפה גיל עומר? התרגלנו אליו, לגיל. מה קרה?

שולי מועלם-רפאלי (הבית היהודי):

פרש בשיא.

היו"ר דוד ביטן:

סיימנו?

אתי בנדלר:

אם אין הערות, אפשר לעבור לסעיף 98ז שעניינו במינויים הראשונים, ועדת
גילאור. אמרנו שיש כאן מספר שלבים וסיכמנו לשנות את המועדים כדלקמן:

הוועדה הראשונה לאיתור מועמדים למועצת תאגיד החדשות תמונה בהתאם להוראות
סעיף 82ו, בתוך 18 ימים מיום התחילה; הוועדה הראשונה לאיתור מועמדים תגיש
את המלצתה לשר בתוך 45 ימים כפי שהוצע במקור; בסעיף קטן (ג) השר ימנה את
המועצה הראשונה של תאגיד החדשות, לפי סעיף 82ג, בתוך 3 ימים ממועד קבלת
ההמלצה; בצורה כזאת נשארו עם 3 ימים למינוי המנהל הכללי הראשון על ידי
המועצה הראשונה, לפי סעיף קטן (ד).

אלה הימים שסיכמנו. נכון, מר פילבר?

איתן כבל (המחנה הציוני):

עוד משהו?

אתי בנדלר:

תיקון חוק בתי משפט.

מיה בן פורת:

יש תיקון עקיף לחוק בתי המשפט - - -

אתי בנדלר:

קצר, קצר.

היו"ר דוד ביטן:

קצר, וסיימנו להקריא? זהו? רבותי - - -

קריאה:

אפשר להקריא שוב את המועדים?

אתי בנדלר:

השינויים במועדים הם כדלקמן: בסעיף קטן (א), במקום 21 יבוא 18 ובסעיף קטן
(ג), במקום 14 יבוא 3 ימים.

היו"ר דוד ביטן:

זאת אומרת ששר חייב לחתום מיד.

אתי בנדלר:

כן. יש לו 3 ימים לחתום.

היו"ר דוד ביטן:

גם אם הוא לא מסכים למינוי.

מיה בן פורת:

אני אקריא את התיקון לבית משפט לעניינים - - -

אתי בנדלר:

כן, כן.

מיה בן פורת:

"הוספת סעיף 147א

29א אחרי סעיף 147 יבוא: ביטול חוק בתי משפט לעניינים מינהליים - - -

היו"ר דוד ביטן:

אני לא יודע. לוין הבטיח לי שכל הלו"זים יעבדו.

מיה בן פורת:

"147א בחוק בתי משפט לעניינים מנהליים, התשס–2000, בתוספת הראשונה, בסופה
יבוא:

58 החלטה של מומחה לפי סעיף 63(ב1)(3)ׁ(ב) או (ג) לחוק השידור הציבורי
הישראלי, התשע"ד–2014;

59 החלטה של מומחה לפי סעיף 82יז(ו)(1) או (2) לחוק השידור הציבורי
הישראלי, התשע"ד–2014.".

אתי בנדלר:

והמשמעות של זה בקיצור?

מיה בן פורת:

זה תיקון עקיף לחוק - - -

היו"ר דוד ביטן:

סיימנו להקריא? אילטוב, בבקשה.

רוברט אילטוב (ישראל ביתנו):

כבוד היושב-ראש - - -

היו"ר דוד ביטן:

רבותי, מכיוון שניסחנו – עזבי רגע את הבעיה הראשונה – הרצון של הוועדה היה
שהשידורים ברוסית ברדיו "רקע" יהיו בעיקר - - - מכיוון שהמשנה ליועץ המשפטי
לממשלה אמר לי שעיקר זה רק 50%, אז אילטוב אמר: אם זו הפרשנות, אז הוא רוצה
שזה יהיה ברור לגמרי - - -

רוברט אילטוב (ישראל ביתנו):

אנחנו נדייק יותר: אנחנו רוצים שני שליש מהזמן, מ-24 שעות, שיהיו שידורים
ברוסית.

היו"ר דוד ביטן:

זה הגיוני. רוב השידורים מיעדים לרוסים.

רוברט אילטוב (ישראל ביתנו):

וכמובן בהמשך - - - הוספתי לגבי הזמנים - - -

היו"ר דוד ביטן:

מקובל. מה עוד רצית?

אתי בנדלר:

שני שליש מכלל השידורים ברשת יהיו בשפה הערבית?

רוברט אילטוב (ישראל ביתנו):

הרוסית.

היו"ר דוד ביטן:

ובשעות השיא העיקר.

רוברט אילטוב (ישראל ביתנו):

ברוסית.

אתי בנדלר:

ומה אני אמרתי?

רוברט אילטוב (ישראל ביתנו):

ערבית.

היו"ר דוד ביטן:

בשעות השיא זה יהיה העיקר, ושני שליש מכל ה-24 שעות. הלאה.

אתי בנדלר:

הן יהיו אותן שעות שיא כמו באותה הגדרה שיש לנו של שעות שיא לגבי החדשות?

היו"ר דוד ביטן:

גואטה, תישאר, עוד מעט אני עובר אליך לסגור את הבעיה.

יגאל גואטה (ש"ס):

אני לא מאמין.

היו"ר דוד ביטן:

אני רואה שאתה מסתדר עם פרי טוב מאוד.

אביטל סומפולינסקי:

שעות השיא בטלוויזיה הן אותן שעות שיא - - -

יגאל גואטה (ש"ס):

שזה לא יתהפך עליך מחר, ביטן.

שלמה פילבר:

שעות השיא ברדיו הן 06:00 עד - - -

רוברט אילטוב (ישראל ביתנו):

שעות השיא ברדיו.

אתי בנדלר:

אז צריכים לקבוע את זה. אני צריכה להגדיר.

רוברט אילטוב (ישראל ביתנו):

מהן שעות השיא ברדיו?

שלמה פילבר:

ברדיו, בדרך כלל, זה בין שש בבוקר לשתיים בצהריים.

היו"ר דוד ביטן:

היא צודקת. כשאתה אומר שני שליש, זה גם מכסה את שעות השיא, אז לא
צריך - - - מה הנושא השני?

רוברט אילטוב (ישראל ביתנו):

הנושא השני שחשוב לי ואני רוצה שהדברים יהיו ברורים לגבי מינוי מנהל התחנה.

יעקב פרי (יש עתיד):

מנהל רדיו "רקע".

רוברט אילטוב (ישראל ביתנו):

המנהל חייב לשלוט בשפה הרוסית ברמת שפת אם, לא לדבר - - -

שלמה פילבר:

זו האחריות של ועדת האיתור.

רוברט אילטוב (ישראל ביתנו):

אני רוצה שהדברים יאמרו לפרוטוקול.

היו"ר דוד ביטן:

אבל רגע, לא חייבים לקבל את זה אבל תן לו לטעון. מה הבעיה?

רוברט אילטוב (ישראל ביתנו):

לא יכול להיות שיש פה אפליה של קהל כל כך גדול ולא מצאו במיליון ו-200 אלף
איש אדם אחד ראוי בשפת אם לנהל את הערוץ. פשוט לא ייתכן. זאת אפליה לשמה.

אלדד קובלנץ:

איך הגעת למסקנה שהוא לא דובר רוסית כשפת אם?

רוברט אילטוב (ישראל ביתנו):

אתה רוצה שנביא אותו לוועדה והוא ייתן לנו פה שיעור - - -

אלדד קובלנץ:

אתה רוצה לעשות את זה?

רוברט אילטוב (ישראל ביתנו):

לאן אתה רוצה להביא אותנו? אתה מנית אדם שלא יודע רוסית ברמת שפת אם לתחנה
שצריכה לשדר 18 שעות ברוסית. אתה עכשיו אומר לי שהוא יודע רוסית?

אלדד קובלנץ:

כן. הוא יודע רוסית.

רוברט אילטוב (ישראל ביתנו):

כל העובדים אומרים שהוא לא יודע רוסית.

אלדד קובלנץ:

אה, העובדים אומרים?

רוברט אילטוב (ישראל ביתנו):

כן. אני דיברתי אתו, הוא אמר שהוא יודע לדבר אבל לא יודע לכתוב והוא לא
יודע לקרוא. הוא יודע לדבר ברמה של הילד שלי בגיל 6. אני דיברתי אתו - - -

אלדד קובלנץ:

להבנתי זה העלבת עובד ציבור.

היו"ר דוד ביטן:

אני רוצה להגיד למה אנחנו לא צריכים להידרש לטענה הזאת. מכיוון שעל פי
הכללים שנקבעו פה בחוק, כל עובדי התאגיד - - -

רוברט אילטוב (ישראל ביתנו):

החוק קובע שצריך להיות ייצוג הולם לכל האוכלוסיות. גם במקום שצריך לשים אדם
שצריך לשלוט בשפת אם, לא שמים כזה. אז איך אפשר להגיד שיש פה ייצוג הולם
בכלל?

היו"ר דוד ביטן:

אני רוצה להסביר לך אבל אתה לא נותן לי להסביר.

רוברט אילטוב (ישראל ביתנו):

ואם האנשים האלה לא יודעם לקרוא את החוקים ולקיים אותם, מה שהכנסת דורשת
מהם, אז אנחנו צריכים להכניס את זה בחוק בצורה הכי מפורשת.

היו"ר דוד ביטן:

נתייחס לזה רגע.

רומן גרביץ':

ואם הם עשו טעות, אז - - -

היו"ר דוד ביטן:

למה אנחנו צריכים להידרש לזה, לוין? תקן אותי אם אני טועה, עזוב את העניין
שטענת לכפי כן שיש בעיה. הוא עובד תאגיד, נכון?

מאיר לוין:

כן.

היו"ר דוד ביטן:

עובדי התאגיד עוברים - - -

רוברט אילטוב (ישראל ביתנו):

הוא יכול להיות הכי מוכשר, אין לי בעיה עם זה.

היו"ר דוד ביטן:

עובדי התאגיד עוברים לחטיבת החדשות, נכון? אתה מקשיב? אני מסביר לך בדיוק
את העניין – אז המנהל הקבוע שנבחר בודק את כל העובדים שמנהלים את העסק
ונמצאים בחטיבת החדשות והוא יכול לעשות שינויים. לכן, כרגע אין צורך להידרש
לעניין הזה. זה מה שאני רוצה להסביר לך. אמרתי משהו לא נכון?

מאיר לוין:

אתה בעצם ממחיש את הנקודה שאנחנו לא מתערבים בפררוגטיבה של מנכ"ל שנבחר
בדיוק על מנת להחליט מי מתאים ומי לא מתאים. אנחנו לא מכתיבים לו.

היו"ר דוד ביטן:

אב לאם אתה תפנה את תשומת לבו לכך שהוא לא מתאים, יכול להיות שהוא יחליט
שאתה צודק.

רוברט אילטוב (ישראל ביתנו):

כבוד היושב-ראש, אנחנו מדינה קולטת עלייה. יש פה קבוצות שונות של אוכלוסייה
ולא ייתכן, גם כשאפשר למנות אדם ששולט בשפה, אתה יודע מה, אני יכול להגיד
לך - - -

שלמה פילבר:

למה אתם לא עותרים? אם זה נכון, במקום לעשות תיקוני חקיקה בשביל דבר בלתי
סביר - - -

רוברט אילטוב (ישראל ביתנו):

אני רוצה שהדברים ייאמרו לפרוטוקול. אני עדיין רוצה, גם אם הדבר - - -

היו"ר דוד ביטן:

לא הקשבת למה שאמרתי. אני אומר לך שלפי החוק הקיים הם עוברים as-is
בתפקידים שלהם לתאגיד החדשות. אחרי 3 חודשים, המנהל שנכנס יקבל את מינוי
הקבע, הוא יכול לעשות שינויים לפי הבדיקה אם העובדים מתאימים או לא
מתאימים.

אם אתה צודק, סביר להניח שהוא ישנה. זה מה שאני רוצה להסביר לך. לכן אין
צורך להיכנס ולהידרש לזה כרגע.

רומן גרביץ':

הם יכולים לעשות טעות פעם שנייה.

היו"ר דוד ביטן:

זה לא שייך. אתה רוצה לנהל את התאגיד? על מה אתה מבלבל את המוח? מה זה
"טעות פעם שנייה"? אני מסביר לך שזה דבר שניתן לתקן אותו עם המינוי של
המנהל החדש, של המנכ"ל החדש ולכן אין שום בעיה עם זה. באמת שאין בעיה. החוק
בדיוק פותר את הבעיה הזאת, בדיוק על הרקע הזה. אמרתי משהו לא נכון, לוין?

מאיר לוין:

לא.

היו"ר דוד ביטן:

אני אסביר לך את זה אחר כך. אני באמת רוצה להגיד לך על זה מילה או שתיים.

שולי מועלם-רפאלי (הבית היהודי):

סיימנו?

היו"ר דוד ביטן:

יש לנו אותו, לא סיימנו.

איתן כבל (המחנה הציוני):

ככה מרדימים - - -

רומן גרביץ':

מה עם ההסתייגויות שלנו?

היו"ר דוד ביטן:

יש לך הסתייגויות? הקואליציה לא מגישה הסתייגויות, אבל תטען. אתה רוצה
לטעון – תטען, אין בעיה. יש הסתייגות שלא נפתרה לך?

רומן גרביץ':

לפחות לטעון שיש את זה. תמיד אפשר למשוך אותה, אבל שיהיה.

היו"ר דוד ביטן:

בסדר. פתרנו את רוב הבעיות שביקשתם. אין פה בעיה מיוחדת. סתם שיהיה – זה
לא - - -

אתי בנדלר:

אתם צריכים להציג - - -

רוברט אילטוב (ישראל ביתנו):

נושא תקציב.

רומן גרביץ':

תקציב ותקנים.

אתי בנדלר:

תכף נראה.

קריאה:

רשת רדיו "רקע" תשדר 24 שעות ביממה, 7 ימים בשבוע - - -

היו"ר דוד ביטן:

קיבלנו את זה.

אתי בנדלר:

את זה כבר שינית

רומן גרביץ':

בשפה הרוסית.

היו"ר דוד ביטן:

קיבלנו. שניים לא תקבל. אחד קיבלת.

רוברט אילטוב (ישראל ביתנו):

את זה פתרנו. פתרנו את בעיית התקציב.

אתי בנדלר:

- - - נכנס לחוק - - -

היו"ר דוד ביטן:

דיברנו גם על הנושא השני בסופו של דבר.

אתי בנדלר:

לא. הוא הסכים שזה לא יהיה בשפה הרוסית 24/7 אלא שני שליש. הייתה הסכמה.

רוברט אילטוב (ישראל ביתנו):

את זה פתרנו

אתי בנדלר:

זה ייכנס לנוסח אפילו בלי - - -

היו"ר דוד ביטן:

הכנסנו בלי הסתייגות לנוסח. גמרנו.

אתי בנדלר:

בהנחיית הוועדה זה - - -

היו"ר דוד ביטן:

את הולכת?

שולי מועלם-רפאלי (הבית היהודי):

למה עוד אתה צריך אותי? לשמוע את - - -

היו"ר דוד ביטן:

יש לנו את גואטה. תישארי - - -

שולי מועלם-רפאלי (הבית היהודי):

אז אני אחכה לגואטה ואחריו אני אלך. אז עכשיו גואטה.

יגאל גואטה (ש"ס):

את יכולה ללכת עכשיו, שולי.

היו"ר דוד ביטן:

- - - יש לנו - - -

רוברט אילטוב (ישראל ביתנו):

את זה בינתיים תשאיר כהסתייגות.

היו"ר דוד ביטן:

מה הנושא?

רומן גרביץ':

העורך הראשי.

רוברט אילטוב (ישראל ביתנו):

אני אוריד את זה אחרי - - -

היו"ר דוד ביטן:

איזה עורך ראשי?

רומן גרביץ':

מנהל התחנה - - -

היו"ר דוד ביטן:

אני אסביר לך את זה אחר כך.

פילבר, תקשיב, לגבי גואטה, אני חושב שהוא צודק בטענה שלו.

שלמה פילבר:

הם צודקים ואנחנו רוצים מאוד לעזור להם. אני - - -

היו"ר דוד ביטן:

רגע. לא צריך לעזור. אנחנו מעבירים חוק, אתה לא עושה לנו טובה. אתה אמרת
שצריך למצוא לו תדר, תפנה לסעיף הספציפי. עכשיו אתה אומר: אני לא יודע בכלל
אם יש לי תדר. אז אם אתה לא יודע, מה אתה מפנה אותי לתדר? רק לרשום שיש
משהו?

מאיר לוין:

כיוון שעלו פה כמה הצעות לעוד ערוצים, לעוד שידורים, לעוד תחנות - - -

היו"ר דוד ביטן:

אין יותר הצעות. זהו.

מאיר לוין:

ככלל, אני חושב שכשבוחנים את השאלה למי יש צורך, לאיזו אוכלוסייה, שאכן
יהיה שידור כזה או אחר, היה ראוי לעשות איזשהו מיפוי של כלל האוכלוסיות
ולמי מגיע ולמי לא, ולא באופן - - -

היו"ר דוד ביטן:

אני חושב שדאגנו לכולם. אני אסביר לך מדוע - - -

רוברט אילטוב (ישראל ביתנו):

תסתכל כמה - - -

מאיר לוין:

- - - לא מתייחס לערוץ כזה או אחר. אני רק אומר שמן הראוי שתעשה בחינה של
כלל האוכלוסיות - - -

היו"ר דוד ביטן:

אני אענה לך - - -

שולי מועלם-רפאלי (הבית היהודי):

הצעה נפלאה למשרד - - -

שלמה פילבר:

התדר מוקצה אחרי שיש פנייה מסודרת של המועצות. המועצה היא זאת שצריכה לעשות
את העבודה הזאת. השר, מתוקף סמכותו - - -

אלדד קובלנץ:

התאגיד כבר פנה בבקשה לתדר לתחנה - - -

שלמה פילבר:

אז אם הוא צריך לנמק - - -

היו"ר דוד ביטן:

אתם פניתם לפני חצי שנה.

שולי מועלם-רפאלי (הבית היהודי):

בנובמבר הם פנו.

היו"ר דוד ביטן:

לא קיבלתם תשובה. לוין, אני רוצה להגיד לך דבר אחד, לערבים יש תחנה, נכון?
לכל העדות, הפרסית, האתיופית, הגאורגית – יש להן תחנה ב"רקע". לרוסים יש
עכשיו תחנה ב"רקע" - - - יחד עם החרדים זה כמעט 90% מהאוכלוסייה כי יש רשת
ב'. אז אני לא רואה בעיה מיוחדת בעניין הזה.

יעקב פרי (יש עתיד):

לשומרונים אין.

שלמה פילבר:

שיקול הדעת המקצועי היה פנייה של המועצה.

היו"ר דוד ביטן:

אני רוצה להבין, גם התאגיד הגיע למסקנה שהם צריכים רדיו, ופנה לפני חצי שנה
לקבל תדר ממשרד התקשורת. אתה רואה, אני כבר מסתדר עם קובלנץ טוב, אתה מבין?

אלדד קובלנץ:

אנחנו תמיד שמחים לעזור.

היו"ר דוד ביטן:

קלעתי לדעת גדולים פה.

החור, אם הוא יאושר בכנסת, מאפשר להקים תחנת רדיו חרדית ציבורית. יש היום
כאלה שלא ויש שם סכסוכים גדולים. פה אנחנו רוצים את זה ציבורי. אני לא יכול
להגיד מתי היא תתחיל לפעול. אם אני אומר - - -

רוברט אילטוב (ישראל ביתנו):

האם החרדים יוותרו על - - -

היו"ר דוד ביטן:

אם אני קובע בחוק שצריך להפנות לסעיף זה וזה שמעניק את התדרים, למה אני לא
יכול לקבוע תאריך יעד?

מאיר לוין:

כי אתה מכתיב פה חובה לשר להעניק את התדר, ואתה לא יכול לעשות את זה.

יגאל גואטה (ש"ס):

השר מעניק תדר?

היו"ר דוד ביטן:

השר מעניק אחרי דיון.

פילבר, איך אני פותר את הבעיה הזאת? חצי שנה לא נתתם תשובה. חצי שנה לא
נותנים תשובה לתדר?

אלדד קובלנץ:

באמת, פילבר, לפני חצי שנה ביקשנו.

שלמה פילבר:

לא נימקתם.

אלדד קובלנץ:

נימקנו. לא יפה. וביקשנו עוד תדר.

שולי מועלם-רפאלי (הבית היהודי):

בארבע בבוקר אתה מעליב אותו? אחרי יום שלם שלא העלבת אותו?

היו"ר דוד ביטן:

מה קורה עם זה? תן לי תשובה על זה.

שלמה פילבר:

הסברתי להם ואני יכול להסביר - - -

היו"ר דוד ביטן:

אל תסביר. אתה אוהב להסביר, פילבר, שמתי לב. אני צריך פתרון, לא הסברים.

שלמה פילבר:

במדינת ישראל, בגלל הצבא אין תדרים פנויים, נקיים, מסודרים. צריך למצוא תדר
ארצי - - -

יגאל גואטה (ש"ס):

אדוני היושב-ראש, אני יכול לדבר?

היו"ר דוד ביטן:

רגע. אני יודע שאתה לא מתאפק אף פעם. רגע.

שלמה פילבר:

אתה צריך לחפש אותם בפינצטה ואתה צריך לעשות בדיקות בשטח כי יש לנו שכנים
שדואגים להפריע לנו - - -

היו"ר דוד ביטן:

אז מה עושים? חצי שנה לא סיימתם את הבדיקה הזאת?

שלמה פילבר:

צריך לחפש תדר נקי - - - לתת להם תדר מהמדף - - -

היו"ר דוד ביטן:

הבנתי. זה לא פותר את הבעיה.

שלמה פילבר:

- - - לקלוט אותם כי אין להם הפרעות.

היו"ר דוד ביטן:

נו, אז מה אתה רוצה להגיד?

שלמה פילבר:

התהליך הזה למצוא תדר נקי לוקח זמן.

היו"ר דוד ביטן:

כמה זהמן הוא לוקח? כמה? אני רוצה שתצהיר לפרוטוקול כמה - - -

איתן כבל (המחנה הציוני):

יש עובד אחד שמסתובב בארץ - - -

היו"ר דוד ביטן:

יש לך תהליך. כמה זמן לוקח התהליך?

שלמה פילבר:

זה יכול לקחת בין כמה שבועות לכמה חודשים טובים - - -

היו"ר דוד ביטן:

כמה חודשים – נשמע לי מוגזם.

שלמה פילבר:

יש יחידת פיקוח אצלנו שעושה את הבדיקות האלה - - -

היו"ר דוד ביטן:

אז תצהיר לפרוטוקול איזה תהליך צריך וכמה זמן זה יכול לקחת.

שלמה פילבר:

אני אומר לך - - -

היו"ר דוד ביטן:

אל תגיד "כמה חודשים" – זה לא נשמע לי הגיוני.

שלמה פילבר:

יש רדיו אזורי, יש תחנות רדיו אזורי שהחליפו להן 4 פעמים את התחנה. תחשוב
על זה, כשיש לך רדיו מסחרי ואתה מתחיל לפרסם את מספר התדר שלך ובעוד חצי
שנה אתה צריך לדלג למקום אחר – זו בעיה. זה לא שווה לך מסחרית.

היו"ר דוד ביטן:

מה רצית להגיד, גואטה? זה לוקח זמן, אין מה לעשות. אין לי פתרון לזה.
גואטה, זה לוקח זמן.

שולי מועלם-רפאלי (הבית היהודי):

יש לך הצעה בשבילנו? אז תגיד מה ההצעה - - -

שלמה פילבר:

אני הצעתי להם הצעה - - -

יגאל גואטה (ש"ס):

אבל פילבר, אולי תנוח קצת, תן לי גם להגיד משהו?

שלמה פילבר:

אמרתי: תפסת מרובה, לא תפסת.

יגאל גואטה (ש"ס):

איזה מרובה? איזה מרובה? אתה נותן לי אוויר ואומר לי "מרובה".

שלמה פילבר:

ארצי – זה מרובה.

יגאל גואטה (ש"ס):

אל תיתן ארצי. תן לי תל אביב וירושלים. יש לך עכשיו? כמה זמן אתה נותן לי
תל אביב וירושלים?

שלמה פילבר:

לא יודע.

יגאל גואטה (ש"ס):

גם את זה אתה לא יודע. אז מה - - - על איזה "מרובה" אתה מדבר בכלל?

שלמה פילבר:

אני רק אומר שלחפש - - -

יגאל גואטה (ש"ס):

- - - לקח לי שנה להירגע מהעצבים עליך, אתה מדליק אותי עוד פעם מחדש.

שלמה פילבר:

אנחנו נבדוק מחר וניתן תשובה.

יגאל גואטה (ש"ס):

ביטן, אפשר לדבר פה?

היו"ר דוד ביטן:

נו, דבר. כבר דיברת. אתה מבקש ממני אישור?

יגאל גואטה (ש"ס):

- - - אז תסגור את הדיון.

היו"ר דוד ביטן:

דבר.

יגאל גואטה (ש"ס):

גמרנו. "דיברת".

היו"ר דוד ביטן:

לא. דיברת לבד, אז תמשיך לדבר.

יגאל גואטה (ש"ס):

הוא אומר "תפסת מרובה" – מה נתתם לי?

שלמה פילבר:

אתה לא נותן לי גמור את המשפט - - -

היו"ר דוד ביטן:

הוא לא רוצה שתגמור, הוא רוצה לדבר.

יגאל גואטה (ש"ס):

יש לך משפט אחד - - -

היו"ר דוד ביטן:

פילבר, תן לו לדבר. גמרנו.

יגאל גואטה (ש"ס):

מה ששלמה פילבר אומר פה זה דברים נחמדים אבל זה בכלל לא מה שאנחנו צריכים.
יש אצל אדון קובלנץ תדרים שהם לא בשימוש.

היו"ר דוד ביטן:

אז שייקח ממנו. מה הבעיה?

יגאל גואטה (ש"ס):

תקשיב עד הסוף, ביטן.

היו"ר דוד ביטן:

אני שומע. מה, אסור לי לגעת בעין בארבע בבוקר?

יגאל גואטה (ש"ס):

אבל אתה סוגר את העין כשאתה לא מקשיב.

היו"ר דוד ביטן:

מה אתה רוצה ממני, תגיד לי?

יגאל גואטה (ש"ס):

יש תדרים שמאושרים על ידי משרד התקשורת שהם לא בשימוש והם נמצאים כרגע
בתאגיד השידור הציבור הישראלי ואני מבקש לקבל לתדר לעבוד בו בינתיים.

היו"ר דוד ביטן:

בסדר. תכף אני אתן לך אותו. אמרת שאתה מבקש, מטפלים לך בזה, יטפלו לך בזה.

יגאל גואטה (ש"ס):

לא. הוא מדבר על תדר חדש.

היו"ר דוד ביטן:

מה זה תדר חדש?

יגאל גואטה (ש"ס):

אתה כל הזמן חושב שאתה מבין הכול, אבל אתה לא מבין כלום.

שלמה פילבר:

- - - תאגיד ככה כי בא לי תדר? זה צריך לראות - - -

יגאל גואטה (ש"ס):

יש תדר - - -

היו"ר דוד ביטן:

יש לך, קובלנץ? יש לך תדרים פנויים?

אלדד קובלנץ:

לא יודע. באמת שאין לי שמץ של מושג.

שלמה פילבר:

התדרים עדיין ברשות השידור בכלל.

יגאל גואטה (ש"ס):

יש בקול ישראל תדרים פנויים ללא שימוש. בדוק מהיום.

היו"ר דוד ביטן:

ניסיתי לבדוק. אנחנו נדבר על זה עוד.

יגאל גואטה (ש"ס):

בקיצור, אדוני היושב-ראש, מבחינתי כשלא יודעים מתי יהיה תדר, זה שאין תאריך
יעד – לכל התחנות יש תאריכי יעד ופה אין תאריך – זה משהו לעקבתא דמשיחא.

היו"ר דוד ביטן:

פילבר, תבדוק מחר בבוקר את העניין הזה. מחר יש לנו עוד ישיבה.

יגאל גואטה (ש"ס):

3 ימים הוא אומר לי: אני בודק.

היו"ר דוד ביטן:

אבל עכשיו אני מבקש ממנו בוועדה.

יגאל גואטה (ש"ס):

אז כשאני מבקש זה לא נחשב?

היו"ר דוד ביטן:

זאת ועדה פורמאלית.

יגאל גואטה (ש"ס):

- - - כדי שלא תהיה לנו מחר אי-נעימות - - -

היו"ר דוד ביטן:

- - - לא מבין מה קורה. מה אני יכול לעשות?

אלדד קובלנץ:

אני חייב לציין לפרוטוקול שצריך להתייחס לעובדה שהבקשה לתחנת רדיו חרדית
נתנה כבר לפני חצי שנה, אז הספירה התחילה.

היו"ר דוד ביטן:

אני רואה שקובלנץ עוזר לך.

יגאל גואטה (ש"ס):

הוא הגיש בקשה - - -

היו"ר דוד ביטן:

יש פה יחסים מיוחדים.

יגאל גואטה (ש"ס):

לא נתנו לו תשובות - - -

היו"ר דוד ביטן:

בבוקר התווכחתם ובערב אתם חברים.

יגאל גואטה (ש"ס):

מה זה קשור? יש לי ביקורת - - -

אלדד קובלנץ:

הוא אפילו לא בתאגיד "כאן", אתה רואה?

יגאל גואטה (ש"ס):

יש לנו עוד נושאים בהסתייגות.

היו"ר דוד ביטן:

אלו נושאים?

יגאל גואטה (ש"ס):

אתה לא יודע? לא קיבלת?

היו"ר דוד ביטן:

יש לך הסתייגויות?

יגאל גואטה (ש"ס):

אתה בסדר? הגשתי הסתייגויות?

היו"ר דוד ביטן:

אבל פתרנו את הבעיה הזאת.

יגאל גואטה (ש"ס):

5 שעות אני מחכה פה בשביל להקריא את ההסתייגויות האלה שהתחלת ולא סיימת,
ואתה אומר לי עכשיו - - -

היו"ר דוד ביטן:

אתם רוצים להגיש – תגישו. אין לי בעיה. דיברנו על הנושא של הנציגים, קיבלתם
את ההסברים מהיועץ המשפטי - -

יגאל גואטה (ש"ס):

לא קיבלתי הסברים.

היו"ר דוד ביטן:

- - הסכמת לזה.

יגאל גואטה (ש"ס):

קיבלתי אוויר.

היו"ר דוד ביטן:

אז עזוב. הבנתי את הראש.

יגאל גואטה (ש"ס):

הבנת? מצוין. אני שמח שהבנת. לגבי החבר במועצה, גם הבנת, ביטן?

היו"ר דוד ביטן:

טען מה שאתה רוצה. כן, אין בעיות.

יגאל גואטה (ש"ס):

חבר במועצה.

היו"ר דוד ביטן:

מדברים סתם אוויר פה. קיבל את ההסברים שלך, ישב וקיבל – פתאום הוא לא קיבל.
אתה מבין? טען מה שאתה רוצה, עזוב אותי.

יגאל גואטה (ש"ס):

- - - לא מרוכז - - -

היו"ר דוד ביטן:

אני מרוכז טוב מאוד.

שולי מועלם-רפאלי (הבית היהודי):

אדוני היושב-ראש, אם האמירה על ההסתייגות שלנו הייתה שמבקשים שלא לפתוח כי
יש העתקה as-is - - -

היו"ר דוד ביטן:

לא. הוא גם קיבל הסבר על זה מהיועץ המשפטי לממשלה והוא אמר בסדר. עכשיו הוא
עוד פעם מתחיל - - -

יגאל גואטה (ש"ס):

לא אמרתי בסדר. לא אמרתי שום בסדר. עכשיו, אתה יכול להסביר לי מה התקציב של
התחנה הזאת?

היו"ר דוד ביטן:

לא. אני לא יכול להסביר כלום.

יגאל גואטה (ש"ס):

אז מה אתה אומר לי? איפה ההסתייגויות?

היו"ר דוד ביטן:

אתה מדבר על ההרכב של הרשימה, מה זה שייך?

יגאל גואטה (ש"ס):

אני מדבר עכשיו על עוד הסתייגויות.

היו"ר דוד ביטן:

על ההרכב של המועצה לא קיבלת הסבר?

יגאל גואטה (ש"ס):

לא. קיבלתי הסבר שלא מניח את הדעת.

היו"ר דוד ביטן:

למה? אמרו לך שזה נמצא בחוק ומי שממנה צריך להתחשב בחוק הזה. זה מה שאמר לך
היועץ המשפטי, מה אתה רוצה ממני? אתה רוצה להגיד את זה לפרוטוקול? תגיד את
זה לפרוטוקול ואז אין בעיה.

יגאל גואטה (ש"ס):

אני רוצה שבפרוטוקול יהיה כתוב שמכלל חברי מועצת - - -

היו"ר דוד ביטן:

הוא אמר – ופתאום אומר לא.

יגאל גואטה (ש"ס):

יהיה לכל הפחות חבר אחד שהוא חרדי. מה מסובך?

היו"ר דוד ביטן:

אני מבקש מהיועץ המשפטי להסביר את זה בפרוטוקול, בסדר?

יגאל גואטה (ש"ס):

אני לא לפרוטוקול. אני רוצה שיהיה כתוב ברור.

היו"ר דוד ביטן:

לא יהיה כתוב. זה מה שכתוב.

יגאל גואטה (ש"ס):

אין בעיה. אתה לא רוצה - - -

היו"ר דוד ביטן:

אין בעיה.

יגאל גואטה (ש"ס):

אתה יכול הגיד לי מה התקציב של התחנה הזאת?

היו"ר דוד ביטן:

לא. לא יכול.

יגאל גואטה (ש"ס):

אתה לא יודע מה התקציב של התחנה. יופי, הלאה, נמשיך.

שולי מועלם-רפאלי (הבית היהודי):

אפשר לקבל - - -

יגאל גואטה (ש"ס):

עורך ראשי ימונה לתחנה הזאת?

היו"ר דוד ביטן:

אתה אומר הסתייגות – תגיש אתה ההסתייגות.

יגאל גואטה (ש"ס):

הגשתי את זה לפני 8 שעות.

היו"ר דוד ביטן:

אז הגשת. תטען על ההסתייגות שלך. אתה צריך לנמק את ההסתייגות.

יגאל גואטה (ש"ס):

אני מדבר על ההסתייגות.

היו"ר דוד ביטן:

כנראה שמה שמדברים לאורך זמן זה לא תופס פה, אז אין בעיה.

יגאל גואטה (ש"ס):

לא הבנתי מה אתה אומר.

היו"ר דוד ביטן:

שום דב ר לא קרה. דבר, מה אתה רוצה ממני? דבר.

יגאל גואטה (ש"ס):

אני מדבר, אבל אין לך בינתיים תשובות. עורך ראשי, אפשר למנות לתחנה הזאת?

היו"ר דוד ביטן:

עורך ראשי? מה אתם, תאגיד ה-BBC? מה אתה רוצה?

יגאל גואטה (ש"ס):

בכל תחנה יש עורך - - -

שלמה פילבר:

אין דבר כזה. מה פתאום?

אלדד קובלנץ:

בכל תחנה יש מנהל.

היו"ר דוד ביטן:

קובלנץ, תענה לו אם יש או אין עורך ראשי לכל תחנת רדיו.

אלדד קובלנץ:

לכל תחנה יש מנהל ולחלק מהתחנות יש גם מנהל וגם מנהל תכניות.

שולי מועלם-רפאלי (הבית היהודי):

- - - יש עורך ראשי אחד בכל - - -

יגאל גואטה (ש"ס):

מנהל, מנהל, סליחה. תקרא לו מנהל.

אלדד קובלנץ:

מנהל ומנהל תכניות.

יגאל גואטה (ש"ס):

יש מנהל תחנה? אז אדון שטרית אמר לי קודם בחוץ שאין מנהל, יש עורך. אמרת לי
שאין מנהל? תקרא לזה מנהל.

רן שטרית:

אמרתי שאין מנהלי תחנות - - -

שולי מועלם-רפאלי (הבית היהודי):

ביטן, אפשר בבקשה להציע - - -

יגאל גואטה (ש"ס):

הוא אומר שיש מנהל. הוא אומר שיש מנהל.

רן שטרית:

יש מנהל, אבל לא בחוק. בחוק יש לך מנהל?

יגאל גואטה (ש"ס):

אז זה בלי חוק?

רן שטרית:

בחוק אין - - -

יגאל גואטה (ש"ס):

עזוב, אל תשגעו אותי. אני אומר מנהל, הוא אומר עורך. אני אומר עורך, הוא
אומר מנהל. יש מנהל לתחנה הזאת?

היו"ר דוד ביטן:

יכול להיות שכן. למה לא? אבל אני לא נכנס לזה. אני לא יכול להיכנס לזה. זה
ניהול של - - -

יגאל גואטה (ש"ס):

זו תחנה חדשה. איזה ניהול? צריך לקבוע מי - - -

היו"ר דוד ביטן:

מי שיהיה המנהל, מי שצריך להתארגן על התאגיד, יצטרך לתת עובדים לתחנה. אין
ויכוח על זה. ודאי שיהיו עובדים בתחנה. אתה שואל עכשיו על עובד - - -

יגאל גואטה (ש"ס):

אני שואל: יהיה מנהל לתחנה הזאת כמו שיש מנהל ל"רקע"?

היו"ר דוד ביטן:

יש מנהל ל"רקע"?

יגאל גואטה (ש"ס):

אתה מדבר על המנהל של "רקע". עכשיו אין מנהל ל"רקע".

רומן גרביץ':

יש. יש.

יגאל גואטה (ש"ס):

וואלה, אני מטומטם, תאמינו לי מטומטם.

שולי מועלם-רפאלי (הבית היהודי):

גואטה, אני יכולה להגיד לך - - - המטרה שלך שהתחנה תהיה ככל התחנות, נכון?

יגאל גואטה (ש"ס):

כן.

שולי מועלם-רפאלי (הבית היהודי):

מה שיש בתחנות האחרות יהיה גם בתחנה הזאת. למה צריך לדבר על זה?

יגאל גואטה (ש"ס):

אתה שומע 10 תשובות.

היו"ר דוד ביטן:

לא נכון. כי אתה שואל אם יש - - -

שולי מועלם-רפאלי (הבית היהודי):

- - - יש חוק - - -

יגאל גואטה (ש"ס):

אז למה אתה לא יודע להגיד שיש?

שולי מועלם-רפאלי (הבית היהודי):

למה אתה צריך - - -

יגאל גואטה (ש"ס):

כי כל אחד אומר פה דבר אחר.

אתי בנדלר:

חבר הכנסת גואטה, יש מנהל לתחנה. התפקיד הזה לא מעוגן בחקיקה.

יגאל גואטה (ש"ס):

אז מה צריך לעשות עכשיו? לעגן אותו בחקיקה?

היו"ר דוד ביטן:

לא. לא מעגנים את זה בחקיקה.

שולי מועלם-רפאלי (הבית היהודי):

לא. כי מנהלי תחנות לא מעוגנים בחקיקה.

היו"ר דוד ביטן:

לא מעגנים דבר כזה בחקיקה.

יגאל גואטה (ש"ס):

אז מה זה רלוונטי - - -

שלמה פילבר:

זה חלק מהמבנה הארגוני שקובעת המועצה.

יגאל גואטה (ש"ס):

יופי. אז אני יכול לדעת למה התחנה הזאת מקבילה?

שלמה פילבר:

יש 11 תחנות, יש רשת ג', ד', 88FM - - -

היו"ר דוד ביטן:

מה שיש פה, יהיה בשאר. אין בעיה.

שלמה פילבר:

- - - כמו שבנו שמה, יבנו פה. זה הכול.

היו"ר דוד ביטן:

לא מעגנים כל דבר בחקיקה. אנחנו לא נשים מה שאנחנו רוצים בחוק. אין דבר
כזה.

יגאל גואטה (ש"ס):

אני מבקש לדעת למה היא מקבילה.

היו"ר דוד ביטן:

לא יודע. מאיפה אני יודע?

יגאל גואטה (ש"ס):

אז מי יודע? - - - אתה לא יודע, תקציב אתה לא יודע - - -

היו"ר דוד ביטן:

הוא הגיש הסתייגות בכלל? להגיד את זה בצורת הסתייגות.

יגאל גואטה (ש"ס):

פה כל אחד אומר לך משהו - - -

אסף וסרצוג:

זאת הסתייגות תקציבית.

יגאל גואטה (ש"ס):

בתוך הוועדה כל אחד אומר לך משהו אחר.

אתי בנדלר:

להקים את התחנה הזאת, זו הסתייגות תקציבית?

אסף וסרצוג:

יש בהסתייגות שפרסמו 15 מיליון שקל תקציב - - -

היו"ר דוד ביטן:

אין בעיה - - - נדחה את ההסתייגות בכל מקה.

אסף וסרצוג:

אני חייב להגיד - - -

היו"ר דוד ביטן:

מה זה להקים את התחנה? הוסכם שמקימים אותה.

אסף וסרצוג:

בהסתייגות הכתובה. יש להם הסתייגות כתובה שהם הגישו ויש שם תוספת תקציב מעל
6 מיליון. אני חייב - - -

היו"ר דוד ביטן:

אנחנו לא נאשר את ההסתייגות הכתובה. אין לך מה לדאוג. אתה קופץ לפני הזמן.
אנחנו קודם כל צריכים לאשר ורק אחר כך אתה צריך להגיד

שולי מועלם-רפאלי (הבית היהודי):

ביטן, אפשר לשאול מתי מתכנסת הוועדה?

היו"ר דוד ביטן:

אנחנו לא נתכנס ב-12:00

לאה ורון:

לא נספי להודיע לאנשים.

היו"ר דוד ביטן:

בסדר. אז נודיע. מה קרה? שבמקום ב-12:00 יבואו – אם רוצים, שיחכו פה
מ-12:00 עד שנצא. מה הבעיה? לא מבין. מה זה "אי אפשר"? אני חייב להתכנס
ב-12:00 כי את לא הספקת להודיע להם על דחייה ל-14:00?

לאה ורון:

יש סדר-יום.

היו"ר דוד ביטן:

אז מה? אז תגידי שבסדר-היום, במקום ב-12:00 יהיה ב-14:00, מה הבעיה? אני
אבוא ב-12:00 ואשב עם כולם. אני לא מבין את הטענה. מה זה "אי אפשר להוציא"?
אי אפשר להודיע להם? הן לא יכולות להיות מוכנות בכלל, אז מה את רוצה שאני
אעשה?

יגאל גואטה (ש"ס):

כבר 3 ימים אומר שייתן תשובה.

היו"ר דוד ביטן:

מה שאתה עושה עובר את הגבול. עזוב.

יגאל גואטה (ש"ס):

תעשה לי טובה, תחליט מתי - - -

היו"ר דוד ביטן:

אז תטען - - - אל תענו לשום שאלה. טען את ההסתייגות שלך. עזוב אותי, באמת.

יגאל גואטה (ש"ס):

איזו חוצפה זו?

היו"ר דוד ביטן:

אני לא חוצפן.

יגאל גואטה (ש"ס):

אתה חוצפן. אתה סופר חוצפן.

היו"ר דוד ביטן:

אני לא חוצפן. עברת אץ הגבול. עזוב.

יגאל גואטה (ש"ס):

אתה עובר את הגבול. אתה משאיר אותי פה 5 שעות ואחרי זה - - -

היו"ר דוד ביטן:

מה זה שייך? אתה שואל שאלות - - -

יגאל גואטה (ש"ס):

שייך כי זו חוצפה.

היו"ר דוד ביטן:

אתה לא מוכן לשמוע את התשובות.

יגאל גואטה (ש"ס):

זה זלזול שאין כדוגמתו.

היו"ר דוד ביטן:

גם את התשובות אתה לא מוכן לשמוע, אז מה אתה רוצה שאני אגיד?

יגאל גואטה (ש"ס):

איזה תשובות? אין לך תשובות לכלום. מה אתה חושב? שאני דביל?

היו"ר דוד ביטן:

גם אני לא דביל.

יגאל גואטה (ש"ס):

אם אתה לא יודע - - - כלום אתה לא יודע.

היו"ר דוד ביטן:

גם אני לא דביל. זה הכול. יש לך משהו להגיד? תגיד. מה את הרוצה ממני?

יגאל גואטה (ש"ס):

משאיר אותי פה 5 שעות בשביל שטויות. מה זו ההפקרות הזאת?

היו"ר דוד ביטן:

בשעה 14:00 אנחנו מתכנסים כדי לפתור בעיות - - -

יגאל גואטה (ש"ס):

אנחנו לא מתכנסים ולא מגיעים מחר ב-14:00.

היו"ר דוד ביטן:

אל תגיע. לא צריך.

יגאל גואטה (ש"ס):

ואל תתקשר אלי להגיע.

היו"ר דוד ביטן:

אני גם לא אתקשר. אני אתקשר למנהל התכניות - - -

יגאל גואטה (ש"ס):

תתקשר למי שאתה רוצה. אלי אל תתקשר. חוצפה שאין כדוגמתה.

היו"ר דוד ביטן:

בשעה 14:00 נתכנס, לא בשביל להצביע, אנחנו נסיים את הדיונים. יש לנו כמה
דברים פתוחים, אז נתכנס ב-14:00.

איתן כבל (המחנה הציוני):

אגב, אמרת לאילטוב שמי שמקבל ערוץ, צריך להביא לוח שידורים?

היו"ר דוד ביטן:

לא. את זה לא אמרתי.

הצבעות אנחנו נעשה רק אחרי הצהריים, אחרי שתסתיים המליאה. רבע שעה אחרי
המליאה נתכנס להצבעות בלילה על מנת להצביע. ככה ניתן זמן. אתם יכולים לעמוד
בזה? אם תגידו לי שלא, אין בעיה - - -

אתי בנדלר:

אני לא יודעת להגיד לך. אנחנו נתחיל לעבוד - - -

היו"ר דוד ביטן:

- - -

איתן כבל (המחנה הציוני):

- - - התעוררתי, חבל לכם על הזמן.

יעקב פרי (יש עתיד):

חברי הכנסת כן - - -

היו"ר דוד ביטן:

כולם. מצדי - - - נמשיך את הדיון וזהו.

רוברט אילטוב (ישראל ביתנו):

ביטן, אני הולך. אל תיעלב.

איתן כבל (המחנה הציוני):

- - - דברים שקשורים אליך.

רוברט אילטוב (ישראל ביתנו):

הסתייגות תקציבית על הכול.

אתי בנדלר:

- - - להנחה, או ברביעי בלילה או בחמישי בבוקר, אם תכנסו מליאה - - -

היו"ר דוד ביטן:

יש לנו פטור מחובת הנחה כבר.

אתי בנדלר:

בסדר. אז יכול להיות שיהיה צורך לכנס מליאה ביום חמישי. זה מה שאני אומרת.

היו"ר דוד ביטן:

אבל אתם יכולים לעמוד - - -

אתי בנדלר:

אנחנו נעשה כל מאמץ, דוד. זה מה שאני מבטיחה לך. אני לא יכולה להבטיח לך
תוצאות, אני יכולה להבטיח לך מאמץ.

היו"ר דוד ביטן:

אין בעיה. בסדר.

אתי בנדלר:

best effort.

היו"ר דוד ביטן:

טוב. איתן, אתה רוצה לדבר עכשיו או מחר לדבר?

איתן כבל (המחנה הציוני):

אני רוצה עכשיו, אם אני כבר - - -

היו"ר דוד ביטן:

בבקשה.

איתן כבל (המחנה הציוני):

בוא ניקח זמן.

רוברט אילטוב (ישראל ביתנו):

איתן, אל תיעלב - - -

איתן כבל (המחנה הציוני):

אני איעלב מאוד. יש לי דברים שקשורים גם לרדיו "רקע". הוא עוד לא קם, יש
לנו הסתייגויות. אדוני היושב-ראש, אני רואה שכולם כבר – תן לי מחר - - -

היו"ר דוד ביטן:

תגיד לי כמה זמן אתה צריך מחר. אני לא רוצה את כל השעתיים לבזבז על זה. אז
מחר איתן ידבר על ההסתייגויות. אתם רק תביאו את התשובות שצריך להביא. תפתור
את הבעיה של התדר עד מחר.

הישיבה ננעלה בשעה 04:16.
