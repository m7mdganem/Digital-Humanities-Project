הכנסת העשרים-ושלוש

מושב ראשון

פרוטוקול מס' 15

מישיבת ועדת הכנסת

יום שלישי, כ"ד בסיון התש"ף (16 ביוני 2020), שעה 16:35

סדר-היום:

רביזיה על החלטות הוועדה בנושאים הבאים:

<< נושא >> 1. קביעת סדרי דיון מיוחדים לפי סעיף 98 לתקנון הכנסת בקריאה
השנייה והשלישית בהצעת חוק חומרי נפץ (תיקון מס' 4 - הוראת שעה) (תיקון),
התש"ף–2020 (מ/1314). << נושא >>

<< נושא >> 2. בקשת יו"ר ועדת חוקה להקדמת הדיון בהצעת חוק להארכת תוקפן של
תקנות שעת חירום (נגיף הקורונה החדש – אכיפה), התש"ף–2020 (מ/1321), לפני
הקריאה השנייה והשלישית. << נושא >>

<< נושא >> 3. בקשת יושבת-ראש ועדת הפנים והגנת הסביבה להקדמת הדיון בהצעות
החוק הבאות, לפני הקריאה השנייה והשלישית:1הצ"ח לתיקון פקודת העיריות
(הוראת שעה) (תיקון מס' 5), התש"ף-2020 (מ/1315).2.הצ"ח התכנון והבנייה
(תיקון מס' 101) (תיקון מס' 5), התש"ף–2020 (מ/1323). << נושא >>

<< נושא >> 4. בקשת יו"ר ועדת העבודה להעברת הצ"ח להארכת תוקפן של תקנות
שעת חירום (נגיף הקורונה החדש הגבלת מספר העובדים במקום עבודה לשם צמצום
התפשטות נגיף הקורונה החדש), התש"ף-2020 (מ/1325), מהוועדה המיוחדת לעניין
נגיף הקורונה לדיון בוועדת העבודה. << נושא >>

<< הצח >> 5. הצעת חוק ההוצאה לפועל (תיקון מס' 65), התש"ף–2020 – קביעת
ועדה לדיון בהצעת החוק.

<< הצח >> 6. הצעת חוק להסדר התדיינויות בסכסוכי משפחה (הוראת שעה) (תיקון
מס' 2), התש"ף–2020 – קביעת ועדה לדיון בהצעת החוק. << הצח >>

נכחו:

חברי הוועדה:

איתן גינזבורג – היו"ר

בועז טופורובסקי

אופיר כץ

רם שפע

חברי הכנסת:

שרן מרים השכל

חוה אתי עטיה

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

רונית יצחק

<< נושא >> 1. קביעת סדרי דיון מיוחדים לפי סעיף 98 לתקנון הכנסת בקריאה
השנייה והשלישית בהצעת חוק חומרי נפץ (תיקון מס' 4 - הוראת שעה) (תיקון),
התש"ף–2020 (מ/1314) << נושא >>

<< נושא >> 2. בקשת יו"ר ועדת חוקה להקדמת הדיון בהצעת חוק להארכת תוקפן של
תקנות שעת חירום (נגיף הקורונה החדש – אכיפה), התש"ף–2020 (מ/1321), לפני
הקריאה השנייה והשלישית. << נושא >>

<< נושא >> 3. בקשת יושבת-ראש ועדת הפנים והגנת הסביבה להקדמת הדיון בהצעות
החוק הבאות, לפני הקריאה השנייה והשלישית:1הצ"ח לתיקון פקודת העיריות
(הוראת שעה) (תיקון מס' 5), התש"ף-2020 (מ/1315).2.הצ"ח התכנון והבנייה
(תיקון מס' 101) (תיקון מס' 5), התש"ף–2020 (מ/1323) << נושא >>

<< נושא >> 4. בקשת יו"ר ועדת העבודה להעברת הצ"ח להארכת תוקפן של תקנות
שעת חירום (נגיף הקורונה החדש הגבלת מספר העובדים במקום עבודה לשם צמצום
התפשטות נגיף הקורונה החדש), התש"ף-2020 (מ/1325), מהוועדה המיוחדת לעניין
נגיף הקורונה לדיון בוועדת העבודה << נושא >>

<< הצח >> 5. הצעת חוק ההוצאה לפועל (תיקון מס' 65), התש"ף–2020 << הצח >>

<< הצח >> 6. הצעת חוק להסדר התדיינויות בסכסוכי משפחה (הוראת שעה) (תיקון
מס' 2), התש"ף–2020 << הצח >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. התכנסנו כדי לדון בבקשה
לרוויזיה שהגיש חבר הכנסת בועז טופורובסקי. בועז, בבקשה.

<< דובר >> בועז טופורובסקי (יש עתיד-תל"ם): << דובר >>

קודם כול, תודה רבה שבסופו של דבר כן התכנסה הוועדה כדי לדון מחדש בנושאים.
אני רוצה רק לתאר את מה שגם רשמתי לכם בכתב. עצם זה שאנחנו מקבלים חצי שעה
לפני כינוס ועדה הודעה על עצם זה שהוועדה מתכנסת וסדר-יום כל כך עמוס,
שבתוכו יש הפעלה של סעיפים של סעיפים לא פשוטים בגוף הזה שנקרא כנסת ישראל,
כמו הפעלת סעיף 98, אני חושב שזה לא תקין.

זה מתחבר לכמה דברים שאמרתי בישיבות הקודמות, שבהם הסברתי, וחזרתי על זה
שההפעלה הזאת של סעיפים שהם פחות דמוקרטיים – הכול בסופו של דבר מתקבל
בהחלטות דמוקרטיות, אבל ההפעלה שלהם גורמת לזה שהדיון יהיה דיון פחות
דמוקרטי, ההליך יהיה תהליך פחות דמוקרטי – צריכה להיות מאוד מדודה, ועד
היום גם ככה נעשתה בכנסת.

עכשיו, אני לא חי בעולם אחר. אני מבין שיש כאן איזשהו קרב, או לא יודע אם
קרב.

<< יור >> היו"ר איתן גינזבורג: << יור >>

התנהלות.

<< דובר >> בועז טופורובסקי (יש עתיד-תל"ם): << דובר >>

איזושהי אי-הסכמה בין אופוזיציה לקואליציה, שגורמת לזה שאנשים מגישים הרבה
הסתייגויות. הדבר הזה גורם לדיונים להיות קשים, אני מבין את זה. דרך אגב,
אם תשימו לב, אני לא הגשתי הרבה הסתייגויות, לא שותף. בסופו של דבר, אני
אומר כאן וגם אמרתי לך, אם לא היה כאן אף אחד לא הייתי נותן לדברים האלה
ליפול, לא הייתי נותן שאיזשהו חוק או איזושהי הוראה שהיציאה שלה מתוקף
תגרום לאיזושהי פגיעה במדינה, אני לא אתן לזה יד בחיים. חשובים לי בסופו של
דבר הכנסת הזאת – הכבוד שלה, והוועדה הזאת – הכבוד שלה, וחברי הוועדה
והכבוד שלהם, ומשם זה מגיע.

אני חושב שאותם יועצים משפטיים – הבנתי שאולי היה על זה דיבור בישיבה
הקודמת, פשוט לא הייתי – אותם יועצים משפטיים של משרדי ממשלה ואותם אנשים
שאמונים על החקיקה ועל ההליכים האלה במשרדים כאלה ואחרים ידעו מתי אמור
לפוג תוקפם של ההוראות, החוקים, ויכלו לעשות תהליך שלפיו התהליך הזה היה
מגיע לזה שלא היינו מופתעים מישיבה תוך חצי שעה.

איך שקיבלתי את ההודעה על הישיבה עזבתי את כל מה שעשיתי, הייתי בראשון
לציון, וטסתי לכאן, כמובן שבמהירות המותרת. הגעתי, הישיבה כבר הסתיימה.

<< יור >> היו"ר איתן גינזבורג: << יור >>

זאת בעיה, כי בכביש 1 מסתבר שהמהירות המותרת היא רק 90. פניתי לשרת התחבורה
להגיד לה שזה לא יכול להיות שבכביש מודרני כמו כביש 1 מותר לנסוע רק על 90
ולא על 100 או על 110.

<< דובר >> רם שפע (כחול לבן): << דובר >>

בעד. אני מקבל את זה.

<< דובר >> בועז טופורובסקי (יש עתיד-תל"ם): << דובר >>

זה דיון בפני עצמו. אני חושב שזה לא בוועדה, אבל בסדר.

<< יור >> היו"ר איתן גינזבורג: << יור >>

סתם, אפרופו טסת על קמ"ש מסוים.

<< דובר >> בועז טופורובסקי (יש עתיד-תל"ם): << דובר >>

הבנתי.

<< דובר >> רם שפע (כחול לבן): << דובר >>

זה נושא חדש, בועז.

<< דובר >> בועז טופורובסקי (יש עתיד-תל"ם): << דובר >>

בסופו של דבר אם כל הזמן ידחקו אותנו לפינה ואנחנו כתוצאה מזה נידחק, אז
ימשיכו כך. עוד פעם, אני נותן את זה כדוגמה, אני לאו דווקא רוצה להיכנס
לזה. אנחנו גם לא נכנסים לעובי הקורה של כל סעיף וסעיף. לא היה קורה כלום
אם משהו מההוראות היה פג תוקף, והאנשים היו מבינים שהם צריכים לעבוד איתנו
בצורה מסודרת. זה לא ייגמר וזה לא יסתיים ובגלל זה זה הפריע לי מאוד.

עוד פעם, אני מבין שלא נעשה דיון מחדש בכל הנושאים האלה. אני מבין שהדברים
האלה כבר נדונו. אני גם מבין שהייתה איזושהי הסכמה של האופוזיציה לדברים
האלה. אבל בסופו של דבר חשוב לי שגם נבין בוועדה הזאת, שחברים בוועדה, ואני
באופן אישי, אני בן אדם, אני חבר, היד שלי יד, ואני מרים אותה ומוריד אותה
בהתאם למשהו שאני מאמין בו ומסכים אליו.

אני מאוד מבקש שהוועדה הזאת תשפר את ההתנהלות שלה במובן הזה מול החברים
שלה. ואני אהיה חבר ואעזור בכל מה שאפשר בשביל שאנשים מחוץ לוועדה יתייחסו
לוועדה הזו ולכנסת בכבוד ובצורה הראויה. אני חושב שזה חלק מהליך הדמוקרטיה
הראוי. ואני עוד פעם מודה ליושב-ראש הכנסת שהסכים לכינוס הוועדה תוך כדי
המליאה.

<< יור >> היו"ר איתן גינזבורג: << יור >>

תודה. אני רק אציין שאני מסכים לחלק מהדברים, על הדחיפות ועל האופן שבו
מציפים הצעות חוק ברגע האחרון, שזה דבר לא תקין. ואני חושב שכל יושבי-ראש
הוועדות וכל חברי הכנסת, וגם היועצים המשפטיים של הכנסת מביעים את מורת
רוחם על השיטה הזאת ועל התופעה הזאת, ולא נסכים שזה יימשך לאורך זמן. אבל
אנחנו נמצאים בצוק העתים, מה שנקרא, גם משבר קורונה, גם הכנסת לא תפקדה
הרבה זמן, גם חוקים שהסתיים תוקפם, אז באמת הגענו למצב של צוק עתים מסוים.

<< דובר >> בועז טופורובסקי (יש עתיד-תל"ם): << דובר >>

נכון, אבל היועץ המשפטי של המשרד לביטחון הפנים או של משרד הביטחון הוא
אותו יועץ משפטי, אני מניח, כבר שנה ומשהו, הוא ידע.

<< יור >> היו"ר איתן גינזבורג: << יור >>

כן, אבל אני גם מזכיר שלפחות חצי מהחוקים היו כבר מוכנים שבוע שעבר, ובגלל
הסכמות בין קואליציה לאופוזיציה הם לא עלו לדיון במליאה, ולכן הכול נדחס
לאתמול ולהיום. אז זה חלק מההסכמות בכנסת לטוב ולרע, מה שנקרא.

<< דובר >> בועז טופורובסקי (יש עתיד-תל"ם): << דובר >>

אם אתמול נועה הייתה שולחת הודעה: שתדעו, ביום שלישי תצטרך להתכנס ועדת
הכנסת לדון בכל מיני נושאים, אז גם היה לי פחות מה להגיד, אבל אפילו את זה
לא.

<< דובר >> נועה בירן-דדון: << דובר >>

לא ידענו.

<< יור >> היו"ר איתן גינזבורג: << יור >>

יכול להיות, אבל באמת עד כדי כך לא ידענו את זה. וגם לא ידענו בטח על
השימוש ב-98, שאנחנו באמת מנסים לעשות בזה שימוש במשורה, אם בכלל.

אבל אני כן אומר מילה אחת לגבי ועדת הכנסת, שהיא שונה מכל ועדה אחרת בכנסת,
שבה קובעים דיונים עקרוניים לימים מראש, ויש מוזמנים וכו'. זו ועדה
תפעולית, היא לא ועדה נושאית, אנחנו לא עוסקים בהרבה תוכן בוועדה הזאת.
אנחנו בעיקר מפעילים את הכנסת. אז באופן טבעי הוועדה הזאת היא יותר דינמית
מבחינת ההתכנסויות שלה והזימונים של חברי הוועדה.

ברור שאני לא אקיים ישיבת ועדה ביום שהוא לא יום פעילות כנסת רגילה, קרי;
ימי ראשון וחמישי. זה יכול לקרות, אבל מה שיקרה, זה יהיה בהתראה מראש וכו'.
אבל בימי שני, שלישי ורביעי מצופה מחברי הכנסת להיות במשכן, מי שנמצא. ומי
שחבר בוועדת הכנסת צריך לקחת בחשבון שוועדת הכנסת היא ועדה שיכולה להתכנס –
לא אגיד בכל רגע נתון – אבל בהתראה הרבה יותר קצרה מאשר דיון רגיל בוועדת
החינוך או בוועדת הקליטה, בנושאים חשובים ככל שיהיו.

<< דובר >> בועז טופורובסקי (יש עתיד-תל"ם): << דובר >>

אבל אני חושב שזה תקדים שחצי שעה לפני הפעלת 98 כולם ידעו מזה פעם ראשונה,
וזה לא קרה אף פעם.

<< יור >> היו"ר איתן גינזבורג: << יור >>

גם אנחנו הופתענו מכמות ההסתייגויות. ואני אומר ואמרתי שניסינו להגיע
להבנות עם מגישי ההסתייגויות, ומהרגע שזה לא הצליח – אתה יודע, אני מנסה לא
להגיע לסיטואציה הזאת – אבל ברגע שזה לא הצליח נאלצנו לאור כינוסה של
המליאה וכו'. אני לא מדבר עכשיו על צוק העתים, אני מדבר באופן כללי.

<< דובר >> בועז טופורובסקי (יש עתיד-תל"ם): << דובר >>

אבל אתה יודע גם, אדוני היושב-ראש, במיוחד שיש לכם כזה רוב, שאין לנו הרבה
כלים להציק לכם. זה אחד מהכלים, אז זה גם לא פייר בכללי המשחק להפעיל את
98 - - -

<< יור >> היו"ר איתן גינזבורג: << יור >>

אם היו מגישים על חוק אחד, על חוק של סעיף אחד, שהוא רק על תאריך הארכת
חוק, 20 הסתייגויות, לא הייתי מגיש 98. היו 20 הסתייגויות כפול שבעה חברי
ועדה כפול חמש דקות, ואללה, נראה לי ש-98 – אפילו היועצת המשפטית הייתה
אומרת שזה סביר. אבל 750 הסתייגויות על סעיף אחד, זה נראה לי כבר לא סביר,
וזה בדיוק מקרה מיוחד שבו צריך להפעיל את 98. אבל אני לא רוצה להיכנס לנושא
הספציפי.

<< דובר >> בועז טופורובסקי (יש עתיד-תל"ם): << דובר >>

בסדר.

<< יור >> היו"ר איתן גינזבורג: << יור >>

ככלל, ועדת הכנסת היא ועדה תפעולית, היא עשויה להתכנס בצוק עתים, ומעת לעת
בתדירות יותר קצרה או בהתראה יותר קצרה ממה שמתכנסת ועדה רגילה, בטח בימי
כנסת. אני מבין שלא כל חברי הכנסת נמצאים פה כל הזמן בימי כנסת, אני מצפה
מהם שיהיו, אבל אני מבין שיש גם אילוצים אחרים ולו"ז ודברים אחרים, זה
בסדר. אבל צריך להבין שכשיש צורך – ואנחנו מתכנסים רק לעת צורך, לא לצורך
מחטפים, אלא בעיקר – אגב, רוב בקשות ההתכנסות הן בעקבות בקשות של יושבי-ראש
ועדות אחרות או חברי כנסת כאלה ואחרים, אלו לא יוזמות שלנו. כשאני אזום
ישיבה פה על נושאים כאלה ואחרים, ואני אזום אותם, יהיה זמן מראש עם
התכוננות וכו' וכו'. אבל במצב שבו הכנסת צריכה לתפעל, ועכשיו חוק לא יכול
לעלות למליאה בלי אישור הוועדה, היא תתכנס גם בהתראה קצרה. כי אנחנו ועדה
תפעולית שמפעילה את הכנסת, והיא צריכה להיות יותר דינמית מאשר ועדות אחרות.

אבל אני מקבל את ההערות.

<< דובר >> בועז טופורובסקי (יש עתיד-תל"ם): << דובר >>

אם יש לך רוב אני רוצה להצביע על הרוויזיה. אם אין לך אז לא.

<< יור >> היו"ר איתן גינזבורג: << יור >>

להצביע.

מי בעד הרוויזיות שהגיש חבר הכנסת בועז טופורובסקי? ירים את ידו.

מי נגד? מי נמנע?

הצבעה

בעד – 1

נגד – 4

נמנעים – אין

הרוויזיות לא נתקבלו.

<< יור >> היו"ר איתן גינזבורג: << יור >>

הרוויזיות לא התקבלו. תודה רבה על הזמן.

<< דובר >> בועז טופורובסקי (יש עתיד-תל"ם): << דובר >>

תודה.

<< יור >> היו"ר איתן גינזבורג: << יור >>

הישיבה נעולה.

<< סיום >> הישיבה ננעלה בשעה 16:45. << סיום >>
