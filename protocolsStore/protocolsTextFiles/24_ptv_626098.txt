הכנסת העשרים-וארבע

מושב שני

פרוטוקול מס' 99

מישיבת ועדת הכנסת

יום שני, כ"ט באייר התשפ"ב (30 במאי 2022), שעה 11:00

סדר היום:

1.  רביזיה על החלטות הוועדה בדבר קביעת ועדות לדיון בהצעות החוק הבאות:

    1.  הצעת חוק יישובים ושכונות בהליכי הסדרה, התשפ"א-2021 (פ/402/24),
          של חה"כ יצחק פינדרוס.

    2.  הצעת חוק יישובים ושכונות בהליכי הסדרה, התשפ"א-2021 (פ/401/24),
          של חה"כ מכלוף מיקי זוהר.

    3.  הצעת חוק יישובים ושכונות בהליכי הסדרה, התשפ"א-2021 (פ/400/24),
          של חה"כ אורית סטרוק וקבוצת חברי הכנסת.

    4.  הצעת חוק יישום תכנית ההתנתקות (תיקון - ביטול סעיפי הפינוי ושינוי
          שם החוק), התשפ"א-2021 (פ/356/24), של חה"כ מכלוף מיקי זוהר.

2.  קביעת ועדות לדיון בהצעות החוק הבאות:

    1.  הצעת חוק הכניסה לישראל (תיקון מס' 34), התשפ"ב-2022 (מ/1513).

    2.  הצעת חוק סדר הדין הפלילי (תיקון מס' 91 והוראת שעה) (בתי משפט
          קהילתיים), התשפ"ב-2021 (מ/1471).

    3.  הצעת חוק נכסים של נספי השואה (השבה ליורשים והקדשה למטרות סיוע
          והנצחה) (תיקון מס' 5) (הארכת תקופת הביניים והחלת הוראות
          נוספות), התשפ"ב-2022 (מ/1518).

    4.  הצעת חוק עבודת נשים (תיקון - הגנה על עובדת מפני הליכי פיטורים),
          התשפ"ב-2021 (פ/2865/24), של חברת הכנסת אימאן ח'טיב יאסין
          וקובצת חברי הכנסת.

    5.  הצעת חוק עבודת נשים (תיקון - הגנה על עובדת מפני הליכי פיטורים),
          התשפ"ב-2022 (פ/3459/24), של חברת הכנסת איימן עודה וקבוצת חברי
          הכנסת.

    6.  הצעת חוק לצמצום השימוש בשקיות נשיאה חד-פעמיות (תיקון - היטל על
          שקית נשיאה חד-פעמית), התשפ"ב-2022 (פ/3010/24), של חבר הכסת
          יוראי להב הרצנו וקבוצת חברי הכנסת.

    7.  הצעת חוק לצמצום השימוש בשקיות נשיאה חד-פעמיות (תיקון - היטל על
          שקית נשיאה חד-פעמית), התשפ"ב-2022 (פ/3120/24), של חברת הכנסת
          מיכל רוזין וקבוצת חברי הכנסת.

    8.  הצעת חוק הגנת השכר (תיקון - פנקס שכר, תלוש שכר וגליון אלקטרוני),
          התשפ"ב-2021 (פ/2783/24), של חברת הכנסת גבי לסקי.

    9.  הצעת חוק הבנקאות (שירות ללקוח) (תיקון - העברת משכנתה בין בנקים),
          התשפ"ב-2022 (פ/2991/24), של חבר הכנסת יעקב אשר וקבוצת חברי
          הכנסת.

    10. הצעת חוק פיצוי עסקים קטנים בשל אירועי איבה מתמשכים או מצב חירום
          כלכלי, התשפ"ב-2021 (פ/2351/24), של חבר הכנסת יצחק פינדרוס.

    11. הצעת חוק להגדלת שיעור ההשתתפות בכוח העבודה ולצמצום פערים חברתיים
          (מענק עבודה) (תיקון - גיל העובד), התשפ"א-2021 (פ/1202/24), של
          חבר הכנסת יעקב אשר וקבוצת חברי הכנסת.

    12. הצעת חוק סיוע למשפחות ברוכות ילדים (תיקוני חקיקה), התשפ"א-2021
          (פ/1866/24), של חבר הכנסת משה אבוטבול וקבוצת חברי הכנסת.

    13. הצעת חוק צירוף משפחות נפגעי טרור כצד להליך המשפטי (תיקוני
          חקיקה), התשפ"א–2021 (פ/921/24), של חבר הכנסת אוריאל בוסו
          וקבוצת חברי הכנסת.

    14. הצעת חוק מענה טלפוני אנושי לאזרח ותיק (תיקוני חקיקה),
          התשפ"א-2021 (פ/236/24), של חברי הכנסת יעקב מרגי וינון אזולאי.

    15. הצעת חוק הגנת הצרכן (תיקון - פריסת תשלומים בעסקה מתמשכת),
          התשפ"א-2021 (פ/1142/24), של חבר הכנסת ישראל אייכלר וקבוצת חברי
          הכנסת.

    16. הצעת חוק משק החשמל (תיקון - גביית תשלומים), התשפ"א-2021
          (פ/228/24), של חבר הכנסת מיכאל מלכיאלי.

3.  בקשת הממשלה להקדמת הדיון בהצעת חוק המכר (דירות) (תיקון מס' 9),
    התשפ"ב-2022 (מ/1548), לפני הקריאה הראשונה.

נכחו:

חברי הוועדה:

ניר אורבך – היו"ר

יבגני סובה

יצחק פינדרוס

שירלי פינטו קדוש

רם שפע

חברי הכנסת:

משה אבוטבול

אימן חטיב יאסין

יוראי להב הרצנו

מיכאל מלכיאלי

שיר סגמן

אורית מלכה סטרוק

מיכל רוזין

שמחה רוטמן

מוזמנים:

מזכיר הכנסת דן מרזוק

סגנית מזכיר הכנסת אלינור ימין

  -----------------------------------------------------------------------
  אביעד פרידמן        –    מנכ"ל משרד הבינוי והשיכון
  ------------------- ---- ----------------------------------------------
  אפרת פרוקצ'יה       –    היועצת המשפטית, משרד הבינוי והשיכון

  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

רמי בן שמעון

<< נושא >> א. קביעת ועדות לדיון בהצעות חוק << נושא >>

<< יור >> היו"ר ניר אורבך: << יור >>

בוקר טוב. אני מתכבד לפתוח את ישיבת ועדת הכנסת. היום יום שני, כ"ט באייר
התשפ"ב, 30 במאי 2022. על סדר-היום הנושא הראשון: רביזיה על החלטות הוועדה
בדבר קביעת ועדות לדיון בהצעות החוק הבאות.

<< דובר >> נועה בירן - דדון: << דובר >>

פינדרוס לא נמצא.

<< יור >> היו"ר ניר אורבך: << יור >>

חבר הכנסת זוהר נמצא?

<< דובר_המשך >> נועה בירן - דדון: << דובר_המשך >>

הוא לא הגיע. הוא הגיש את הרביזיה והוא עדיין לא הגיע, אז אולי נתחיל עם
סעיף ב'.

<< יור >> היו"ר ניר אורבך: << יור >>

נתחיל עם סעיף ב', בסדר גמור. נחכה לחבר הכנסת פינדרוס שיגיע ונעבור כעת
לסעיף ב': קביעת ועדות לדיון בהצעות החוק הבאות: סעיף 1, הצעת חוק הכניסה
לישראל (תיקון מס' 34), התשפ"ב-2022, מ/1513. המלצת הלשכה המשפטית להעביר
את זה לוועדת הפנים והגנת הסביבה. נשמעו הצעות במליאה להעביר את הצעת החוק
גם לוועדת הכספים. יושב-ראש ועדת הפנים מבקש שההצעה תועבר אליו. ההמלצה
שלנו להעביר את זה לוועדת הפנים והגנת הסביבה. מי בעד?

<< דובר >> אורית מלכה סטרוק (הציונות הדתית): << דובר >>

אני רוצה להגיד משהו. אני פשוט רוצה להבין, אדוני היושב-ראש, איך גובשה
הרשימה של החוקים שאתה רוצה להעביר ברוב טובך לדיונים בוועדות לקידום
חקיקה, כי אני רואה כאן חוקים שעברו במליאה ביחד ואפילו אחרי חוק שלי ושהוא
גם חוק של אתי עטיה, ומשום מה לא בא זכרו של החוק שלנו ברשימה. אז אני רוצה
פשוט להבין איך אתה בוחר את הרשימה.

<< יור >> היו"ר ניר אורבך: << יור >>

באופן עקרוני, יש לנו לא מעט חוקים שתקועים בצנרת. אנחנו משחררים כרגע.
לגבי מה ששאלת, אני אבדוק למה זה לא מופיע כאן. מן הסתם, אם זה לא - - -

<< דובר_המשך >> אורית מלכה סטרוק (הציונות הדתית): << דובר_המשך >>

אולי אפשר להעלות את זה כבר עכשיו.

<< יור >> היו"ר ניר אורבך: << יור >>

אני כרגע אפעל - - -

<< דובר_המשך >> אורית מלכה סטרוק (הציונות הדתית): << דובר_המשך >>

הנזק יהיה גדול. צריך איזו הכנה גדולה. החוק שלנו, אדוני באופן פשוט, הכי
פשוט שבעולם, אין לו שום מקום אחר חוץ מוועדת - - -

<< יור >> היו"ר ניר אורבך: << יור >>

אין פה עניין - - -

<< דובר_המשך >> אורית מלכה סטרוק (הציונות הדתית): << דובר_המשך >>

אני פשוט לא מצליחה להבין למה - - -

<< יור >> היו"ר ניר אורבך: << יור >>

חברת הכנסת סטרוק, הכסף אין פה עניין מהותי, שאם לא כן את יודעת - - -

<< דובר_המשך >> אורית מלכה סטרוק (הציונות הדתית): << דובר_המשך >>

אם אין עניין מהותי, בוא נתקן עכשיו. תודה. חז"ל אמרו, אדוני היושב-ראש –
תן לי ללמד אותך משהו בחז"ל.

<< יור >> היו"ר ניר אורבך: << יור >>

אבל באמת ב-10 שניות כי אני רוצה להתקדם.

<< דובר_המשך >> אורית מלכה סטרוק (הציונות הדתית): << דובר_המשך >>

זה יהיה בדיוק 10 שניות. חז"ל אמרו: שוב יום אחד לפני מיתתך. והרי אדם לא
יודע מתי יום מותו? אז המשמעות היא שכל יום וכל רגע צריכים לחזור בתשובה.
ודאי וודאי כשאנחנו מדברים על מיתתה של הקואליציה הזאת שהיא קרובה מאוד, אז
אם אפשר בבקשה כבר עכשיו להכניס את החוק הזה לרשימה ולהצביע עליו אני מאוד
אודה. אם אתה מתעקש שלא, אז אני - - -

<< יור >> היו"ר ניר אורבך: << יור >>

כתמיד, את נותנת לי הוראות הפעלה. אני עובד לפי תוכנית עבודה ואני שומע את
ההערה שלך. אני אבדוק למה זה לא עלה. כרגע אנחנו ממשיכים לפי סדר-היום
הקבוע. הצעת חוק הכניסה לישראל, כמו שאמרנו, מי בעד להעביר לוועדת הפנים
ואיכות הסביבה, ירים את ידו. מי נגד, ירים את ידו.

הצבעה

בעד העברת החוק לוועדה – 2

נגד – אין

ההצעה להעביר את הצעת חוק הכניסה לישראל (תיקון מס' 34), התשפ"ב-2022
לוועדת הפנים והגנת הסביבה נתקבלה.

<< יור >> היו"ר ניר אורבך: << יור >>

עבר לוועדת הפנית והגנת הסביבה.

אנחנו עוברים לסעיף הבא: הצעת חוק סדר הדין הפלילי (תיקון מס' 91 והוראת
שעה) (בתי משפט קהילתיים), התשפ"ב–2021, מ/1471. המלצת הלשכה המשפטית
להעביר לוועדת החוקה, חוק ומשפט. נשמעו עצות במליאה להעביר את הצעת החוק
לוועדת הפנים והגנת הסביבה. אנחנו ממליצים להעביר את זה לוועדת חוקה, חוק
ומשפט. מי שבעד, ירים את ידו. 3. מי נגד? אחת נגד. מי נמנע?

הצבעה

בעד העברת הצעת החוק לוועדה – 3

נגד – 1

נמנעים – אין

ההצעה להעביר את הצעת חוק סדר הדין הפלילי (תיקון מס' 91 והוראת שעה) (בתי
משפט קהילתיים), התשפ"ב-2021 לוועדת החוקה, חוק ומשפט נתקבלה.

<< יור >> היו"ר ניר אורבך: << יור >>

עובר לוועדת חוקה, חוק ומשפט.

הסעיף הבא: הצעת חוק נכסים של נספי השואה (השבה ליורשים והקדשה למטרות סיוע
והנצחה) (תיקון מס' 5) (הארכת תקופת הביניים והחלת הוראות נוספות),
התשפ"ב-2022, מ/1518. המלצת הלשכה המשפטית להעביר לוועדת חוקה, חוק ומשפט.
נשמעו הצעות במליאה להעביר את הצעת החוק גם לוועדת הכנסת כספים או לוועדה
לקידום מעמד האישה. ההמלצה שלנו היא להעביר את זה לוועדת חוקה, חוק ומשפט.
מי בעד ירים, את ידו.

<< דובר >> שמחה רוטמן (הציונות הדתית): << דובר >>

אנחנו מנהלים פה דיון? אני לא מבין.

<< יור >> היו"ר ניר אורבך: << יור >>

אתה רוצה להעיר משהו?

<< דובר_המשך >> שמחה רוטמן (הציונות הדתית): << דובר_המשך >>

אני רוצה להעיר, גם רציתי קודם. אורית דיברה על עצם קביעת הרשימה, אני
רציתי דווקא להעיר על הצעת חוק הכניסה לישראל.

<< יור >> היו"ר ניר אורבך: << יור >>

חבר הכנסת רוטמן, סליחה. כרגע אני שואל אותך. אם אתה רוצה לתת הערות כלליות
על סדר- היום, זה בסדר, אני אתן לך את הזמן. כרגע אנחנו עסוקים בהצבעות. אם
זה לא רלוונטי - - -

<< דובר >> שמחה רוטמן (הציונות הדתית): << דובר >>

על חוק הכניסה לישראל הייתה הערה לגופו של עניין.

<< יור >> היו"ר ניר אורבך: << יור >>

אז אני מתנצל שלא שמתי לב.

<< דובר_המשך >> שמחה רוטמן (הציונות הדתית): << דובר_המשך >>

אם תסיים את ההצבעה על זה ואז תיתן לי לדבר, אני אשמח.

<< יור >> היו"ר ניר אורבך: << יור >>

בסדר גמור. מי בעד להעביר לוועדת חוקה, חוק ומשפט ירים את ידו. 3. מי נגד?
אין. מי נמנע?

הצבעה

בעד ההצעה להעביר את הצעת החוק לוועדה – 3

נגד – אין

נמנעים – אין

ההצעה להעביר את הצעת חוק נכסים של נספי השואה (השבה ליורשים והקדשה למטרות
סיוע והנצחה) (תיקון מס' 5) (הארכת תקופת הביניים והחלת הוראות נוספות),
התשפ"ב–2022 לוועדת החוקה, חוק ומשפט נתקבלה.

<< יור >> היו"ר ניר אורבך: << יור >>

עובר לוועדת החוקה, חוק ומשפט. חבר הכנסת רוטמן, בבקשה.

<< דובר_המשך >> שמחה רוטמן (הציונות הדתית): << דובר_המשך >>

תודה רבה. ראשית, אני רוצה לדבר על נושא של איפה ואיפה בהצעות החוק, בהמשך
למה שאמרה חברתי חברת הכנסת אורית סטרוק. כפי שאתה רואה, ואני גם התחשבתי –
אפשר לנהל פה דיון ולקיים על כל אחת מהצעות החוק האלו דיון מעמיק למה היא
מתאימה לוועדה פלונית ולא לוועדה אלמונית וגם על קביעת הרכב הוועדות וגם על
כמה חוקים מונחים על שולחנה של כל ועדה, ובכל זאת לא באנו לעשות פה
פיליבסטר. באנו פה להגיד ולראות איך מקדמים חוקים ביחד.

העובדה שהכנסת אומרת את דברה בנוגע לחוקים, מצביעה וועדת הכנסת משמשת כחסם
מפני חוקים שלא נוחים לפלוני או לאלמוני או לקואליציה, הוא מצב שמזלזל
בכנסת.

<< יור >> היו"ר ניר אורבך: << יור >>

חבר הכנסת רוטמן, סליחה, בדרך כלל לא נוהג לקטוע. סליחה שאני אומר, אתה
מדבר עכשיו לא לעניין כי אין פה איפה ואיפה. העלינו קבוצת חוקים עם
אוריינטציה מאוד ברורה בישיבה הקודמת כדי לשחרר פקק. יש לנו המון חוקים
שנמצאים בצנרת שאנחנו משחררים, חלקם עוד לפני הקדנציה של ועדת הכנסת
הנוכחית. אנחנו מנסים לשחרר כמה שיותר חוקים ואנחנו משתדלים לעשות את זה
בצורה הכי טכנית, בלי להתייחס לגופו של - - -

<< דובר_המשך >> שמחה רוטמן (הציונות הדתית): << דובר_המשך >>

אני לא חושב שזה נעשה בצורה הזו ולכן אני אומר את דעתי.

<< יור >> היו"ר ניר אורבך: << יור >>

אתה אומר את דעתך ואני אומר לך את האמת.

<< דובר >> אורית מלכה סטרוק (הציונות הדתית): << דובר >>

הוא אומר את דעתו ואתה אומר את דעתך.

<< יור >> היו"ר ניר אורבך: << יור >>

חברת הכנסת סטרוק, תודה רבה על מעורבות היתר. כרגע אני מול חבר הכנסת רוטמן
ואני אומר שאתה אומר את עמדתך וזה בסדר. אני אומר לך את האמת. זו העבודה של
הוועדה. אתה יכול אתה יכול לחשוב משהו אחד, אתה יכול לתת פרשנות, אתה יכול
אולי לנחש – אני אומר לך את העובדות. זה ההבדל. זה הכול. לכן אני אומר לכם
עוד פעם סליחה על קוצר הסבלנות, אני לא מוכן להיכנס עכשיו לדיונים שהם כולי
האי ואולי, כי זה לא לעניין. אני אומר לך שוב, השחרור פה, אנחנו מנסים
לעשות את זה שחרור מהיר. יש לנו פה עומס של ועדות מקבילות, אנחנו מנסים
לעשות כמה שיותר מהר. אם יש פה חוק או שניים, ואמרתי את זה גם לחברת הכנסת
סטרוק, שאתם חושבים שהיו צריכים להיות אולי לפני חוקים והם ולא נמצאים פה,
אני מוכן לשמוע את זה ואני מוכן גם לראות מה נעשה בוועדה הבאה, בישיבה הבאה
של הוועדה.

<< דובר >> שמחה רוטמן (הציונות הדתית): << דובר >>

בכל זאת, למרות שאמרת את דעתך, אני כן אומר את האמת.

<< יור >> היו"ר ניר אורבך: << יור >>

לא, לא, אני אמרתי את האמת – עכשיו אתה יכול להגיד את דעתך, להמשיך את
דעתך. זה בסדר. אתם נמצאים בקמפיין מתמשך, אבל אתם לפעמים מתבלבלים.

<< דובר >> אורית מלכה סטרוק (הציונות הדתית): << דובר >>

זה מעניין. זו קואליציה שבה אין אמרת – לכל אחד יש דעה. אבל כשזו דעה שלנו,
זו דעה - - -

<< יור >> היו"ר ניר אורבך: << יור >>

לא, חברת הכנסת סטרוק, אני גם מציע לך לחזור בתשובה, בסדר?

<< דובר_המשך >> אורית מלכה סטרוק (הציונות הדתית): << דובר_המשך >>

תודה.

<< יור >> היו"ר ניר אורבך: << יור >>

הצעת לי – אני מציע גם לך לחזור בתשובה ויש לך גם על הרבה מה לחזור בתשובה.
בבקשה, חבר הכנסת רוטמן.

<< דובר >> שמחה רוטמן (הציונות הדתית): << דובר >>

מאחר ואתה הזכרת את זה, אני דווקא לא חשבתי להתייחס לחוקים שעברו, זה יותר
נעשה סדר א' על סדר היום, ונקברו קבורת חמור שלא לומר קבורת ועדה, במשך
הרבה מאוד זמן כאן ועכשיו גם כשהעברת אותם בפעם הקודמת, העברת אותם לוועדה
שאתה יודע היטב שתקבור אותם או שתעשה בהם - - -

<< יור >> היו"ר ניר אורבך: << יור >>

הפוך, אבל לא משנה.

<< דובר_המשך >> שמחה רוטמן (הציונות הדתית): << דובר_המשך >>

אוקיי. הפוך, אבל לא משנה.

<< יור >> היו"ר ניר אורבך: << יור >>

עובדתית זה הפוך. אבל לא משנה.

<< דובר_המשך >> שמחה רוטמן (הציונות הדתית): << דובר_המשך >>

כמה זמן חלף מאז שעבר בחוק לביטול ההתנתקות מחומש?

<< יור >> היו"ר ניר אורבך: << יור >>

12 שנה. 12 שנה.

<< דובר_המשך >> שמחה רוטמן (הציונות הדתית): << דובר_המשך >>

כמה זמן עבר מאז?

<< יור >> היו"ר ניר אורבך: << יור >>

12 שנה. 12 שנה עברו והעבירו את זה גם מתוך ידיעה שימשיך שעון החול לצפצף.

<< דובר_המשך >> שמחה רוטמן (הציונות הדתית): << דובר_המשך >>

אני באמת תמה מדוע הצבעת בעדו.

<< יור >> היו"ר ניר אורבך: << יור >>

כי אני בעד. אני בעד

<< דובר_המשך >> שמחה רוטמן (הציונות הדתית): << דובר_המשך >>

ניסית לגנוב את דעת - - -

<< יור >> היו"ר ניר אורבך: << יור >>

לא. לא ניסיתי לגנוב את דעת הציבור. אתם מנסים לגנוב את דעת הציבור. חבר
הכנסת רוטמן, אתם מנסים לגנוב את דעת הציבור. מספיק באמת, המשחקים האלה
נחמדים, אבל באיזשהו שלב די, נגמרת הסבלנות של כולנו באמת.

<< דובר_המשך >> שמחה רוטמן (הציונות הדתית): << דובר_המשך >>

אני מרגיש את חוסר סבלנות שלך.

<< יור >> היו"ר ניר אורבך: << יור >>

אני לא מסתיר אותה. לא צריך להיות חד בשביל להרגיש אותה.

<< דובר_המשך >> שמחה רוטמן (הציונות הדתית): << דובר_המשך >>

לא אמרתי גם שאני חד. אמרתי שאני חש את חוסר הסבלנות שלך. אני מקווה שזה
דווקא בגלל לדבריה של חברתי אורית סטרוק והרהורי התשובה הם קשים.

<< יור >> היו"ר ניר אורבך: << יור >>

לא, לא. כמו שאמרתי, יש תוכניות העבודה, לא של חברת הכנסת סטרוק, אני עובד
לפי תוכנית עבודה שלי, כולל מול הקדוש ברוך הוא.

<< דובר_המשך >> שמחה רוטמן (הציונות הדתית): << דובר_המשך >>

אני מציע שתכלול בתוכנית העבודה שלך גם שיבה בתשובה.

<< יור >> היו"ר ניר אורבך: << יור >>

אני מציע לך לא להציע לי.

<< דובר_המשך >> שמחה רוטמן (הציונות הדתית): << דובר_המשך >>

אבל אני בכל זאת אומר, ביחוד לאור העובדה שקבורת הצעות חוק שזוכות לרוב
במליאת הכנסת למשך זמן רב רק בגלל שהן לא נוחות למי מחברי הקואליציה, זה
מעשה לא דמוקרטי. לפחות בהקשר של חומש, הקבורה הזאת גם מייצרת פגיעה כפי
שחווינו בשבת האחרונה, וכנ"ל בעניין הצעת חוק ישובים ושכונות בהליכי הסדרה
שגם שם אנחנו רואים איך העיכוב הזה שהוא בידיים שלך בסופו של דבר וגם
ההחלטה לאיזו ועדה שזה עובר ושזה עובר בראשותו של מי שלא יקדם אותם, בטח לא
בקצב הנדרש, בסופו של דבר זה נמצא על-ידך. ולכן אני אומר, ככל הנראה יש
רגליים לדבר שגם ביום רביעי זה, כשם שקרה בהרבה מאוד שבועות לאחרונה,
הקואליציה תוכה שוק על ירך בחלק מהצעות החוק שיעברו, אני פונה אליך ומבקש
שתעשה שימוש לטובה בסמכותך כיושב-ראש ועדת הכנסת, שחרר את הפקק להצעות החוק
הטובות שאתה גם יודע שהן טובות בליבך ולא תחסום אותן משיקולים של שרידות
קואליציונית תוך פגיעה גם בתושבי חומש וגם בתושבי התיישבות צעירה וגם
בתושבי ואזרחי מדינת ישראל. סיימתי.

<< יור >> היו"ר ניר אורבך: << יור >>

חבר הכנסת רוטמן, תודה רבה לך. אנחנו עוברים כעת להמשך סדר היום: הצעת חוק
עבודת נשים (תיקון - הגנה על עובדת מפני הליכי פיטורים), התשפ"ב-2021,
פ/2865/24 של חברת הכנסת אימאן ח'טיב יאסין וקבוצת חברי הכנסת וכן הצעת חוק
עבודת נשים (תיקון - הגנה על עובדת מפני הליכי פיטורים), התשפ"ב-2022,
פ/3459/24 של חבר הכנסת איימן עודה וקבוצת חברי הכנסת. המלצת הלשכה המשפטית
להעביר לוועדת העבודה והרווחה. נשמעו הצעות במליאה להעביר את הצעת החוק גם
לוועדת הכספים או לוועדת הכלכלה. ההמלצה היא להעביר לוועדת העבודה והרווחה.
מי בעד, ירים את ידו. 4. מי נגד? 1. מי נמנעים? אין.

הצבעה

בעד ההצעה להעביר את הצעות החוק לוועדה – 4

נגד – 1

נמנעים – אין

ההצעה להעביר את הצעות החוק לוועדת העבודה והרווחה נתקבלה.

<< יור >> היו"ר ניר אורבך: << יור >>

תודה רבה. עובר לוועדת העבודה ורווחה.

<< דובר >> מיכאל מלכיאלי (ש"ס): << דובר >>

מי שלא חבר ועדה יכול להצביע בשביל להביע את דעתו ברבים, כבוד היושב-ראש?

<< דובר >> יצחק פינדרוס (יהדות התורה): << דובר >>

למיטב זכרוני, אתה יושב-ראש הסיעה – אתה יכול להודיע עכשיו במכתב שאתה נכנס
כחבר ועדה.

<< דובר >> מיכאל מלכיאלי (ש"ס): << דובר >>

אתה מפריע במשא-ומתן עם יושב-ראש הוועדה.

<< יור >> היו"ר ניר אורבך: << יור >>

לא. לפי התקנון החלופי של חבר הכנסת קרעי, התשובה היא כן. לפי התקנון
הנוכחי של הכנסת אתה יכול להביע את דעתך, אבל היא - - -

<< דובר >> שמחה רוטמן (הציונות הדתית): << דובר >>

מי שם על התקנון של הכנסת?

<< דובר >> יצחק פינדרוס (יהדות התורה): << דובר >>

אתה יכול לשלוח עכשיו ואני אמצא לך דרך משפטית שגם אם תשלח את זה בוואטסאפ
זה יחול.

<< יור >> היו"ר ניר אורבך: << יור >>

סעיף 6: הצעת חוק לצמצום השימוש בשקיות נשיאה חד-פעמיות (תיקון - היטל על
שקית נשיאה חד-פעמית), התשפ"ב-2022. פ/3010/24 של חבר הכנסת יוראי להב
הרצנו וקבוצת חברי הכנסת; הצעת חוק לצמצום השימוש בשקיות נשיאה חד-פעמיות
(תיקון - היטל על שקית נשיאה חד-פעמית), התשפ"ב-2022, פ/3120/24 של חברת
הכנסת מיכל רוזין וקבוצת חברי הכנסת. המלצת הלשכה המשפטית היא להעביר
לוועדת הפנים והגנת הסביבה. נשמעו הצעות במליאה להעביר את הצעת החוק לוועדת
כספים. ההמלצה היא להעביר לוועדת הפנים והגנת הסביבה. מי בעד? ירים את ידו.
4 מי נגד? 1. אין נמנעים.

הצבעה

בעד ההצעה להעביר את הצעות החוק לוועדה – 4

נגד – 1

נמנעים – אין

ההצעה להעביר את הצעות החוק לוועדת הפנים והגנת הסביבה נתקבלה.

<< יור >> היו"ר ניר אורבך: << יור >>

אנחנו עוברים להצעה הבאה.

<< דובר >> יצחק פינדרוס (יהדות התורה): << דובר >>

רביזיה.

<< יור >> היו"ר ניר אורבך: << יור >>

רביזיה של חבר הכנסת פינדרוס.

הצעת חוק הגנת השכר (תיקון - פנקס שכר, תלוש שכר וגליון אלקטרוני),
התשפ"ב-2021, פ/2783/24 של חברת הכנסת גבי לסקי. המלצת הלשכה המשפטית היא
להעביר לוועדת העבודה והרווחה. במליאה נשמעו הצעות להעביר את ההצעה לוועדת
הכנסת. ההמלצה היא להעביר לוועדת העבודה והרווחה. מי בעד? ירים את ידו. 3.
מי נגד?

<< דובר >> נועה בירן - דדון: << דובר >>

4. גם פינדרוס.

הצבעה

בעד ההצעה להעביר את הצעת החוק לוועדה – פה אחד

ההצעה להעביר את הצעת חוק הגנת השכר (תיקון - פנקס שכר, תלוש שכר וגליון
אלקטרוני), התשפ"ב-2021 לוועדת העבודה והרווחה נתקבלה.

<< יור >> היו"ר ניר אורבך: << יור >>

סליחה, חבר הכנסת פינדרוס. פה אחד.

הצעת חוק הבנקאות (שירות ללקוח) (תיקון - העברת משכנתה בין בנקים),
התשפ"ב-2022, פ/2991/24 של חבר הכנסת יעקב אשר וקבוצת חברי הכנסת. המלצת
הלשכה המשפטית היא להעביר לוועדת הכלכלה. נשמעו הצעות במליאה להעביר את
הצעת החוק לוועדת הכספים. ההמלצה היא להעביר לוועדת הכלכלה. מי בעד? ירים
את ידו. 4.

הצבעה

בעד ההצעה להעביר את הצעת החוק לוועדה – פה אחד

ההצעה להעביר את הצעת חוק הבנקאות (שירות ללקוח) (תיקון - העברת משכנתה בין
בנקים), התשפ"ב-2022 לוועדת הכלכלה נתקבלה.

<< יור >> היו"ר ניר אורבך: << יור >>

פה אחד.

הצעת חוק פיצוי עסקים קטנים בשל אירועי איבה מתמשכים או מצב חירום כלכלי,
התשפ"ב-2021, פ/2351/24 של חבר הכנסת יצחק פינדרוס. המלצת הלשכה המשפטית
היא להעביר לוועדת הכלכלה. נשמעו הצעות במליאה להעביר את הצעת החוק לוועדת
הבריאות. מציעים להעביר לוועדת הכלכלה. מי בעד? ירים את ידו.

<< דובר_המשך >> נועה בירן - דדון: << דובר_המשך >>

שלושה.

הצבעה

בעד ההצעה להעביר את הצעת החוק לוועדה – פה אחד

ההצעה להעביר את הצעת חוק פיצוי עסקים קטנים בשל אירועי איבה מתמשכים או
מצב חירום כלכלי, התשפ"ב-2021 לוועדת הכלכלה נתקבלה.

<< יור >> היו"ר ניר אורבך: << יור >>

פה אחד. אין יותר מצביעים פה.

הצעת חוק להגדלת שיעור ההשתתפות בכוח העבודה ולצמצום פערים חברתיים (מענק
עבודה) (תיקון - גיל העובד), התשפ"א-2021, פ/1202/24 של חבר הכנסת יעקב אשר
וקבוצת חברי הכנסת. המלצת הלשכה המשפטית היא להעביר לוועדת הכספים. נשמעו
הצעות במליאה להעביר את הצעת החוק לוועדת העבודה והרווחה. מציעים להעביר
לוועדת הכספים. מי בעד? ירים את ידו. אני לבד מצביע? חברת הכנסת שיר, חבר
הכנסת הרצנו? מי נגד? 1 נגד.

הצבעה

בעד – 2

נגד – 1

נמנעים – אין

ההצעה להעביר את הצעת חוק להגדלת שיעור ההשתתפות בכוח העבודה ולצמצום פערים
חברתיים (מענק עבודה) (תיקון - גיל העובד), התשפ"א-2021 לוועדת הכספים
נתקבלה.

<< יור >> היו"ר ניר אורבך: << יור >>

עבר לוועדת הכספים.

הצעת חוק סיוע למשפחות ברוכות ילדים (תיקוני חקיקה), התשפ"א-2021,
פ/1866/24 של חבר הכנסת משה אבוטבול וקבוצת חברי הכנסת. המלצת הלשכה
המשפטית היא להעביר לוועדת העבודה והרווחה. נשמעו הצעות במליאה להעביר את
הצעת החוק לוועדת הכספים. מציעים להעביר לוועדת העבודה והרווחה. חבר הכנסת
אבוטבול, מקובל? בסדר.

<< דובר >> משה אבוטבול (ש"ס): << דובר >>

אני לא יכול להצביע אבל בוודאי שאני - - -

<< יור >> היו"ר ניר אורבך: << יור >>

מאה אחוז.

ארבעה.

הצבעה

בעד ההצעה להעביר את הצעת החוק לוועדה – פה אחד

ההצעה להעביר את הצעת חוק סיוע למשפחות ברוכות ילדים (תיקוני חקיקה),
התשפ"א-2021 לוועדת העבודה והרווחה נתקבלה.

<< יור >> היו"ר ניר אורבך: << יור >>

פה אחד.

הצעת חוק צירוף משפחות נפגעי טרור כצד להליך המשפטי (תיקוני חקיקה),
התשפ"א-2021, פ/921/24 של חבר הכנסת אוריאל בוסו וקבוצת חברי הכנסת. המלצת
הלשכה המשפטית היא להעביר לוועדת החוץ והביטחון. נשמעו המלצות במליאה
להעביר את הצעת החוק גם לוועדת החוקה, חוק ומשפט. מצביעים להעביר לוועדת
החוץ והביטחון. מי בעד? ירים את ידו.

<< דובר >> נועה בירן - דדון: << דובר >>

4 בעד.

הצבעה

בעד ההצעה להעביר את הצעת החוק לוועדה – פה אחד

ההצעה להעביר את הצעת חוק צירוף משפחות נפגעי טרור כצד להליך המשפטי
(תיקוני חקיקה), התשפ"א-2021 לוועדת החוץ והביטחון נתקבלה.

<< יור >> היו"ר ניר אורבך: << יור >>

פה אחד.

הצעת חוק מענה טלפוני אנושי לאזרח ותיק (תיקוני חקיקה), התשפ"א-2021,
פ/236/24 של חברי הכנסת יעקב מרגי וינון אזולאי. המלצת הלשכה המשפטית היא
להעביר לוועדת כלכלה. נשמעו הצעות במליאה להעביר את הצעות החוק גם לוועדה
לביטחון הפנים. יש פה הערה שיושב-ראש ועדת הכלכלה שלח מכתב וביקש להעביר את
זה אליו. אנחנו מציעים להעביר את זה לוועדת הכלכלה. מי בעש? ירים את ידו.

הצבעה

בעד ההצעה להעביר את הצעת החוק לוועדה – פה אחד

ההצעה להעביר את הצעת חוק מענה טלפוני אנושי לאזרח ותיק (תיקוני חקיקה),
התשפ"א-2021 לוועדת הכלכלה נתקבלה.

<< יור >> היו"ר ניר אורבך: << יור >>

פה אחד.

הצעת חוק הגנת הצרכן (תיקון - פריסת תשלומים בעסקה מתמשכת), התשפ"א-2021,
פ/1142/24 של חבר הכנסת ישראל אייכלר וקבוצת חברי הכנסת. המלצת הלשכה
המשפטית היא להעביר לוועדת הכלכלה. נשמעו הצעות במליאה להעביר את זה גם
לוועדת הכספים. גם פה יש מכתב של יושב-ראש ועדת הכלכלה שמבקש להעביר אליו.
אנחנו נציע להעביר את זה לוועדת הכלכלה. מי בעד? ירים את ידו.

הצבעה

בעד ההצעה להעביר את הצעת החוק לוועדה – פה אחד

ההצעה להעביר את הצעת חוק הגנת הצרכן (תיקון - פריסת תשלומים בעסקה
מתמשכת), התשפ"א-2021 לוועדת הכלכלה נתקבלה.

<< יור >> היו"ר ניר אורבך: << יור >>

פה אחד.

הצעת חוק משק החשמל (תיקון - גביית תשלומים), התשפ"א-2021, פ/228/24 של חבר
הכנסת מיכאל מלכיאלי.

<< דובר >> מיכאל מלכיאלי (ש"ס): << דובר >>

אני רוצה לומר משהו בעניין הזה.

<< דובר >> יצחק פינדרוס (יהדות התורה): << דובר >>

אתה מצטרף לוועדה? קודם כל תודיע שאתה מצטרף.

<< דובר >> מיכאל מלכיאלי (ש"ס): << דובר >>

זה שהרב פינדרוס מנסה לגרור אותי פעם אחר פעם להיות כאן חבר ועדה, המזימה
של פינדרוס לא מוצאת חן בעיניי. אני רוצה להגיד לך, הרב פינדרוס, אנחנו לא
ניכנס לכאן לוועדה. זה אחד.

דבר שני, אדוני היושב-ראש, אני בהחלט חושב שהחוק הזה צריך להתקדם. אני רוצה
לשאול אותך. אתמול ראיתי כל מיני פרסומים של שר האוצר שהוא החליט לקצץ
לציבור החרדי – כבר אגיד למה זה קשור לחוק הזה – בהרבה הרבה דברים. עכשיו,
אין ספק שהחוק הזה, אנחנו גם במליאה נתקע אותו ונביא אותו לכאן. היות ואתה,
אדוני היושב-ראש, הבעת את דעתך לא פעם נגד הגזרות של שר האוצר, האם אתה
תעזור לנו יחד עם כל חברי הוועדה לתקוע את ההצעות שלו כאן בוועדה כדי לא
יוכל להתקדם?

למה זה קשור לחוק? זה מה שבאת לשאול אותי. החוק שאני מציע הוא חוק חברתי
ואם אנחנו נעזור לקדם חוקים חברתיים אז תהיה אמירה של הוועדה שאנחנו נתקע
חוקים שהם לא חברתיים. אדוני היושב-ראש, אשמח למענה בעניין הזה.

<< יור >> היו"ר ניר אורבך: << יור >>

אני לא נוקט - - -

<< דובר >> משה אבוטבול (ש"ס): << דובר >>

אדוני היושב-ראש, חשמל, להזכירך, נצרך בכל בית ולא רק בבתים ערביים.

<< דובר >> מיכאל מלכיאלי (ש"ס): << דובר >>

קואליציה שנתנה חשמל בכמויות - - -

<< יור >> היו"ר ניר אורבך: << יור >>

אני שמח. הגעתי לכנסת ולא ידעתי, באמת אני אומר, עד כמה חברי הכנסת של ש"ס
– ואני אומר את זה בלי ציניות – מסורים להתיישבות. זה משמח אותי מאוד.

<< דובר >> מיכאל מלכיאלי (ש"ס): << דובר >>

אני מציע לך ללכת להתיישבות ולשאול אותם - - -

<< יור >> היו"ר ניר אורבך: << יור >>

אני אומר את האמת.

<< דובר >> משה אבוטבול (ש"ס): << דובר >>

בניגוד אליו, אני לא מציע לך ללכת לשם. אתה בטח לא רוצה להתקבל שם בצורה לא
נוחה. אני דואג לך - - -

<< יור >> היו"ר ניר אורבך: << יור >>

חבר הכנסת אבוטבול, אני מכיר שם יותר אנשים ממך. אל תדאג לי. אתה עוד לפני
שידעת - - -

<< דובר_המשך >> משה אבוטבול (ש"ס): << דובר_המשך >>

- - - מה שמחכה לך, עין לא ראתה אלוקים זולתך. מה שמחכה לך - - -

<< יור >> היו"ר ניר אורבך: << יור >>

חבר הכנסת אבוטבול היקר, עוד לפני שידעת בכלל אם ההתיישבות היא במזרח או
במערב, יש שם אנשים שאני מכיר. אתה לא תקבע לי - - -

<< דובר_המשך >> משה אבוטבול (ש"ס): << דובר_המשך >>

- - - אולי תבוא כמו בנט, עם מסוק - - -

<< יור >> היו"ר ניר אורבך: << יור >>

אני מוכן להבטיח לך שבהתיישבות - - -

<< דובר_המשך >> משה אבוטבול (ש"ס): << דובר_המשך >>

תבוא עם מסוק. לא כדאי לך להבטיח לי כי אתה יודע את האמת - - -

<< יור >> היו"ר ניר אורבך: << יור >>

חבר הכנסת אבוטבול, בצעקות ובאינסטרומנטים קוליים אני לא יכול להתחרות בך.
אני גם לא אביא לפה - - -

<< דובר >> יצחק פינדרוס (יהדות התורה): << דובר >>

אני חוזר בי מהבקשה שיכנסו לוועדה.

<< יור >> היו"ר ניר אורבך: << יור >>

אני מכבד את הוועדה ואת המליאה ואני לא - - - אל תשמור עליי - - -

<< דובר >> משה אבוטבול (ש"ס): << דובר >>

- - - איך הוא מגיב, הציבור - - -

<< יור >> היו"ר ניר אורבך: << יור >>

תודה רבה לך. להבדיל ממך - - -

<< דובר_המשך >> משה אבוטבול (ש"ס): << דובר_המשך >>

- - - אתה חבר בשדולת ארץ ישראל ואתה לא מגיע לסיורים - - -

<< יור >> היו"ר ניר אורבך: << יור >>

להבדיל ממך, חבר הכנסת אבוטבול, אני לא משתמש באינסטרומנטים, אני לא אביא
לפה חתולים ואני לא אעשה קולות של חתולים, לא פה ולא במליאה - - -

<< דובר_המשך >> משה אבוטבול (ש"ס): << דובר_המשך >>

- - - אתם בורחים כמו עכברים מהספינה שטובעת - - -

<< יור >> היו"ר ניר אורבך: << יור >>

אני לא איילל כמו חתול - - -

<< דובר_המשך >> משה אבוטבול (ש"ס): << דובר_המשך >>

הספינה טובעת ואתם בורחים כמו עכברים.

<< יור >> היו"ר ניר אורבך: << יור >>

בוא נעשה לך מבחן קצר: איך קוראים ליושב-ראש מזכירות עשהאל? אתה יודע מה,
עזוב את מזכירות עשהאל, איפה נמצאת עשהאל?

<< דובר >> משה אבוטבול (ש"ס): << דובר >>

איפה עשהאל?

<< יור >> היו"ר ניר אורבך: << יור >>

כן. איפה זה עשהאל? איפה זה אביגיל? בארץ ישראל. חבר הכנסת אבוטבול, זה
פשוט מביש. זה מביש. זה מביש.

<< דובר >> משה אבוטבול (ש"ס): << דובר >>

איפה זה מזרח ירושלים?

<< יור >> היו"ר ניר אורבך: << יור >>

אתה לא יודע איפה היישובים האלה ואתה מדבר על התושבים?

<< דובר_המשך >> משה אבוטבול (ש"ס): << דובר_המשך >>

אתה נמצא - - - למה אתה לא בסיורים?

<< יור >> היו"ר ניר אורבך: << יור >>

של השדולה? כי שמו שאמרתי - - -

<< דובר_המשך >> משה אבוטבול (ש"ס): << דובר_המשך >>

- - - תשובה. הנה, יש פה - - -

<< יור >> היו"ר ניר אורבך: << יור >>

כמו שאמרתי לך, את תוכנית העבודה שלי ביישובים ובזהות היהודית של המדינה,
לא חבר הכנסת אבוטבול ולא חברת הכנסת סטרוק יקבעו לי - - -

<< דובר_המשך >> משה אבוטבול (ש"ס): << דובר_המשך >>

- - - רק אתה - - -

<< יור >> היו"ר ניר אורבך: << יור >>

חבר הכנסת אבוטבול שזה מקרוב בא ולמד לאחרונה איפה זה ציר 60 ואיפה זה כביש
90 ומה זה כביש 55, לאחרונה הוא לומד את זה ובא לתת לי מוסר.

<< דובר_המשך >> משה אבוטבול (ש"ס): << דובר_המשך >>

- - - אשאל אותך שאלה: איפה זה - - -

<< יור >> היו"ר ניר אורבך: << יור >>

אדוני היקר, אתה לא יודע - - -

<< דובר_המשך >> משה אבוטבול (ש"ס): << דובר_המשך >>

איפה זה בית ג'אלה?

<< יור >> היו"ר ניר אורבך: << יור >>

איפה זה בית ג'אלה? אתה לא יודע איפה זה עשהאל.

<< דובר_המשך >> משה אבוטבול (ש"ס): << דובר_המשך >>

בוא תגיד לי איפה זה חלחול.

<< יור >> היו"ר ניר אורבך: << יור >>

אתה לא יודע איפה זה אביגיל.

<< דובר_המשך >> משה אבוטבול (ש"ס): << דובר_המשך >>

בוא תגיד לי איפה - - -

<< יור >> היו"ר ניר אורבך: << יור >>

אתה לא יודע איפה זה שדה בועז.

<< דובר_המשך >> משה אבוטבול (ש"ס): << דובר_המשך >>

שמה הרבה יותר - - -

<< יור >> היו"ר ניר אורבך: << יור >>

אתה בקושי יודע איפה זה קידה. אם חס וחלילה מה שלא קרה, לא היית יודע איפה
זה בכלל.

<< דובר_המשך >> משה אבוטבול (ש"ס): << דובר_המשך >>

- - - איפה זה חומש? איפה זה חומש?

<< יור >> היו"ר ניר אורבך: << יור >>

מצחיק.

<< דובר_המשך >> משה אבוטבול (ש"ס): << דובר_המשך >>

תספר לנו איפה זה חומש.

<< יור >> היו"ר ניר אורבך: << יור >>

לפני 15 שנה – איפה היית כשחומש - - - איך קוראים לארבעת היישובים בצפון
השומרון חוץ מחומש?

<< דובר_המשך >> משה אבוטבול (ש"ס): << דובר_המשך >>

- - - שום דבר לא עשית. הנה, היום - - -

<< יור >> היו"ר ניר אורבך: << יור >>

- - - של חומש. שא-נור הוא מכיר - - -

<< דובר_המשך >> משה אבוטבול (ש"ס): << דובר_המשך >>

- - - הפכת להיות שמאלני - - -

<< יור >> היו"ר ניר אורבך: << יור >>

- - - אתה לא יודע אפילו את השמות של היישובים, אז אתה אומר לי מה התושבים
שלהם חושבים.

<< דובר_המשך >> משה אבוטבול (ש"ס): << דובר_המשך >>

- - - הבאת אותם להצביע עבורך וברחת - - -

<< יור >> היו"ר ניר אורבך: << יור >>

אביעד, אני מתנצל שאתה עד לוויכוח כזה. אני כועס על עצמי שאני נגרר בכלל
לרמה הזאת.

<< דובר_המשך >> משה אבוטבול (ש"ס): << דובר_המשך >>

אתה לא נגרר. אתה נגרר אחרי - - -

<< דובר >> יבגני סובה (ישראל ביתנו): << דובר >>

די, די, אבוטבול. די.

<< דובר >> אורית מלכה סטרוק (הציונות הדתית): << דובר >>

ניר, אתה - - -

<< יור >> היו"ר ניר אורבך: << יור >>

הוא לא יודע אפילו איפה זה - - -

<< קריאה >> קריאות: << קריאה >>

- - -

<< קריאה >> מיכל שיר סגמן (תקווה חדשה): << קריאה >>

בסוף ניר החליט ללכת למקום שמחזק את ההתיישבות ולא למקום שמפנה את
ההתיישבות. למקום שלא מפנה את חברון, למקום שלא מפנה את חומש 5 פעמים,
למקום שלא מזיז אנשים מהבית שלהם. הוא נמצא בממשלה הזאת. הוא לא נמצא
בממשלה שיד אחת מדברת ימין ועושה שמאל.

<< דובר >> משה אבוטבול (ש"ס): << דובר >>

- - -

<< יור >> היו"ר ניר אורבך: << יור >>

חבר הכנסת אבוטבול, אני קורא אותך לסדר בפעם הראשונה.

<< דובר_המשך >> משה אבוטבול (ש"ס): << דובר_המשך >>

- - -

<< יור >> היו"ר ניר אורבך: << יור >>

אני קורא אותך לסדר פעם שנייה.

<< דובר_המשך >> משה אבוטבול (ש"ס): << דובר_המשך >>

הנשק הידוע.

<< יור >> היו"ר ניר אורבך: << יור >>

אתה הראשון שמגיע לקריאה שנייה פה בוועדה. הראשון.

<< דובר_המשך >> משה אבוטבול (ש"ס): << דובר_המשך >>

אני לא נבהל מזה.

<< יור >> היו"ר ניר אורבך: << יור >>

ואתה תקבל תכף קריאה שלישית ותצא החוצה.

<< דובר >> יוראי להב הרצנו (יש עתיד): << דובר >>

לפחות השכלנו קצת על מפת היישובים.

<< יור >> היו"ר ניר אורבך: << יור >>

גם חבר הכנסת אבוטבול השכיל עכשיו לראשונה על מפת היישובים. חייב לציין.

<< דובר >> משה אבוטבול (ש"ס): << דובר >>

- - -

<< יור >> היו"ר ניר אורבך: << יור >>

המלצת הלשכה המשפטית היא להעביר לוועדת כלכלה. נשמעו הצעות במליאה להעביר
את הצעת החוק לוועדת הכספים. אנחנו על הצעת חוק בסעיף האחרון. אנחנו נצביע
להעביר לוועדת הכספים.

<< דובר >> יצחק פינדרוס (יהדות התורה): << דובר >>

לוועדת כלכלה.

<< יור >> היו"ר ניר אורבך: << יור >>

אני רואה שמלכיאלי התעורר. זה החוק שלו, אבל לא אכפת לו כנראה.

<< דובר >> מיכאל מלכיאלי (ש"ס): << דובר >>

כלכלה.

<< יור >> היו"ר ניר אורבך: << יור >>

טוב. אז נעביר את זה לוועדת כלכלה. מי בעד? ירים את ידו. מי נגד?

<< דובר >> נועה בירן - דדון: << דובר >>

3 בעד.

<< דובר >> משה אבוטבול (ש"ס): << דובר >>

בתקווה - - -

הצבעה

בעד ההצעה להעביר את הצעת החוק לוועדה – 3

נגד – אין

נמנעים – אין

ההצעה להעביר את הצעת חוק משק החשמל (תיקון - גביית תשלומים), התשפ"א-2021
לוועדת הכלכלה נתקבלה.

<< יור >> היו"ר ניר אורבך: << יור >>

תודה רבה.

<< דובר >> יוראי להב הרצנו (יש עתיד): << דובר >>

אני מבקש לשים רביזיה על סעיף 12. על חוק סיוע למשפחות ברוכות ילדים.

<< יור >> היו"ר ניר אורבך: << יור >>

בסדר גמור. רביזיה של חבר הכנסת יוראי להב הרצנו. בסדר גמור. תודה רבה.

<< נושא >> ב. רביזיה על החלטות הוועדה בדבר קביעת ועדות לדיון בהצעות חוק
<< נושא >>

<< יור >> היו"ר ניר אורבך: << יור >>

אנחנו חוזרים כעת לסעיף הראשון בסדר-היום: רביזיה על החלטות הוועדה בדבר
קביעת ועדות לדיון בהצעות החוק הבאות:

1. הצעת חוק יישובים ושכונות בהליכי הסדרה, התשפ"א-2021, פ/402/24 של חבר
הכנסת יצחק פינדרוס; 2. הצעת חוק יישובים ושכונות בהליכי הסדרה,
התשפ"א-2021, פ/401/24 של חבר הכנסת מיקי מכלוף זוהר; 3. הצעת חוק יישובים
ושכונות בהליכי הסדרה, התשפ"א-2021, פ/400/24 של חברת הכנסת אורית סטרוק
וקבוצת חברי הכנסת; 4. הצעת חוק יישום תוכנית ההתנתקות ( תיקון - ביטול
סעיפי הפינוי ושינוי שם החוק), התשפ"א-2021, פ/356/24 של חבר הכנסת מכלוף
מיקי זוהר.

הרביזיה היא של חבר הכנסת פינדרוס, נכו?

<< דובר >> נועה בירן - דדון: << דובר >>

אכן.

<< יור >> היו"ר ניר אורבך: << יור >>

חבר הכנסת פינדרוס. ב-16 במאי הוחלט להעביר את הצעות החוק לוועדת החוקה,
חוק ומשפט, וחבר הכנסת פינדרוס הגיש רביזיה.

<< דובר >> יצחק פינדרוס (יהדות התורה): << דובר >>

בכנסת הזאת הוקמו ועדות חדשות. חלק מהסיבות שהוקמו ועדות חדשות, כמובן
בניגוד לכל נוהל וכל נוהג שהיה עד היום בכנסת, הוקמו הרבה ועדות חדשות. אבל
אחת מהסיבות שהקימו ועדות חדשות היא שלא היה נוח שהמשטרה, למשל, המשרד
לביטחון הפנים, יהיה תחת פיקוח של ווליד טאהא. אז לצורך הפרסונלי העבירו.

לכן כשבאים פה בוועדה בהיתממות ואומרים שעמדת הלשכה המשפטית – ואני לא תוקף
פה את הלשכה המשפטית, עורכת הדין ארבל - - -

<< קריאה >> קריאה: << קריאה >>

הפעם.

<< דובר >> יצחק פינדרוס (יהדות התורה): << דובר >>

אבל מבחינת עמדת הלשכה המשפטית גם לא צריך ועדה לביטחון פנים, אפשר בוועדת
הפנים לדון בכל הנושאים של ביטחון הפנים, נכון? זאת העמדה המשפטית.

<< דובר >> ארבל אסטרחן: << דובר >>

לא. ברגע שהוקמה הוועדה - - -

<< דובר >> יצחק פינדרוס (יהדות התורה): << דובר >>

אבל לא צריך להקים ועדה בשביל זה כי יש ועדה שדנה בזה. ולכן אדוני,
ההיתממות הזאת שאומרים: אנחנו מעבירים את זה לוועדת חוקה. נשארו שתי שאריות
של מפלגות שמאל במדינת ישראל, אלה זוויות כאלה, אחת היא מפלגת העבודה,
השנייה היא מפלגת מרצ, הם מנהלים את ועדת חוקה. ועכשיו מי הולך לבדוק ולקדם
יישובים בהליכי הסדרה? אז למה לא העברתם את זה בכלל לוועדת הפנים? ווליד
טאהא שטיפל בחוק החשמל שיטפל גם בהליכי ההסדרה ביישובים. זו פשוט היתממות.
מעבירים את זה לוועדת חוקה ומה אתם רוצים? אלה ההליכים, אלה הכללים. אז
תקימו ועדה להסדרת ההתיישבות או שתעבירו את זה לוועדה שמוכנה לטפל בזה. אתם
יושעים מה? תעבירו את זה לוועדה של מיכל שיר. אני בעד. אני אומר את זה כבר
עכשיו. תעבירו את זה לבן-אדם שהוא רלוונטי, בדיוק כמו שאתם לא מעבירים
לווליד טאהא את ביטחון הפנים מסיבותיכם – אני לא יודע למה, אתם כנראה
גזענים – מבחינתי שהוא ידון. אני בעד שהוא ידון, אבל צריכה להיות בוועדה
לביטחון הפנים. אני בעד שווליד טאהא ידון, אבל אתם לא נוח לכם עם זה.

<< דובר >> אורית מלכה סטרוק (הציונות הדתית): << דובר >>

מיכל שיר תעשה לזה טיפול אוהב. אין לה - - -

<< דובר >> יצחק פינדרוס (יהדות התורה): << דובר >>

ניר, זה להיתמם כי זה לקבור את החוק. כולם יודעים, זה לקבור - - -

<< דובר >> שמחה רוטמן (הציונות הדתית): << דובר >>

לא היית פה, הרב פינדרוס - - -

<< דובר >> יצחק פינדרוס (יהדות התורה): << דובר >>

זה לקבור את ארבע הסעיפים האלה.

<< דובר >> שמחה רוטמן (הציונות הדתית): << דובר >>

הוא הסביר לנו הכול by the book. אין שום מניע נסתר. רק אנחנו צריכים לחזור
בתשובה.

<< דובר >> יצחק פינדרוס (יהדות התורה): << דובר >>

המשמעות של הוועדה הזאת, ולכן הגשתי רביזיה, המשמעות של ההחלטה על 1, 2,3
ו-4 היא משמעות של קבורת חמור.

<< דובר >> ארבל אסטרחן: << דובר >>

4 עבר לחוץ וביטחון. אנחנו מדברים עכשיו רק על 1 עד 3.

<< דובר >> יצחק פינדרוס (יהדות התורה): << דובר >>

גם שם צריך רחמי שמים. תעבירו את זה למיכל שיר או בוועדת הכנסת. אני אומר
לך בכנות, או שתשאיר את זה בוועדת הכנסת או שתעביר את זה לוועדה של מיכל
שיר. אבל אתה לא יכול להעביר את זה לוועדת חוקה ולצפות שיהיה שם דיון
אינטליגנטי - - -

<< דובר >> אורית מלכה סטרוק (הציונות הדתית): << דובר >>

לא. הוא לא מצפה.

<< דובר >> שמחה רוטמן (הציונות הדתית): << דובר >>

הוא לא מצפה.

<< דובר >> אורית מלכה סטרוק (הציונות הדתית): << דובר >>

הוא לא מצפה. הוא רוצה לקבור את זה - - - ההתיישבות הצעירה - - -

<< דובר >> שמחה רוטמן (הציונות הדתית): << דובר >>

- - - מטרתו הושגה - - -

<< יור >> היו"ר ניר אורבך: << יור >>

אורית, את הגשת רביזיה?

<< דובר >> אורית מלכה סטרוק (הציונות הדתית): << דובר >>

לא. אתה רוצה, תוציא אותי.

<< יור >> היו"ר ניר אורבך: << יור >>

אני אוציא אותך.

<< דובר_המשך >> אורית מלכה סטרוק (הציונות הדתית): << דובר_המשך >>

אז תוציא אותי כי אני צועקת ואתה רוצה לקבור את ההתיישבות הצעירה קבורת
חמור אצל גלעד קריב.

<< יור >> היו"ר ניר אורבך: << יור >>

- - - אני מבקש שתעצרי.

<< דובר_המשך >> אורית מלכה סטרוק (הציונות הדתית): << דובר_המשך >>

זה מה שאתה רוצה במקום לתת למיכל שיר - - -

<< יור >> היו"ר ניר אורבך: << יור >>

אני רוצה להגיד מילה אחת לפני שאנחנו מצביעים - - -

<< דובר_המשך >> אורית מלכה סטרוק (הציונות הדתית): << דובר_המשך >>

- - - ביד אוהבת ותקדם אותם. אתה יודע, ניר, לפני חצי שנה - - -

<< יור >> היו"ר ניר אורבך: << יור >>

חברת הכנסת סטרוק, אל תצעקי. זה לא עוזר. זה לא יעשה את זה יותר מוצדק.

<< דובר >> שמחה רוטמן (הציונות הדתית): << דובר >>

ניר, אתה יודע שאתה לא בסדר. למה אתה עצבני? אתה יודע שאתה לא בסדר. קברת
את החוק הזה שנה ועכשיו נתת אותו לוועדה שתקבור אותו עוד שנה. אתה יודע את
זה. למה אתה עושה כאילו? אתה יודע שזו המציאות.

<< דובר >> אורית מלכה סטרוק (הציונות הדתית): << דובר >>

- - - ואחר כך תיתן להם חשמל ובמקביל ניתן למאחזים של אבו מאזן חשמל. ככה
אתה מתייחס אליהם ואתה גורם - - -

<< יור >> היו"ר ניר אורבך: << יור >>

ההתיישבות הצעירה, בעזרת השם, על אפך ועל חמתך תתחבר לחשמל ואני יודע שאת
מתה שזה לא יהיה. את מתה שזה לא יהיה.

<< דובר >> אופיר סופר (הציונות הדתית): << דובר >>

- - - למאחזים של אבו מאזן, נכון?

<< יור >> היו"ר ניר אורבך: << יור >>

את מתה שזה לא יהיה.

<< דובר_המשך >> אופיר סופר (הציונות הדתית): << דובר_המשך >>

לא נכון.

<< יור >> היו"ר ניר אורבך: << יור >>

כמו שרציתם לראות – אל תגידי לי לא נכון – כמו שרציתם לראות באביתר פינוי
וכמו - - -

<< דובר >> שמחה רוטמן (הציונות הדתית): << דובר >>

ניר, אתה - - -

<< קריאה >> קריאות: << קריאה >>

- - -

<< דובר >> אורית מלכה סטרוק (הציונות הדתית): << דובר >>

- - - איזו מסכת לומדים באביתר? - - -

<< יור >> היו"ר ניר אורבך: << יור >>

- - - את רשמת לי דברים שאת ידעת שהם לא נכונים - - -

<< דובר >> שמחה רוטמן (הציונות הדתית): << דובר >>

ניר, איפה אביתר? ניר, פעלת – איפה אביתר? בוא נשב לפגישה עם כוס קפה
באביתר - - -

<< דובר >> אורית מלכה סטרוק (הציונות הדתית): << דובר >>

- - - קבורת חמור - - -

<< קריאה >> קריאות: << קריאה >>

- - -

<< דובר >> משה אבוטבול (ש"ס): << דובר >>

- - - יש חיבור מים - - - חוץ וביטחון - - -

<< קריאה >> קריאות: << קריאה >>

- - -

<< דובר >> משה אבוטבול (ש"ס): << דובר >>

- - - זו ארץ ישראל מבחינתנו. אל תנסה לבלבל את המוח - - -

<< דובר >> אורית מלכה סטרוק (הציונות הדתית): << דובר >>

- - - הרפורמי - - -

<< קריאה >> קריאות: << קריאה >>

- - -

<< דובר >> משה אבוטבול (ש"ס): << דובר >>

- - - בשעה 12:30 תגיע לחוץ וביטחון, מחברים את המים לאבו מאזן. תגיע
ב-12:30. אני מגיע יותר ממך לשדולה. תתבייש, חצוף כי אתה - - -

<< יור >> היו"ר ניר אורבך: << יור >>

- - - ראש עיר של בית שמש בא לפה ולא יודע מה זה - - -

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

- - - אני עובר להצבעה - - -

<< קריאה >> קריאות: << קריאה >>

- - -

<< דובר >> משה אבוטבול (ש"ס): << דובר >>

- - - אתה שאלת אותי שאלה - - -

<< יור >> היו"ר ניר אורבך: << יור >>

לא שאלתי אותך שאלה.

<< דובר_המשך >> משה אבוטבול (ש"ס): << דובר_המשך >>

פנית אליי, הזכרת את השם שלי, תקבל תשובה.

<< יור >> היו"ר ניר אורבך: << יור >>

עכשיו תסיים.

<< דובר_המשך >> משה אבוטבול (ש"ס): << דובר_המשך >>

- - - אתה הזכרת אבוטבול - - -

<< יור >> היו"ר ניר אורבך: << יור >>

חבר הכנסת אבוטבול, פעם שלישית. תוציאו אותו בבקשה.

<< דובר_המשך >> משה אבוטבול (ש"ס): << דובר_המשך >>

אמרת אבוטבול – בשעה 12:30 מחכים לך. אבו מאזן, תחבר את המים - - -

<< יור >> היו"ר ניר אורבך: << יור >>

- - - את היללות של החתול שלך - - -

<< דובר >> שמחה רוטמן (הציונות הדתית): << דובר >>

- - - טיעון חלש, אתה מרים את הקול - - - ניר, הטיעון שלך חלש, אז אתה מרים
את הקול ומתעצבן? מה קרה?

<< דובר >> משה אבוטבול (ש"ס): << דובר >>

- - - לא מסוגל להתמודד איתנו. לך תתמודד - - -

<< יור >> היו"ר ניר אורבך: << יור >>

איתנו? הם בכלל לא יודעים מי אתה שם בהתיישבות - - - צריך אוטובוס של
השדולה כדי להגיע לשם. איתנו, הוא אומר לי. - - -

(חבר הכנסת משה אבוטבול יוצא מאולם הוועדה.)

<< דובר >> שמחה רוטמן (הציונות הדתית): << דובר >>

ניר, עם האוטובוס של השדולה הגענו לאביתר, לא ראינו את הישיבה - - -

<< דובר >> אורית מלכה סטרוק (הציונות הדתית): << דובר >>

- - - לא ראינו. אנחנו לא יודעים איזה ספר לומדים עכשיו בישיבה באביתר.

<< יור >> היו"ר ניר אורבך: << יור >>

אני מברך אתכם על הצטרפות של חבר יקר שהשדולה - - - - - -

<< דובר_המשך >> אורית מלכה סטרוק (הציונות הדתית): << דובר_המשך >>

רק לידיעתך - - -

<< יור >> היו"ר ניר אורבך: << יור >>

חוצפה שאין כדוגמתה, ואת אורית, את יודעת את זה - - -

<< דובר >> שמחה רוטמן (הציונות הדתית): << דובר >>

לידיעתך, הוא מאמץ יישוב. הוא אימץ יישוב. איפה היישוב שאתה אימצת? מה קורה
איתו? יש לו חשמל? ניר, אתה אימצת יישוב מההתיישבות הצעירה?

<< יור >> היו"ר ניר אורבך: << יור >>

אני אימצתי יישוב.

<< דובר_המשך >> שמחה רוטמן (הציונות הדתית): << דובר_המשך >>

יש לו חשמל?

<< יור >> היו"ר ניר אורבך: << יור >>

כן.

<< דובר_המשך >> שמחה רוטמן (הציונות הדתית): << דובר_המשך >>

יש לו מים?

<< יור >> היו"ר ניר אורבך: << יור >>

יהיה לו חשמל, בעזרת השם, הרבה לפני שאתה ואורית תתחילו בכלל לדאוג להם.

<< דובר_המשך >> שמחה רוטמן (הציונות הדתית): << דובר_המשך >>

- - - כשאתה תחבר את הערבים שלידו, שנבנו שלא כחוק כדי להשתלט על שטח, אז
תיתן לו חשמל. מה שנקרא, על הדרך, בזכות הערבים.

<< דובר >> אורית מלכה סטרוק (הציונות הדתית): << דובר >>

אתה קובל את ההתיישבות הצעירה קבורה רפורמית אצל גלעד קריב - - -

<< יור >> היו"ר ניר אורבך: << יור >>

מי בעד הרביזיה? ירים את ידו.

<< דובר_המשך >> אורית מלכה סטרוק (הציונות הדתית): << דובר_המשך >>

- - - ההתיישבות הצעירה - - -

<< יור >> היו"ר ניר אורבך: << יור >>

- - - הסיסמאות שלך כבר יצאו מכול - - - מי נגד?

הצבעה

בעד הרביזיה – מיעוט

נגד – רוב

נמנעים – אין

הרביזיה לא נתקבלה.

<< יור >> היו"ר ניר אורבך: << יור >>

הרביזיה נפלה. תודה רבה לכם.

<< דובר >> יצחק פינדרוס (יהדות התורה): << דובר >>

רביזיה על כל הסעיפים ככה? אתה לא צריך עוד 3 הצבעות?

<< יור >> היו"ר ניר אורבך: << יור >>

גם הצעת חוק יישום תוכנית ההתנתקות (תיקון - ביטול סעיפי הפינוי ושינוי שם
החוק), התשפ"א-2021, פ/356/24 של חבר הכנסת - - -

<< קריאה >> קריאות: << קריאה >>

- - -

<< יור >> היו"ר ניר אורבך: << יור >>

תקשיבו רגע ותבינו.

<< דובר >> שמחה רוטמן (הציונות הדתית): << דובר >>

אה, על שלושתם.

<< יור >> היו"ר ניר אורבך: << יור >>

שלושתם היו באותו נושא. עכשיו על הרביעי. חבר הכנסת פינדרוס, בבקשה.

<< דובר >> יוראי להב הרצנו (יש עתיד): << דובר >>

אני לא מצליח להבין מה קורה פה. אפשר בבקשה שקט? רוטמן, לך יש בעיות של
קשב.

<< דובר >> יצחק פינדרוס (יהדות התורה): << דובר >>

עכשיו אנחנו בסעיף 4?

<< דובר >> נועה בירן - דדון: << דובר >>

כן.

<< דובר >> יצחק פינדרוס (יהדות התורה): << דובר >>

ניר, אומר לך עוד פעם בכנות, זו היתממות. תשאיר את זה פה בוועדה אצלך או כל
ועדה אחרת כמו של מיכל שיר, של מפלגות שיודעות איפה זה עשהאל. אני מקבל את
מה שאמרת לאבוטבול. צריך מפלגה שיודעת איפה זה עשהאל בשביל לדון על זה. אתה
לא יכול לתת את זה למפלגה שלא יודעת איפה זה עשהאל או לא נעים להגיד, יודעת
את זה מהצד השני כי רם בן ברק מכיר את זה מהצד השני, הוא מכיר את הצד
הפלסטיני של עשהאל, שהם ידונו על החוק הזה. אתה אמרת דברי טעם קודם. אדם
שמדבר על ההתיישבות צריך להכיר אותה, לכן זה צריך להיכנס או אליך או למיכל,
לוועדה שתדון על זה ולא לוועדה שלא תדון על זה. הרי ברור לך שזו ועדה שלא
תקדם את העניין הזה, לא תנהל דיון דמוקרטי וענייני על הדבר הזה. לקבור את
זה, אני לא חושב שאתה רוצה להיות חלק מהקבורה של הדבר הזה, אני בטוח שלא כי
אתה לא מתפלל שזה לא יקרה. אמרת לאורית שהיא התפללה - - - יפונה, אתה מתפלל
הפוך, אז אתה לא רוצה שזה לא יקרה, אז למה אתמה מוכן להעביר את זה לשם?
תעביר את זה לוועדה אחרת.

<< דובר >> אורית מלכה סטרוק (הציונות הדתית): << דובר >>

אתה מקבל את הלשון הרע עליי?

<< דובר >> יצחק פינדרוס (יהדות התורה): << דובר >>

לא. אני מקבל לפחות עליו שהוא לא מתפלל.

<< דובר >> אורית מלכה סטרוק (הציונות הדתית): << דובר >>

תגיד לו שהוא טעה ביחס אליי.

<< יור >> היו"ר ניר אורבך: << יור >>

ממתי מפריע לך לשון הרע? ממתי מפריע לך לשון הרע?

<< דובר >> שמחה רוטמן (הציונות הדתית): << דובר >>

לשון הרע שלך. לשון הרע שלך, ניר.

<< יור >> היו"ר ניר אורבך: << יור >>

הבנתי.

<< דובר_המשך >> שמחה רוטמן (הציונות הדתית): << דובר_המשך >>

הלשון הרע שלך, ניר, מפריעה לה. יש בעיה קטנה - - -

<< יור >> היו"ר ניר אורבך: << יור >>

הבנתי. כרגיל - - - כל דבר - - -

<< דובר_המשך >> שמחה רוטמן (הציונות הדתית): << דובר_המשך >>

- - - לשון הרע שלך הוא בגדר הוצאת שם רע.

<< דובר >> אורית מלכה סטרוק (הציונות הדתית): << דובר >>

- - - כולל החברה שלך - - -

<< יור >> היו"ר ניר אורבך: << יור >>

אני מעריך מאוד, חבר הכנסת פינדרוס, כולל בקשות לדיונים שביקשנו מיושב-ראש
ועדת חוץ וביטחון רם בן ברק בנושאים שקשורים להתיישבות, כולל דברים שביקשה
גם חברת הכנסת סטרוק - - -

<< דובר >> אורית מלכה סטרוק (הציונות הדתית): << דובר >>

הנה, למשל - - -

<< דובר >> יצחק פינדרוס (יהדות התורה): << דובר >>

אז אתה חושב - - -

<< דובר >> שמחה רוטמן (הציונות הדתית): << דובר >>

היום יהיה דיון על ההתיישבות הערבית - - -

<< דובר >> אורית מלכה סטרוק (הציונות הדתית): << דובר >>

- - - מים להתיישבות הערבית, למאחזים של אבו מאזן. זה תוך פחות משבוע הוא
קבע. אבל הדיון - - -

<< דובר >> יצחק פינדרוס (יהדות התורה): << דובר >>

- - -

<< דובר >> שמחה רוטמן (הציונות הדתית): << דובר >>

- - - אפשר התייעצות סיעתית? אפשר התייעצות סיעתית, אדוני היושב-ראש?

<< דובר >> יצחק פינדרוס (יהדות התורה): << דובר >>

גם על הרפורמה יהיה - - -

<< יור >> היו"ר ניר אורבך: << יור >>

בשעה 11:45 חוזרים. יוצאים להתייעצות סיעתית, חוזרים ב-11:45.

<< הפסקה >> (הישיבה נפסקה בשעה 11:40 ונתחדשה בשעה 11:41.) << הפסקה >>

<< יור >> היו"ר ניר אורבך: << יור >>

אנחנו ממשיכים, חבר הכנסת רוטמן, הטעית אותי. לא נורא, אני לוקח על עצמי את
זה. שיגישו בג"ץ. הוא הטעה אותי, בגלל זה - - - חבר הכנסת רוטמן, התבלבלתי
וחשבתי - - -

<< דובר >> שמחה רוטמן (הציונות הדתית): << דובר >>

נראה לי שגם פינדרוס יבקש.

<< יור >> היו"ר ניר אורבך: << יור >>

לא. אתה אל תדאג לאחרים.

<< דובר_המשך >> שמחה רוטמן (הציונות הדתית): << דובר_המשך >>

אם אתה לא תיתן, אז - - -

<< יור >> היו"ר ניר אורבך: << יור >>

חוזרים לדיון. מי בעד הרביזיה? ירים את ידו. מי נגד?

הצבעה

בעד הרביזיה – מיעוט

נגד – רוב

נמנעים –אין

הרביזיה לא נתקבלה.

<< יור >> היו"ר ניר אורבך: << יור >>

הרביזיה נפלה.

<< נושא >> ג. בקשת הממשלה להקדמת הדיון בהצעת חוק המכר (דירות) (תיקון מס'
9), התשפ"ב-2022, מ/1548 << נושא >>

<< יור >> היו"ר ניר אורבך: << יור >>

אנחנו עוברים כעת לסעיף האחרון בסדר-היום: בקשת הממשלה להקדמת הדיון בהצעת
חוק המכר (דירות) (תיקון מס' 9), התשפ"ב-2022, מ/1548 לפני הקריאה הראשונה.
ינמקו נציגי משרד הבינוי והשיכון אביעד פרידמן, מנכ"ל המשרד ואפשרת היועצת
המשפטית, בבקשה.

<< אורח >> אביעד פרידמן: << אורח >>

אני אסביר במה מדובר. לפני זה אני אגיד שהיום יום חשוב: סיימנו את פרק הערל
בדף יומי, אנחנו מתחילים את אלו מותרות. אם הייתם צועקים פחות זה היה עוזר
לי להכין את המשנה הראשונה. אנחנו לומדים בשבוע האחרון, אורית, כל יום
בשיעור שאני מעביר, פותחים אותו לרפואת ידידיה. עם זה פותחים את הדף היומי
ב-05:30 כשאני מלמד כל יום, לכן כשאני רואה אותך, אני ישר חושב על זה. אז
רק שיחלים ורפואה שלמה.

חוק המכר. היום במדינת ישראל כל קונה דירות, לא משנה מי הוא ומה הוא, מחיר
הדירה שלו מרגע שנמכרה הדירה, מוצמד למדד תשומות הבנייה. זה עבר בחוק טרומי
בשיתוף פעולה של חברי הכנסת קושניר וסמוטריץ'. עכשיו אימצנו את הנושא הזה.
אני חושב שזה חוק מאוד מאוד חשוב ונוגע לכל בעל דירה. זה חוסך לו הרבה מאוד
כסף.

היום זה מוצמד. גם מחיר הקרקע, גם הרווח של הקבלן, גם עורכי הדין, הכול
מוצמד למדד תשומות הבנייה והמשמעות בפועל היא תוספת של עשרות אלפי שקלים
לכל רוכש דירות בלי סיבה. זה מכה במיוחד את האנשים שזוכים במחיר מטרה או
מחיר למשתכן כי לוקח מספר שנים רב עד שאנשים מגיעים אחר-כך לקבל את הדירה
שלהם וכל השנים האלה הם משלמים תוספת מחיר על מחיר הדירה שלהם בלי הצדקה,
מצב שהוא בלתי נסבל.

בנוסף לזה, תופתעו לשמוע היום שכל רוכש דירה במדינת ישראל משלם 5,000 שקל
לעורך דין של המוכר, כמובן בלי סיבה. ובנוסף לזה, 5,000 השקל האלה מוצמדים
למדד תשומות הבנייה, אחר-כך במשך 4 שנים או 5 שנים הוא ימשיך לשלם ולשלם
וכן הלאה. ואותו דבר גם כאשר רוכש חלילה מאחר, אז ריבית הפיגורים שלו עולה
בצורה בלתי אפשרית על-ידי הקבלן. אבל אם קורה הפוך, אז זה כמובן מוגבל.

כל הדברים האלה נועדו לתיקון המצב. אנו מבקשים את הפטור. מאוד חשוב לנו
הקידום של זה. כל יום שהחוק הזה לא עובר, המשמעות היא עוד עשרות אלפי שקלים
לכל אחד מרוכשי הדירות. פשוט עשרות אלפי שקלים שיוצאים מהכיס של כל אחד
מהדיירים שלנו. אין דרך להסביר את זה חוץ מבל תשחית. יש קבוצות אינטרסנטים
גדולות שמתנגדות לנושא הזה כמובן כי הן מרוויחות מזה לאורך שנים. אתם
יכולים לראות את זה במאזנים של שהם מפרסמים בבורסה, כמה הם מרוויחים מזה.
אני רואה את התועלת בזה כבר הבוקר כשאני רואה כבר מודעות של חברות קבלניות
שמפרסמות שהם מוכרים את הדירה בלי הצמדה למדד. כלומר, אנחנו רואים שאפשר גם
בלי להצמיד לראות את הדברים האלה. כל מי שחפץ בישוב הארץ ובבניית הארץ ובזה
שתושבי הארץ יוכלו לקנות דירות בזול, אני בטוח שיתמוך בנושא הזה. זה לא
נושא פוליטי.

<< אורח >> אפרת פרוקצ'יה: << אורח >>

לגבי הדחיפות בהעברת החוק, המדד עולה בכל חודש, מדד תשומות הבנייה, בכאחוז
לאורך חיי החוזה. הרי בסופו של יום הרי התשלומים נוגעים לאורך חיי חוזה של
3 עד לפעמים 5 שנים. מדובר ב-10% ואף יותר ממחיר הדירה שבעצם אנחנו קובעים
שחלק ממנו הקבלן לא יוכל להצמיד למדד תשומות הבנייה. זה יהיה חיסכון לרוכש.
ומאחר שתיקוני חקיקה בדרך חלים על חוזים חדשים, כל מי שלא יחתום הסכמים
בקרוב, בעצם החוק הזה לא יחול עליו ולכן חשוב לנו.

עוד דבר שחשוב להגיד במעמד הזה. לחוקים האלה יש השפעה דרמטית על השוק. כמו
שאנחנו יודעים, שוק הדיור ומחירי הדיור כרגע הם מבחינת סדרי עדיפויות, בראש
סדרי העדיפויות של הממשלה. הדבר האחרון שאנחנו רוצים הוא לייצר אי-ודאות
בשוק ולכן חוקים מעין אלה חשוב שייכנסו לתוקף, יעברו מהר ויכנסו תוקף באופן
מהיר כדי לזעזע את השוק כמה שפחות, כדי שתהיה ודאות כמה שיותר מהר ולכן
החשיבות בהעברת החקיקה הזאת באופן מהיר ומיידי.

<< יור >> היו"ר ניר אורבך: << יור >>

תודה רבה. חבר הכנסת פינדרוס, ואחר-כך – חברת הכנסת סטרוק.

<< דובר >> יצחק פינדרוס (יהדות התורה): << דובר >>

אני חושב שזה חוק טוב. דיברנו על זה גם במליאה ואני חושב שזה דבר נכון. לא
יודע מה עמדת האופוזיציה בעניין הזה, אבל אני מזכיר – שלחתי לך גם מכתב
בעניין הזה – גם ההצמדה צריך שתהיה עם היתר מכירה. הפניה של בית הדין
בעניין הזה, אני מקווה שהוא ייענה.

<< קריאה >> קריאה: << קריאה >>

לא שומעים אותך.

<< דובר_המשך >> יצחק פינדרוס (יהדות התורה): << דובר_המשך >>

על הנושא של הריבית. שלחתי לך על הנושא של היתר העסקה בריבית בחוק מכר.

<< אורח >> אביעד פרידמן: << אורח >>

זה לא בחוק המכר, זה בתקנות של מחיר מטרה. הכנסנו את הנושא. הזה פנינו
לחברות – 95% מהחברות בינתיים הגיבו שהן מוכנות להכניס את הנושא. יש עוד
כ-5% מהחברות שרוצות הסברים בתוך הדברים האלה כי בסוף זה נמצא לא בתקנות
למעלה אלא בין בין המוכר לחברה. אבל החברות מוכנות להכניס את זה.

<< דובר >> יצחק פינדרוס (יהדות התורה): << דובר >>

אמרתי חוק מכר כי פה אתה מגדיר להם את הריבית.

<< אורח >> אביעד פרידמן: << אורח >>

פה אני עוצר את זה.

<< דובר >> יצחק פינדרוס (יהדות התורה): << דובר >>

אתה מוריד. לא משנה.

<< אורח >> אביעד פרידמן: << אורח >>

אני חותך את זה.

<< דובר >> יצחק פינדרוס (יהדות התורה): << דובר >>

אבל ריבית נמוכה או גבוהה היא אותה ריבית.

<< אורח >> אביעד פרידמן: << אורח >>

לא תהיה ריבית כי זה נחתך הוא לא יכול להצמיד את זה.

<< דובר >> יצחק פינדרוס (יהדות התורה): << דובר >>

אתה מצמיד אותו - - -

<< אורח >> אביעד פרידמן: << אורח >>

אני לא מאפשר להצמיד את זה. זה פותר את בעיית הריבית. אין הצמדה למדד.

<< דובר >> יצחק פינדרוס (יהדות התורה): << דובר >>

אתה מצמיד למדד הרגיל ולא למדד הבנייה.

<< אורח >> אביעד פרידמן: << אורח >>

לא. אני לא נותן. אני נותן להצמיד רק את התשומות. אני לא נותן להצמיד את
מחיר הקקרע ואת הדברים האלה.

<< דובר >> יצחק פינדרוס (יהדות התורה): << דובר >>

לכן אתה מצמיד. עדיין יש ריבית.

<< אורח >> אביעד פרידמן: << אורח >>

עדיין יש ריבית שצריך להכניס וזה בכל מקרה מתבצע בתוכו. אני אומר לך בגלוי
ש-5% מהחברות עדיין מתנגדות מסיבה כזאת או אחרת. גם בזה אנחנו מנסים לטפל.

<< דובר >> יבגני סובה (ישראל ביתנו): << דובר >>

אתה מדבר לא רטרואקטיבית. אתה מדבר על העסקאות שייחתמו.

<< אורח >> אביעד פרידמן: << אורח >>

לצערי, אני לא יודע לעשות את זה רטרואקטיבית. אם היינו יודעים לעשות את זה
רטרואקטיבית, היינו משמחים מאוד את ציבור הדיירים.

<< יור >> היו"ר ניר אורבך: << יור >>

חברת הכנסת סטרוק ביקשה את רשות הדיבור.

<< דובר >> אורית מלכה סטרוק (הציונות הדתית): << דובר >>

תודה רבה, אדוני היושב-ראש. קודם כל, אביעד, מאוד ריגשת אותי שאמרת שאתם
מקדישים את הלימוד של הדף היומי לרפואה הבן שלי ואני ממש ממש מודה לך על זה
מכל הלב באמת.

דבר שני, אתה יודע שהחוק הזה הוא חוק טוב ואנחנו בעד החוק הזה. יש בעיה עם
החוק. הבעיה שאתם כרגע – אתה והשר שלך והיושב-ראש ואנשים נוספים בקואליציה
– אתם כרגע יושבים על הכתפיים של אנשים שהם בעד הפגיעה בבן שלי ובנכדים
שלי. ברגע שהמחבלים שפגעו בבן שלי ובנכדים שלי ייתפסו, הם ילכו לבקר אותם
בבית הכלא, הם קוראים להם כבר היום לוחמי חופש - - -

<< אורח >> אביעד פרידמן: << אורח >>

אורית, אני לא עוסק בעולמות האלה.

<< דובר >> אורית מלכה סטרוק (הציונות הדתית): << דובר >>

אביעד, אני לא הפרעתי לך. אתה יודע כמה שאני אוהבת אותך באופן אישי ואתה
חבר טוב. אין שום דבר נגדך. אבל המצב הזה שבו אתה וזאב אלקין שהוא גם חבר
טוב שלי ואחרים שהם גם חברים טובים שלי, איילת וגדעון ואחרים, אתם כרגע
אפילו לא יושבים על הכתפיים של המחבלים האלה. אתם מונשמים מפה לפה מהפה
המסריח שלהם. וזה מצב שאנחנו לא יכולים להמשיך לתת לו לקרות כשבכבישי
ארצנו, עזוב את הבן שלי שזרקו עליו אבנים ובחסדי השם הוא ניצל, אבל יומיים
אחר כך ירו בצומת זיף על שכן אחר שלנו וגם הוא בחסדי השם ניצל, וכן הלאה על
זו היה דרך, ואתם מונשמים מפה לפה על-ידי אנשים – אני יודעת שאתה לא
פוליטיקאי, אבל אתה כרגע זה שמציג – על-ידי אנשים שקוראים למחבלים האלה
לוחמי חופש ופועלים בעדם. זה מצב שמדינת ישראל לא יכולה להיות בתוכו. לא
יכולה.

צריך להחליף את הממשלה הזו מהר. אפשר היום להקים ממשלה בלי מחבלים, בלי
תומכי מחבלים, בלי אנשים שרוצים להפוך את מדינת ישראל למדינת שני לאומיה,
כל אזרחיה ואלף מחבליה ולהעביר את החוק הזה ועוד הרבה חוקים טובים אחרים.
תודה.

<< יור >> היו"ר ניר אורבך: << יור >>

חברת הכנסת סטרוק, תודה רבה.

<< דובר >> יבגני סובה (ישראל ביתנו): << דובר >>

אני חושב שהרבה אנשים, בעיקר זוגות צעירים, שרכשו דירות במחיר למשתכן
ועדיין הפרויקט הזה איכשהו עובד, אני חושב שהם האוכלוסייה הכי נפגעת כרגע
מהעלייה במדד תשומות הבנייה. פניתי גם לשר השיכון ואמרתי שאולי אנחנו נשקול
אפשרות שאנחנו נשב ונראה כמה אנשים פה נפגעו ואיך אפשר לעצור את הטירוף
הזה. כי זה לא הגיוני שאתה רוכש דירה ואז כעבור שנה וחצי-שנתיים כל ההנחה
שלך היא פשוט מתאדה בגלל העלייה בתשומות הבנייה ביחס למחיר הדירה משום
שהקבלן לא מוכן לקחת את כל הסכום מלכתחילה, הוא רוצה לקבל את הסכומים לפי
חתימת החוזה. הוא לא רוצה שעכשיו תשלם לו מראש.

בן-אדם אומר: אני מוכן לקחת משכנתא ולשלם מראש כי הסכומים שאני אשלם לפי
המשכנתא יהיו נמוכים מתשומות הבנייה. הם לא מוכנים, לא רוצים.

<< יור >> היו"ר ניר אורבך: << יור >>

חבר הכנסת סובה, הבהרת את הנקודה.

<< דובר_המשך >> יבגני סובה (ישראל ביתנו): << דובר_המשך >>

אני חושב שצריך לשבת ולדבר על זה.

<< יור >> היו"ר ניר אורבך: << יור >>

תודה רבה.

<< דובר_המשך >> יבגני סובה (ישראל ביתנו): << דובר_המשך >>

בשביל מה אנחנו פה? אנחנו פה בשביל להעלות את הסוגיות האלה.

<< אורח >> אביעד פרידמן: << אורח >>

אתה מאוד צודק. אם הייתי מוצא דרך משפטית לעבוד רטרואקטיבית, הייתי שמח.
אין לי דרך משפטית לעשות את זה.

<< דובר >> יבגני סובה (ישראל ביתנו): << דובר >>

יש לך דרך לחשוב על הפיצויים. בוא נחשוב איך אנחנו - - -

<< יור >> היו"ר ניר אורבך: << יור >>

חבר הכנסת סובה, זה לא דיון מהותי עכשיו. אתה צודק ואני בהחלט מציע שתנסה
לגבש איזושהי ישיבה פנימית כדי לראות מה אפשר לעשות עם שר האוצר.

<< דובר_המשך >> יבגני סובה (ישראל ביתנו): << דובר_המשך >>

אין בעיה. במסגרת הוועדות אפשר.

<< יור >> היו"ר ניר אורבך: << יור >>

בסדר גמור. אנחנו נעבור כעת להצבעה. מי בעד בקשת הממשלה להקדים דיון? ירים
את ידו.

הצבעה

בעד הצעת הממשלה – פה אחד

הצעת הממשלה להקדים את הדיון בהצעת חוק המכר (דירות) (תיקון מס' 9),
התשפ"ב-2022 נתקבלה.

<< יור >> היו"ר ניר אורבך: << יור >>

פה אחד. רק כלפי הקריאה הראשונה. פה אחד.

לגבי הרביזיה, אנחנו נודיע בהמשך היום את מועד הדיון בה.

תודה רבה. אני נועל את הישיבה.

<< סיום >> הישיבה ננעלה בשעה 11:53. << סיום >>
