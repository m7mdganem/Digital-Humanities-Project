הכנסת העשרים

מושב רביעי

פרוטוקול מס' 339

מישיבת ועדת הכנסת

יום רביעי, ו' באדר התשע"ח (21 בפברואר 2018), שעה 15:30

סדר היום:

רביזיה על החלטת ועדת הכנסת בדבר טענת נושא חדש שנטענה בוועדת הפנים והגנת
הסביבה בעת הדיון בפרק י"ב (רישוי עסקים), סעיפים 108(23)-פרק ב'1 המוצע,
מתוך הצעת חוק התכנית הכלכלית (תיקוני חקיקה ליישום המדיניות הכלכלית לשנת
התקציב 2019), התשע"ח-2018 (מ/1196).

נכחו:

חברי הוועדה:

מכלוף מיקי זוהר – היו"ר

רוברט אילטוב

דוד אמסלם

דוד ביטן

יואל חסון

אברהם נגוסה

רועי פולקמן

יואב קיש

חברי הכנסת:

יעקב אשר

איל בן ראובן

יעל גרמן

דב חנין

אכרם חסון

יעל כהן-פארן

נורית קורן

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

הדר אביב

רביזיה על החלטת ועדת הכנסת בדבר טענת נושא חדש שנטענה בוועדת הפנים והגנת
הסביבה בעת הדיון בפרק י"ב (רישוי עסקים), סעיפים 108(23) - פרק ב'1 המוצע,
מתוך הצעת חוק התכנית הכלכלית (תיקוני חקיקה ליישום המדיניות הכלכלית לשנת
התקציב 2019), התשע"ח-2018 (מ/1196(

היו"ר מכלוף מיקי זוהר:

אני מתכבד לפתוח את ישיבת ועדת הכנסת בנוגע לרביזיה שהוגשה על ידי חברת
הכנסת כהן-פארן. נא לנמק את הרביזיה בטרם נעבור להצבעה.

יעל כהן-פארן (המחנה הציוני):

גם דב הגיש רביזיה.

אתי בן יוסף:

הוא ביקש בסוף הישיבה.

היו"ר מכלוף מיקי זוהר:

אז מי רוצה לנמק?

דב חנין (הרשימה המשותפת):

לא אכפת לי. אחד משנינו.

היו"ר מכלוף מיקי זוהר:

בבקשה, אנא נמקי את הבקשה.

יעל כהן-פארן (המחנה הציוני):

אני חוזרת ואומרת שהצעת החוק שאנחנו דנים עליה והשינוי שנכנס, ועליו הגשתי
את נושא חדש, לא צריכה לעבור בכזה הליך מזורז, בהליך שהוא לא ראוי, בהליך
שהוא לא הולם כזה שינוי בסדרי עולם, כזה שינוי מבני משמעותי. והתוספת
הנוספת שהוסיף עליה יושב-ראש הוועדה בהסתייגות שלו, שעליה הנושא החדש,
נוגעת שוב לכך שלא רק במקרה של חיוניות למשק, מוצר חיוני או שירות חיוני,
אלא בכל מקרה מיוחד כלשהו שאותה ועדה תחליט עליו, זה פותח את הפרצה הזאת
בצורה דרמטית עוד יותר. אני חושבת שזה נושא חדש שלא דנו בו, והפתח הנוסף
הזה, לא היה על זה שום דיון ראוי.

אנחנו גם פנינו ליועץ המשפטי של הכנסת מאחר שלדעתנו הדיון כמו שהוא נבנה
בבוקר, שדחק את העיון בנושא, בתרומה של התוספת הזאת, הוציא אותה, ולא
התאפשר בכלל לקיים דיון. ולכן אני קוראת לנושא חדש, ולכן אני חושבת שצריך
להצביע כאן שזה כן נושא חדש וכן צריך לדון בו שוב. בואו נדון בחוק הזה כמו
שצריך. זה חוק דרמטי, זה חוק שכל הרשויות במדינה עוד לא מבינות אותו בכלל.
תודה.

היו"ר מכלוף מיקי זוהר:

תודה, גברתי. מי בעד הרביזיה?

יואל חסון (המחנה הציוני):

רגע, רגע. התייעצות סיעתית, אדוני.

היו"ר מכלוף מיקי זוהר:

בבקשה, חמש דקות. הצבעה בשעה 15:41.

(הישיבה נפסקה בשעה 15:35 ונתחדשה בשעה 15:40.)

היו"ר מכלוף מיקי זוהר:

אני מבקש להצביע בעניין הרביזיה. מי בעד הרביזיה? ירים את ידו. נא לספור את
קולות הבעד. מי נגדה?

הצבעה

בעד – רוב

נגד – מיעוט

בקשת הרביזיה לא אושרה.

הרביזיה לא התקבלה. תודה. הישיבה נעולה.

הישיבה ננעלה בשעה 15:41.
