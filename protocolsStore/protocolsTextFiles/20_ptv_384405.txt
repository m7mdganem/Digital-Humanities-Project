הכנסת העשרים

מושב שלישי

פרוטוקול מס' 3

מישיבת הוועדה המשותפת לוועדת הכלכלה וועדת הכנסת להצ"ח השידור הציבורי
הישראלי

יום שני, י"ב באייר התשע"ז (08 במאי 2017), שעה 9:00

סדר היום:

הצעת חוק השידור הציבורי הישראלי (תיקון מס' 8) (תאגיד החדשות),
התשע"ז-2017

נכחו:

חברי הוועדה:

דוד ביטן – היו"ר

רועי פולקמן – מ"מ היו"ר

איילת נחמיאס ורבין

עיסאווי פריג'

חברי הכנסת:

איתן ברושי

יגאל גואטה

דב חנין

יוסי יונה

עבד אל חכים חאג' יחיא

מיכאל מלכיאלי

יעקב פרי

מוזמנים:

  -------------------------------------------------- --- -----------------
  עו"ד מחלקה משפטית, משרד התקשורת                    –   ברוריה מנדלסון

  עו"ד, משרד התקשורת                                 –   איה ינאי בן פורת

  עו"ד, משרד התקשורת                                 -   יעל מלם יפה

  רפרנט בטחון פנים באג"ת, משרד האוצר                 –   אסף וסרצוג

  סגן בכיר לממונה על השכר, משרד האוצר                -   אפרים מלכין

  אגף השכר והסכמי עבודה, משרד האוצר                  –   דורון ספקטור

  מנהל מחלקת תאגידים, האפוטרופוס הכללי והכונס הרשמי  –   רוני הירשנזון

  משפטן מח' יעוץ וחקיקה, משרד המשפטים                –   נדים עבוד

  המשנה ליועמ"ש, משרד המשפטים                        –   רז נזרי

  יו"ר המועצה, תאגיד השידור הישראלי                  -   גיל עומר

  מנכ"ל זמני, תאגיד השידור הישראלי                   -   אלדד קובלנץ

  יועמ"ש טלויזיה חינוכית, משרד החינוך                –   אביגדור דנן

  סמנכ"ל כספים ותפעול, תאגיד השידור הישראלי          –   רן היילפרן

  ראש מטה מנכ"ל, תאגיד השידור הישראלי                –   אילה מזרחי

  לשכת מנכ"ל, תאגיד השידור הישראלי                   –   אקי פוני

  אחראי חופש העיתונות, תאגיד השידור הישראלי          –   משה רונן

  חשב, רשות השידור                                   –   אייל אברהם

  משנה למנכ"ל, רשות השידור                           –   רונית בראון קניס

  מבקר פנים, רשות השידור                             –   אליעזר וחנונו

  מנהלת ארכיון הסרטים, רשות השידור                   –   בילי סגל גזליוס

  החדשות באנגלית, רשות השידור                        –   אריה אוסוליבן

  נציג העובדים הצעירים של רשות השידור, רשות השידור   –   ורד פלמן אדר

  עובד הרשות, רשות השידור                            –   אורית מזרחי

  ועד הגמלאים, רשות השידור                           –   יואל מך

  מלבישה, רשות השידור                                –   נורית אליהו

  חבר ועד אגף הגביה, רשות השידור- ועדי עובדים        –   צוריאל מימון

  יו"ר ועד העובדים בדירוג מח"ר, רשות השידור- ועדי    –   תמנה עורב
  עובדים                                                 

  ועד המח"ר, רשות השידור- ועדי עובדים                –   אנאל ענת כהן

  יו"ר ועד עובדי אגף הגביה, רשות השידור- ועדי עובדים –   משה ליזמי

  יו"ר ועד הגג, רשות השידור- ועדי עובדים             –   משה שגב

  יו"ר ועד הנדסה רדיו, רשות השידור- ועדי עובדים      –   רונן ששון

  יו"ר אגודת העיתונאים, רשות השידור- ועדי עובדים     –   אחיה גינוסר

  נציג העובדים רשת מורשת, רשות השידור- ועדי עובדים   –   משה זמיר

  אגודת העיתונאים, אגודת העיתונאים תל אביב           –   איתי נבו לנדסברג

  ראש אגף הפנסיה, ההסתדרות הכללית החדשה              –   מיה פרי אלתרמן

  חבר הנהלת האגודה, אגודת העיתונאים                  –   ישעיהו קומורניק

  יועצת משפטית, אגודת העיתונאים                      –   לואיז ספורטס

  יו"ר ארגון העיתונאים, ארגון העיתונאים              –   יאיר טרצ'יצקי

  מנכ"ל האגודה לזכות הציבור לדעת                     –   זיו מאור

  מנהל תחום חקיקה-התנועה לאיכות השלטון               –   דניאל דושניצקי

  יועמ"ש התנועה למשילות ודמוקרטיה                    –   דן שמחה רוטמן

  אחראית קשרי ממשל, המכון הישראלי לדמוקרטיה          –   דורון סלע

  רכז, התנועה למען איכות השלטון בישראל               –   עמית גלעדי

  סגן רה"ע, עיריית ירושלים                           –   עופר ברקוביץ'

  כתב פרלמנטרי, עיתון גלובס                          –   שי ניב ביטון

  מוזמן/ת                                            –   ציון לוי

  מוזמן/ת                                            –   אלון מזר

  מוזמן/ת                                            –   ענת שור

  מוזמן/ת                                            –   אורית שרף

  מוזמן/ת                                            –   איתן דודי

  שדלן/ית (פוליסי בע"מ), מייצג/ת את תאגיד השידור     –   תמר אברמוביץ
  הישראלי                                                
  -------------------------------------------------- --- -----------------

ייעוץ משפטי:

אתי בנדלר; אביטל סומפולינסקי

מנהלת הוועדה:

לאה ורון

רשמת פרלמנטרית:

שרון רפאלי

הצעת חוק השידור הציבורי הישראלי (תיקון מס' 8) (תאגיד החדשות),
התשע"ז-2017

היו"ר דוד ביטן:

בוקר טוב. אני מתכבד לפתוח את ישיבת הוועדה המשותפת לוועדת הכלכלה וועדת
הכנסת להצ"ח השידור הציבורי הישראלי (תיקון מס' 8) (תאגיד החדשות),
התשע"ז-2017. היום אנחנו לא פותחים הכול מחדש. אין יותר נאומים ואין יותר
דיבורי סרק. חלקם היו דיבורי סרק וחלקם לא. בכל זאת בגלל פניות אלינו
בנושאים ספציפיים אנחנו ניתן. הראשון הוא סגן ראש עיריית ירושלים שרוצה
לומר כמה מילים. עשינו אתמול דיון די ארוך.

עופר ברקוביץ':

אני סגן ראש עיריית ירושלים ואחראי על תחום הפיתוח הכלכלי והתעסוקה. הייתי
פה בסבב הדיונים הקודם כשגובש המתווה הסופי, והיה מאוד ברור שביולי 2017
מרבית עובדי התאגיד מתחילים לפעול בירושלים. הדבר הזה הוא הכרחי. הוא הכרחי
גם לשמירת מעמדה של ירושלים כמקום מושבו של השידור הציבורי. אני מדבר פה
בשם עובדים רבים שצובאים היום על העירייה, ואינם יודעים את עתידם, ועברו
דרך תלאות וחתחתים עד כאן, ואין להם שום מושג מה הלאה. הדבר שיכול היה
לסייע להם להשתלב בתוך המערכת ולהבין איך נראה מקום העבודה שלהם ולאן הם
נוסעים זה לחייב את התאגיד לפעול מירושלים, כפי שנקבע בחוק. פעם אחרי פעם
היו סיבובים על סיבובים והרבה מאוד עימותים עם אנשי התאגיד במעלה הדרך על
הנושא הזה. אני אל מצליח להבין מה מסובך. יש אולפן שעובד היום בירושלים,
ונותן שידור ציבורי. אני לא פותח שום ערוץ אחר חוץ מערוץ 1. עובד מצוין
שמשדר מרוממה. אני לא מצליח להבין למה ממשלת ישראל, חברי הכנסת הנכבדה הזאת
לא מחייבים את התאגיד לפעול מירושלים. נותנים מקום לכל מיני הסדרים שנעשו
עם כל מיני גופים בשם אינטרסים זרים. זה לא מכובד, זה לא נכון, זה לא משרת
את העובדים. אני יודע להגיד שהיום משדרים מירושלים אז שימשיכו לשדר
מירושלים, יעברו למבנה הקבע כשהוא יהיה מוכן. זה יהיה בסדר. ככה נוכל לתת
מענה גם לעובדים היקרים שעוזבים את הרשות וגם למעמדה של ירושלים ולחוסנה
הכלכלי. כי ברגע שאתה מוציא את השידור מירושלים אתה פוגע בעובדים האלה,
ואתה מביא עובדים אחרים מכל רחבי הארץ והעוגן התעסוקתי הכבד שיושב היום
בירושלים מפסיק לשרת אותם. אני חושב שזה מספיק ראוי, מספיק חשוב ומספיק
מכובד כדי לעמוד בחוק ולעמוד במתווה שגובש ולפעול מירושלים.

יעקב פרי (יש עתיד):

עופר ידידי, אתה יודע שאנחנו מדברים, לפי התיקון הזה, על שני תאגידים. זאת
אומרת הדרישה שלך היא לגבי שני התאגידים - -

עופר ברקוביץ':

נכון.

יעקב פרי (יש עתיד):

- -כשבמקורה היא לגבי התאגיד שעוד לא קם ולא התחיל לשדר.

עופר ברקוביץ':

הדרישה שלי היא לפי הבנה עקרונית שהשידור הזה צריך להתנהל מירושלים,
והעובדים הם גם בחדשות וגם במערכת הכללית האחרת. לכן הדרישה היא כלפי שני
התאגידים, בהחלט.

היו"ר דוד ביטן:

בתיקון הקודם לחוק כבר קיבלנו החלטה שהשידור יתחיל ביולי עם אפשרות לאורכה
עד דצמבר כיוון שצריך להכין את המבנים שמהם ישדרו. נכון להיום, לפי המידע
שהתקבל מהתאגיד, הם לא מוכנים עדיין. הם יהיו מוכנים בסביבות דצמבר. בלי
קשר הם ישדרו את החדשות מירושלים כבר מפתיחת השידורים, זאת אומרת תהיה
אמירה שזה מירושלים, אבל אי אפשר להעביר את כל העובדים לירושלים כי המתקנים
עדיין לא מוכנים. זה לוקח זמן. היתרים לוקחים זמן.

רועי פולקמן (כולנו):

יש מבנה בכנפי נשרים. אז זה כבר שם. אז ללא שום ספק, היה מתווה, והם ייכנסו
לשם אוטוטו.

היו"ר דוד ביטן:

אנחנו עוד לא קיבלנו החלטה בעניין. השארנו את זה להיום. אבל זה המצב. אני
לא יודע מה אנחנו יכולים לחדש לך בעניין הזה.

עופר ברקוביץ':

כשאתה אומר שהחדשות ישדרו מירושלים זה רשת ב' "קול ישראל" מירושלים או כל
מערכת החדשות?

רועי פולקמן (כולנו):

מרגע שהם ייכנסו לכנפי ישרים יהיה שידור גם של הטלוויזיה.

קריאה:

"קול ישראל מירושלים" ישודר בירושלים מהר החוצבים.

היו"ר דוד ביטן:

חבר הכנסת פרי העיר הערה נכונה. יש לנו - - - אנחנו נעשה התאמה של הסעיף
ההוא, כמובן בלי הקנסות כי הם עוד לא התחילו, לתאגיד השני.

רועי פולקמן (כולנו):

דובר על יולי 2018-2017.

היו"ר דוד ביטן:

לא התאגיד. הנושא של השידור מירושלים בתיקון ההוא.

רועי פולקמן (כולנו):

המתווה שסיכמנו עליו בסיבוב הקודם שהיה עד יולי 2017. חצי מהעובדים - -

קריאה:

ביולי 2017 רוב עובדי התאגיד אמורים להיות - - -

אתי בנדלר:

- - -

רועי פולקמן (כולנו):

לא, לא. עד יולי 2018 – כולם. זה מה שסוכם, וזה מה שיהיה. לכן השינוי הוא
שהם לא עומדים - - - אלא זה יהיה בדצמבר. זה השינוי. השידור יהיה מירושלים
ברובו.

היו"ר דוד ביטן:

ההערה של פרי נכונה. אנחנו נעשה הבהרה.

קריאות:

אתם כל הזמן משנים.

משה זמיר:

מה עם הלני המלכה? למה צריך לפנות את הלני המלכה? על מה? כל הרדיו עובד
מהלני המלכה. למה אנחנו צריכים להיות בחוץ? בשביל לענות את האנשים של
ירושלים שלא יגיעו לתל-אביב? מה לנו ולתל-אביב? מה אנחנו צריכים להיות שם?

לאה ורון:

מר זמיר, תבקש רשות דיבור.

היו"ר דוד ביטן:

רבותי, אני לא פותח את הדיון של אתמול. בזה נגמר הסיפור. אנחנו נגבש את
ההחלטות שלנו היום בערב, ונראה מה עושים.

לגבי הטלוויזיה באנגלית. שידורים באנגלית?

יעקב פרי (יש עתיד):

כבוד היושב-ראש, אחד הדוברים העלה פה את העובדה שיש חמישה עובדים שמשדרים.

היו"ר דוד ביטן:

נכון. מה הוא יכול לחדש לנו פה?

יעקב פרי (יש עתיד):

הוא אחד השדרים, והוא רוצה להעלות את זה.

היו"ר דוד ביטן:

כבר הציגו את העניין שלכם אתמול.

אריאל סליבן:

לא הציגו את המילה "אנגלית", הציגו "שפות זרות". אני מגיש החדשות באנגלית
בערוץ הראשון ברשות השידור. אנחנו כבר עשרים שנה משדרים חדשות באנגלית כל
יום במהדורה של 20 דקות שמיועדת לעולים החדשים, לתיירים, לדיפלומטים. יש
רייטינג די מכובד. זה גם משודר בישראל וגם משודר בארצות-הברית. בתאגיד
החדשות אין שום כוונה להעלות את הטלוויזיה באנגלית. זה בלתי מובן. ניסיתי
לשכנע אותם – לא הצלחנו. אנחנו מבקשים- -

היו"ר דוד ביטן:

הבנתי. אלדד קובלנץ, יש לך תשובה?

אלדד קובלנץ:

שידורי האנגלית שלנו יהיו ברדיו ולא בטלוויזיה כי אנחנו חושבים שהערוץ
הראשי צריך לשדר בעברית מהבוקר עד הלילה כמעט כולו.

היו"ר דוד ביטן:

מה יש לך להגיד?

קריאה:

היום הוא לא משדר בערוץ הראשי, הוא משדר בערוץ 33, בערוץ של הערבית. נותנים
לו זמן של 25 דקות.

קריאה:

זה נראה לך הגיוני שבערוץ בערבית יהיה פתאום אי באנגלית?

קריאות:

למה לא?

קריאה:

יש הרגלי צפייה כאלה. אפשר להמשיך אותם. יש הרגלי צפייה של יותר מעשרים
שנה.

היו"ר דוד ביטן:

לי נראה הגיוני מה שהוא אומר, שזה יהיה ברדיו ולא בטלוויזיה. אבל לא משנה.

אלדד קובלנץ:

גם בדיגיטל זה יהיה. אנחנו חושבים שגם ברדיו ובדיגיטל – הטלוויזיה הלינארית
– אנחנו חושבים שהיא תשרוד בלי חדשות באנגלית.

היו"ר דוד ביטן:

הרבה דברים יכולים לשרוד. זאת לא תשובה, אבל זה שרצינו יותר ברדיו זה יותר
הגיוני. אנחנו לא יכולים להיכנס לזה כרגע. אנחנו לא הולכים לנהל את התאגיד
דרך הוועדה וגם לא את תאגיד החדשות. יש אנשי מקצוע.

יעקב פרי (יש עתיד):

כבוד היושב-ראש, יש בכלל בעיה של נושא השפות הזרות – גם בנושא ערבית וגם
בנושא פרסית החלתי פה חוק.

היו"ר דוד ביטן:

אבל עם זה אין בעיה.

יעקב פרי (יש עתיד):

גם בנושא האנגלית. אני לא רוצה להיכנס לשיקולים של מנהל התאגיד ושל
היושב-ראש- -

היו"ר דוד ביטן:

אז אני אומר, הם יעשו את זה דרך הרדיו.

יעקב פרי (יש עתיד):

צריך למצוא פתרון גם לשידור החדשות. יכול להיות שהם באמת לא רצו להיכנס
לשם. אני מציע - -

היו"ר דוד ביטן:

יש תאגיד החדשות שצריך לקבל החלטה אם הוא רוצה או לא רוצה. אני לא יכול
לקבל את זה במקומו. אתה מסכים אתי?

יעקב פרי (יש עתיד):

כן.

היו"ר דוד ביטן:

לגבי אקטואליה ודברים מהסוג הזה שהתאגיד ירצה לעשות – גם הוא צריך לקבל
החלטה. נשמע לי הגיוני שזה יהיה דרך הרדיו. גם רדיו "רקע" זה רדיו. זה לא
טלוויזיה. לא עושים דברים דרך הטלוויזיה או דרך הרדיו דווקא. נשמע לי יותר
הגיוני. אבל אני לא רוצה להיכנס לזה.

יעקב פרי (יש עתיד):

דוד, במשך שנים הרגילו קהל מסוים לקבל חדשות של 20 דקות באנגלית. אני לא
רואה למה תאגיד החדשות לא ימצא לזה איזשהו פתרון.

היו"ר דוד ביטן:

יכול להיות שימצא, אבל עדיין אין מנכ"ל לתאגיד החדשות.

אני מציע – אבל את זה נעשה בוועדת הכלכלה ולא בוועדה הזאת שהיא ועדה
ספציפית לחוק מסוים – שלאחר שיוקמו התאגידים ויתחילו לפעול אפשר לנהל דיון
ולראות איפה אפשר לשנות ואיפה לא מבחינת חברי הוועדה. אבל עכשיו להיכנס לזה
נראה לי מיותר. אז אני מציע שתתקבל החלטה כזאת שחצי שנה לאחר שהם יעלו
לאוויר תתקיים ישיבה בוועדת הכלכלה כדי לבדוק ולראות מה קורה עם הדברים
האלה.

דרך אגב - - - אנחנו לא יכולים לטפל בזה. גם לא מסוגלים. זה גם לא התפקיד
שלנו בגדול.

יש לנו פנייה מאירגון הגמלאים. יש בעיה – מי הולך לטפל בגמלאי רשות השידור?

יעקב פרי (יש עתיד):

מי בכלל יכול לתת תשובה היום?

משה שגב:

המדינה צריכה לתת תשובה. הישות שנקראת "רשות השידור" מתפרקת, מתפוגגת לה.
צריך לקום איזה גוף במדינה שידאג לאנשים האלה. זה, לדעתי, באחריותכם, חברי
הכנסת. לא צריך ממשלה. חייבים לתת להם פתרון.

קריאה:

הרי כולנו נהפוך לגמלאים בשלב הבא.

היו"ר דוד ביטן:

מה זה, ארגון גמלאים?

משה שגב:

עד היום לגמלאים דאגה רשות השידור. נתנה להם קצת רווחה - -

היו"ר דוד ביטן:

בואו נשמע.

משה שגב:

תשמעו את יואל.

יואל מך:

בוקר טוב, אדוני יושב-ראש הוועדה, חברי הכנסת, ראשית אני כמובן מזדהה עם
המאבק של החברים שלי, ואני מקווה מאוד בכל לבי שיימצא פתרון לכל העובדים
פתרון הולם.

משה שגב:

אני חייב לציין שהגמלאים - -

לאה ורון:

אתה לא חייב. הוא ברשות דיבור.

משה שגב:

שנייה, אני חייב להכניס תיקון. מדובר בגמלאים של פנסיה תקציבית. עומדים
להצטרף למעגל הזה גמלאים מהפנסיה הצוברת הוותיקה והחדשה. זאת אומרת כל אלה
נקראים גמלאים.

היו"ר דוד ביטן:

תגיד לי, נראה לך שאנחנו לא יודעים מה זה גמלאים?

משה שגב:

בסדר.

היו"ר דוד ביטן:

מה זה משנה אם זה אלף או אלפיים? הבעיה היא בעיה. מה זה חשוב עכשיו.

יואל מך:

בשתי דקות אני אנסה להציג את העניין בתמצות. אני יואל מך מוועד הגמלאים של
רשות השידור. יש היום אלף גמלאים ברשות השידור שחיים. זה עוד לפני שהגענו
לשלב הפירוק. עד היום עבדנו מול רשות השידור. הייתה בה יחידת רווחה. כשעובד
נקלע למצוקה סוציאלית – חס וחלילה אם מישהו נפטר במשפחה – הייתה לו כתובת,
היה לו עם מי לדבר. תמיד קיבלנו את השי לחג מרשות השידור. כל זה עוד לפני
שהגענו לנקודת הפירוק שבה הצטרפו רבים. כמובן, יש אוכלוסיות שונות בקרב
הגמלאים: יש פנסיה תקציבית, יש פנסיה צוברת, ויש לנו המון בעיות. אם המדינה
החליטה על פירוק היא צריכה לתת את המענה שלגמלאי יהיה ארגון אם שהוא יוכל
לפנות אליו, שתהיה לו כתובת – עם מי הוא יכול לדבר כשיש לו בעיה? אני מכיר
גמלאים שכשהם מקבלים "שנה טובה" מרשות השידור פעם בשנה זה גורם להם שמחה
רבה. היום זה הולך לאיבוד.

היו"ר דוד ביטן:

הבנו. בסדר.

יואל מך:

מר ביטן, אנחנו פנינו למר פילבר - -

היו"ר דוד ביטן:

הבנתי. תכף אני אומר כמה מילים, ונגמור את העניין.

גברת רונית בראון, בבקשה.

רונית בראון קניס:

בוקר טוב, אני משנה למנכ"ל. רק לחדד נקודה אחת – רשות השידור מחלקת את השי
לגמלאים. הנושא עלה בכמה דיונים עם נציגי האוצר, והכיוון שהסתמן היה – אסף,
תקן אותי אם אני טועה – שהמשך הטיפול יהיה על-ידי מנהלת הגמלאות.

היו"ר דוד ביטן:

מה זה אומר?

יואל מך:

בנוגע לפנסיה תקציבית בלבד.

היו"ר דוד ביטן:

אני חושב שאני מדבר גם בשם חברי הכנסת פה. הנושא של הגמלאים חייב להיות
מטופל בשל סגירת רשות השידור. אני מבקש שהנושא של הטיפול בגמלאים יעבור
לתאגיד החדש. אם צריך לעשות התאמות תקציביות אני מבקש מהאוצר שיהיו התאמות
תקציביות לעניין הזה, ואנחנו נכניס את זה להצעת החוק. הנושא של הגמלאים
חייב להיות מטופל - -

אסף וסרצוג:

מה אתם מכניסים?

היו"ר דוד ביטן:

- - הטיפול יהיה על-ידי התאגיד החדש.

אסף וסרצוג:

לא. התאגיד החדש לא מטפל בגמלאים.

היו"ר דוד ביטן:

הוא יטפל.

אסף וסרצוג:

לא, הוא לא יכול לטפל.

היו"ר דוד ביטן:

אני אראה לך איך אני מכניס את זה לחוק, והוא יטפל?

אסף וסרצוג:

אפשר הכול להכניס לחוק.

היו"ר דוד ביטן:

הכול אני יכול להכניס. התאגיד החדש יטפל - -

אסף וסרצוג:

- - -

היו"ר דוד ביטן:

מישהו חייב לטפל - -

אסף וסרצוג:

שנייה, אני אגיד לך מילה.

היו"ר דוד ביטן:

יש תאגיד – שהוא יטפל.

אסף וסרצוג:

יש מנהלת גמלאות.

היו"ר דוד ביטן:

לא, לא, התאגיד יטפל. אני לא רוצה לשמוע מנהלת גמלאות.

אסף וסרצוג:

משרד האוצר מטפל - - -

היו"ר דוד ביטן:

אין דבר כזה. בכל גוף ארגוני יש - - - אם זה עירייה אז העירייה מטפלת.
מספיק, מה זה הדבר הזה?

אסף וסרצוג:

שנייה, שנייה.

היו"ר דוד ביטן:

זה לא נתון לוויכוח.

אסף וסרצוג:

בסוף יש מנהלת גמלאות - - - זה לא נכון להגיד.

היו"ר דוד ביטן:

תכניסי, בבקשה, לחוק.

אסף וסרצוג:

זה לא נכון.

היו"ר דוד ביטן:

בסדר, בסדר. טפלו איך שאתם רוצים. תכניסו, בבקשה, לחוק.

אסף וסרצוג:

תאגיד החדשות לא יכול לטפל בגמלאים. זה לא תפקידו.

היו"ר דוד ביטן:

אסף, אני סיימתי את העניין הזה.

אסף וסרצוג:

מבחינה תקציבית זאת פריצה. אני לא יודע איך לטפל בזה.

היו"ר דוד ביטן:

אתה מפריע לי. תכניסי, בבקשה, לחוק שהטיפול בגמלאי רשות השידור ייעשה בידי
התאגיד החדש לפי הכללים.

רועי פולקמן (כולנו):

אבל יש עוד גילאים. למה זה - -

אלדד קובלנץ:

אנחנו לא מתוקצבים לזה.

היו"ר דוד ביטן:

זה תאגיד נפרד. זה לא עובד מדינה רגיל. על מה אתה מדבר, תגיד לי? זה תאגיד
נפרד.

קריאות:

- - -

רועי פולקמן (כולנו):

- - -

היו"ר דוד ביטן:

יבוצעו התאמות. בסדר. אל תאשרו את החוק הזה.

אסף וסרצוג:

אין גם פונקציות שיודעות לעשות את זה - -

היו"ר דוד ביטן:

- - - יבוצעו התאמות תקציביות בחוק הזה.

נמשיך לקרוא.

אתי בנדלר:

מה זאת אומרת, שר האוצר יגיד מה ההתאמות התקציביות שצריך לעשות, וגם הם
יגידו לו. הם לא עובדי מדינה. אל תעביר אותם לאגף הגמלאות. הם לא עובדי
מדינה. הם עובדי תאגיד.

אסף וסרצוג:

גם תאגיד החדשות לא הולך לטפל בגמלאות. הוא לא יודע לטפל בגמלאות. אנחנו
מכניסים פה פונקציות שהוא לא יכול לטפל בהם.

היו"ר דוד ביטן:

כבר הכנסנו - - -

אסף וסרצוג:

אני אומר, מבחינה תקציבית זה - - - מסגרת. הוא לא יודע אפילו איך לכמת.

היו"ר דוד ביטן:

אז אל תעבירו את החוק. אני דאגתי להם.

קריאה:

אתה מקבל את ההצעה?

היו"ר דוד ביטן:

אני לא מקבל את ההצעה. למה לעיריית ראשון לציון יש אפשרות לעשות ולעיריית
תל-אביב? למה אתה - - - את הגמלאות של המדינה?

אסף וסרצוג:

מה זה קשור? יקימו יחידה חדשה? בשביל זה יש מנהלת גמלאות.

היו"ר דוד ביטן:

לא רוצה לשמוע בכלל.

אסף וסרצוג:

יש מנהלת גמלאות.

היו"ר דוד ביטן:

אני מבקש ממך, אסף, תגידו מה ההטבות התקציביות, ואני מבקש שגם אתם תגידו.
אבל - - - בתקציב שאנחנו מעבירים לכם. זה הכול. זה לא מי יודע מה הרבה כסף.

קריאה:

זה גם כוח אדם, זה לא רק תקציב.

היו"ר דוד ביטן:

- - - הם גם צריכים לעבור ליחידת הגמלאות של המדינה. לכל תאגיד יש הגמלאות
שלו.

אסף וסרצוג:

לא נכון. לא לכל תאגיד - -

היו"ר דוד ביטן:

אתם שישים שנה ברשות השידור? כמה זמן?

קריאה:

שמונים שנה.

היו"ר דוד ביטן:

שמונים שנה – אתה עכשיו רוצה לזרוק אותם לעזאזל בגלל מאתיים אלף שקל? אתה
אלוף, הרי, אתה למדת בהרווארד. אני לא למדתי בהרווארד. לפחות רוזנטל לא
יגיד שאתה טומטום. אני כן, אבל אתה לא. אתה למדת בהרווארד אז אתה יודע מה
התקציבים. אני אומר לך שאני דווקא מפרגן לך בזה. מה אתה רוצה. אם לא הייתי
מפרסם שלמדת בהרווארד מי היה יודע על זה? תחשוב על זה. אני כל הזמן מפרסם
את זה. הלוואי שהיית לומד מהעבר. אני לא מוכן - - - מגמלאות של המדינה. לא
מוכן. יש לך פתרון? יש לך זמן עד היום ב-18:00 למצוא פתרון בלי גמלאות של
המדינה. אני רוצה שהם כגוף יעברו לתאגיד. זה הכול. הם צריכים אבא ואמא. אין
דבר כזה.

קריאות:

- - -

היו"ר דוד ביטן:

העיקר לזרוק את הבעיה. זה מה שמעניין אתכם באוצר.

אסף וסרצוג:

אני לא זורק את הבעיה. יש גוף שזה תפקידו.

קריאות:

- - -

רועי פולקמן (כולנו):

אסף, משרד התקשורת מתנדב.

קריאות:

- - -

לאה ורון:

יש כאן מישהי בשם ורד פלמן. בואי לשבת פה. היושב-ראש ייתן לך את רשות
הדיבור.

היו"ר דוד ביטן:

יש עוד ועד שלא שמענו? כמה ועדי עובדים יש ברשות השידור?

אסף וסרצוג:

זה לא ועד.

היו"ר דוד ביטן:

מה, אנחנו, פותחים מפלגה? - - -

אסף וסרצוג:

- - -

תמנה עורב:

מר ביטן, ורד פלמן וכל אלה שדיברו הם לא ועד. הם עיתונאים או טכנאים.

היו"ר דוד ביטן:

אנחנו לא דואגים לעיתונאים הצעירים או למבוגרים העיתונאים. דואגים
לעיתונאים - - -

תמנה עורב:

בסדר, אבל אנשים רוצים לדבר. הולכים לסגור להם את מקום העבודה.

היו"ר דוד ביטן:

בבקשה, ורד.

ורד פלמן אדר:

אני ורד פלמן, כתבת המשטרה של הערוץ הראשון. אני מקווה להמשיך ולהיות גם
כזאת.

יגאל גואטה (ש"ס):

מה הסטטוס שלך כרגע?

ורד פלמן אדר:

הסטטוס שלי שלא התקבלתי לתאגיד החדשות.

יגאל גואטה (ש"ס):

למה?

ורד פלמן אדר:

אני לא יודעת.

יגאל גואטה (ש"ס):

זה כן מעניין דווקא.

היו"ר דוד ביטן:

למה אתמול לא דיברת? היית פה אתמול.

ורד פלמן אדר:

לא הייתי פה אתמול.

היו"ר דוד ביטן:

למה לא היית פה אתמול?

ורד פלמן אדר:

כי לא הצליחו להכניס אותי לפה אתמול.

היו"ר דוד ביטן:

ואם לא הספיקו להכניס אותך? מה נעשה?

ורד פלמן אדר:

חבר הכנסת ביטן, זה לא כל כך משנה מה היה אתמול.

היו"ר דוד ביטן:

זה משנה כי אני לא בא להפסיק את הדיון. יש לי עוד דברים לסיים, ואני כאן
עשרים דקות כי כל פעם בא מישהו מרשות השידור. יש פה מעמד הביניים?

יגאל גואטה (ש"ס):

מה זה מעמד הביניים?

היו"ר דוד ביטן:

יש במפלגה דור צעירים ודור ההמשך.

יגאל גואטה (ש"ס):

למה אנחנו נחשבים?

היו"ר דוד ביטן:

בסדר, צוחקים קצת. מה קרה?

ורד פלמן אדר:

אני עובדת רשות השידור למעלה מאחת עשרה שנה. כשהתחלתי הייתי בחורה ממש
צעירה, בקושי בת 24. הגעתי לרשות השידור בתור תחקירנית. צברתי ניסיון - -

היו"ר דוד ביטן:

תחקירנית? רק אל תגידי את המילה "תחקירנית".

קריאה:

אתה בלי דרוקר לא מתקדם.

יגאל גואטה (ש"ס):

זה לא אמנון אברמוביץ'. תעזוב, נו.

ורד פלמן אדר:

ביטן, נראה לי שאתה פה בענייני צחוקים.

היו"ר דוד ביטן:

לא, לא.

קריאות:

- - -

ורד פלמן אדר:

אני אחת עשרה שנה ברשות השידור. התחלתי כתחקירנית, ועברתי להיות ממלאת מקום
של כתבת הבריאות שהייתה בחופשת לידה. אחרי זה עשיתי עוד תפקידי כתבות, ואחר
כך הייתי בדסק המשטרה עם אורי כהן אהרונוב ז"ל, ובהמשך גם החלפתי אותו בתור
כתבת המשטרה הארצית וירושלים.

נוצר מצב כזה שיש מספר עובדים לא קטן – יותר ממאה עובדים ברשות השידור –
שהם למטה מגיל 40, והחוק מפלה אותם. חלקם התאגיד שאולי באופן מאוד ברור היה
רוצה לקלוט אנשים כמונו כי גם יש לנו הרבה ניסיון יחסית בשוק וגם אנחנו
בגיל שיש לנו עוד אופק תעסוקתי, ויש לנו מה להציע. אבל הוא לא מצא לנכון
לקלוט אותנו.

היו"ר דוד ביטן:

התאגיד?

ורד פלמן אדר:

נכון.

רק אתמול כעבור אחד עשר חודשים מאז שהייתי בפעם הראשונה בריאיון בתאגיד
הציעו לי תפקיד הרבה יותר נמוך ממה שאני עושה היום, וכששאלתי מה השכר לא
ידעו להגיד לי מה השכר.

היו"ר דוד ביטן:

הם בעצמם לא יודעים מה השכר.

ורד פלמן אדר:

- - - לאיזושהי פגישה שהייתה פחות מעשר דקות. אומרים לך, בוא, זה מה שיש
לנו, לתפקיד הבא לקחנו מישהו אחר שאין לו בכלל ניסיון ברדיו ובטלוויזיה.
אבל בוא תעשה אתה תפקיד הרבה יותר נמוך.

היו"ר דוד ביטן:

הבנתי. למה באמת לא לקחתם צעירים מנוסים שכבר עובדים?

שלמה פילבר:

כמה כמוך מרשות השידור מתוך מאה העובדים עברו?

ורד פלמן אדר:

אני לא יודעת להגיד לך מספרים.

יעקב פרי (יש עתיד):

פחות מארבעים.

שלמה פילבר:

פחות מארבעים. כמה התקבלו לתאגיד?

היו"ר דוד ביטן:

כמה מהצעירים התקבלו לתאגיד?

משה שגב:

אין לנו הנתונים האלה. הנתונים האלה נמצאים בתאגיד.

שלמה פילבר:

בערך?

קריאה:

זה אנשים, מה זה "בערך"?

היו"ר דוד ביטן:

צעירים גם קיבלתם?

אלדד קובלנץ:

בוודאי. אם אתם רוצים מספר נבדוק.

היו"ר דוד ביטן:

באופן כללי.

אלדד קובלנץ:

אני לא רוצה להגיד סתם מספרים.

היו"ר דוד ביטן:

אבל קיבלתם.

אלדד קובלנץ:

בוודאי.

היו"ר דוד ביטן:

לא הייתה לכם מדיניות לא לקבל.

אלדד קובלנץ:

לא הייתה לנו מדיניות כזאת.

תמנה עורב:

הייתה מדיניות לקבל קודם כול צעירים מגלי צה"ל, ואז אולי, אם נשאר מקום
לקבל עובדי רשות שידור.

אלדד קובלנץ:

- - - מגלי צה"ל, ומספיק כבר עם האמירות האלה.

היו"ר דוד ביטן:

תמנה, אמרתי מההתחלה שאנחנו לא נתחיל הכול מאפס. הוא הסביר לנו אתמול
בטיעון שבחלקו היה משכנע, אני חייב לומר את זה, שהם לא יכלו לקבל את כל
העובדים של רשות השידור כי רצו לעשות שינוי אז הם קלטו מפה ומפה. אז השאלה
האם הם קלטו גם צעירים מרשות השידור ולא רק צעירים מגלי צה"ל. שאלתי, הוא
אמר שכן. יביאו לנו את הנתון הזה. טוב, תודה רבה.

ורד פלמן אדר:

סליחה, אבל אני באתי לא לדבר על העניין הפרטי שלי.

היו"ר דוד ביטן:

אבל אני לא יכול לתת לך עכשיו לדבר עשר דקות.

ורד פלמן אדר:

אני רק אגיד באמת עוד שתי שורות.

היו"ר דוד ביטן:

בבקשה.

ורד פלמן אדר:

לגבי הסעיף שמחריג אנשים מתחת לגיל 40 – לא יכול להיות שתהיה פה אפליה בין
אנשים שהם מתחת לגיל ארבעים ונתנו עדיין חלק ניכר מאוד - -

היו"ר דוד ביטן:

על איזה סעיף את מדברת?

ורד פלמן אדר:

סעיף 98.

היו"ר דוד ביטן:

בנושא הקליטה?

קריאה:

קליטת גילאי 50-40.

אלדד קובלנץ:

אני מסכים איתה. אני חושב שצריך לפתוח את השורות גם לאנשים מתחת לגיל 40.

ורד פלמן אדר:

אז תפתח את זה בתאגיד.

אלדד קובלנץ:

התאגיד פתוח.

היו"ר דוד ביטן:

ההסכם בין משרד האוצר להסתדרות הוא שלאנשים בגיל 50-40 תינתן להם עדיפות של
קליטה ולא לצעירים מאוד ולא למבוגרים מאוד. מעל גיל 50 הם יכולים לצאת עם
העסקה - -

אסף וסרצוג:

אני אדייק לך. זה מעל גיל 40 - -

היו"ר דוד ביטן:

פנסיית גישור.

קריאה:

אנחנו מוותרים על העסקה הזאת.

אסף וסרצוג:

זה לא רק - - - מעל גיל 40 בלי פנסיית גישור.

היו"ר דוד ביטן:

לצעירים יש יותר אופק תעסוקתי מאשר לאנשים בני 48, במיוחד בתחום התקשורת.
זה לא פשוט למצוא עבודה בגיל 40 ומשהו.

ורד פלמן אדר:

במשך שנים לא נתנו לנו את מה שצריכים לתת

יעקב פרי (יש עתיד):

הטענה של ורד היא שצריך לפתוח - -

היו"ר דוד ביטן:

הבנתי את הטענה. השאלה מה יותר חשוב. למי אנחנו צריכים כרגע לעזור יותר?

קריאות:

לכולם.

קריאה:

- - - היינו בראיונות עבודה, ואמרו, אתם מרשות השידור. אמרו לי את זה.
תייגו אותנו.

היו"ר דוד ביטן:

לא נתחיל את זה מהבוקר. אני רוצה להגיד לך שהכי קל בשבילי להוציא את - - -
לעשר דקות, אז - - - זה נראה לי יותר הגיוני.

יגאל גואטה (ש"ס):

לא חשבנו על הרעיון הזה.

היו"ר דוד ביטן:

עכשיו חשבתי על זה.

יגאל גואטה (ש"ס):

אז תוציא אותם לגמרי. בכלל לא יהיה דיון.

ורד פלמן אדר:

אני רק רוצה להגיד שאנחנו - -

יגאל גואטה (ש"ס):

לא הבנת שזאת מטרת החוק? מאתיים שבעים מיליון, שלוש מאות מיליון - - -

היו"ר דוד ביטן:

- - -

קריאה:

- - - אפליה.

היו"ר דוד ביטן:

זאת לא אפליה. מחליטים למי צריך לעזור יותר. צריך לעזור יותר לגילאים האלה.

רבותי, תודה רבה. אני מאשר להקריא את החוק.

לאה ורון:

הוועדה הגיעה בישיבה הקודמת להקראה עד סעיף 21.

היו"ר דוד ביטן:

אם אתם מוצאים פתרון מוסכם על הגמלאים אז אין לי בעיה עם זה. אבל אם לא
מוסכם אז אני אעביר את הצעת החוק כפי שאני אומר.

אפרים מלכין:

אנחנו מדברים על הגמלאים בפנסיה תקציבית?

היו"ר דוד ביטן:

לא פנסיה תקציבית – כל הגמלאים. יש גם עכשיו אנשים שעוזבים גם בלי פנסיה
תקציבית.

אפרים מלכין:

אני סגן הממונה על השכר במשרד האוצר. אני אדבר קודם על הגמלאים בפנסיה
תקציבית כי זה הרבה יותר פשוט. יש היום קבוצה של כמה מאות גמלאים שהם בדרך
כלל עובדים שהיו בעבר עובדי מדינה והועסקו בכתב מינוי. יש להם פנסיה
תקציבית, ובשנות ה-70 כשהרשות עברה ממשרד ראש הממשלה לתאגיד סטטוטורי נקבע
הסכם שאותם גמלאים יעזרו לקבל את הגמלה שלהם מהמדינה. זה היה גם לרצון
הגמלאים וגם לרשות השידור אין מערכת תשלומים משלה לגמלאים. זה עובדים שחוק
הגמלאות חל עליהם, שהפנסיה התקציבית שלהם מכוח חוק הגמלאות היא כמו הפנסיה
התקציבית של עובדי מדינה, ולכן היה מוסכם על כולם. גם עד היום יש הסכם
מימון בין רשות השידור לבין מנהלת הגמלאות שהרשות מעבירה סכום - -

היו"ר דוד ביטן:

אבל אין יותר רשות שידור. עוד מעט לא יהיה בכלל.

יעקב פרי (יש עתיד):

- - - עובדים עם פנסיה תקציבית.

אפרים מלכין:

כל עוד הרשות מפרישה לאורך חייו של העובד ברשות סכום מסוים מנהלת הגמלאות
לוקחת עליו אחריות. יש לאנשים האלה כתב מינוי, והחוק חל עליהם. לכן עדיף
לאנשים האלה, להבנתי, להישאר במנהלת הגמלאות. מנהלת הגמלאות היא המקום הכי
יציב. יש לה הגב של המדינה, יש לה הנתונים האישיים של העובד. הם יודעים איך
לחשב לו את הגמלה. כל התיקונים שחלים בחוק הגמלאות - -

יעקב פרי (יש עתיד):

סליחה שאני קוטע אותך, אתה מדבר רק על פנסיה תקציבית או על כלל הפורשים?

אפרים מלכין:

כרגע אני מדבר על הפנסיה התקציבית.

היו"ר דוד ביטן:

אנחנו מדברים על כלל הפורשים.

קריאה:

רק על הפנסיה אתה מדבר.

היו"ר דוד ביטן:

מה עם כלל הפורשים?

אפרים מלכין:

לגבי יתר הפורשים זה מתחלק לשניים: יש הזכויות שלהם לגמלה שלפי ההסכם
הקיבוצי עם ההסתדרות נקבע שנרכשות להן הזכויות אצל מבטח. יש מבטח, יש
עובדים שיצאו מהמנגנון, ואנשים מקבלים פוליסת ביטוח אישית על שמם שבה הם
מקבלים את הגמלה שלהם עד גיל 67, כל אחד לפי המסלול שלו והתנאים שלו.

יעקב פרי (יש עתיד):

רשות השידור לא קשורה לכך בכלל?

אפרים מלכין:

רשות השידור לא קשורה. הם מקבלים פוליסה אישית, ויש להם ודאות של מאה אחוז.

היו"ר דוד ביטן:

אתה מדבר רק על הפנסיה התקציבית.

אפרים מלכין:

לא. הפנסיה התקציבית זה אנשים שהם במנהלת הגמלאות. אחרי זה יש עוד - - -
במנהלת. יש שני סוגי אוכלוסיות: כאלה שמקבלים איזשהו מענק חד-פעמי וכאלה
שמקבלים פנסיה.

היו"ר דוד ביטן:

אתה יושב-ראש הוועד של הגמלאים?

יעקב פרי (יש עתיד):

הוא חבר ועד.

יואל מך:

אני יושב-ראש ועד הגמלאים של רשות השידור.

היו"ר דוד ביטן:

אני שומע שיש פתרון. למה אתה אומר שאין בכלל?

יואל מך:

אני לא דיברתי על הפנסיה. פנסיה אנחנו מקבלים. אבל אני צריך - -

היו"ר דוד ביטן:

- - - מי מטפל ברווחה של גמלאים? לא בתשלום הכסף.

אפרים מלכין:

בשביל להרגיע את חברי הכנסת הדבר המשמעותי של הגמלאי שהוא הדבר הכי קריטי
זאת הגמלה. הדבר הזה מסודר.

היו"ר דוד ביטן:

ברור. אני לא מדבר על הפנסיה. ודאי שהוא מקבל את הפנסיה. אתה חושב שאם אני
אעביר את זה תגיד, תן לו את הפנסיה. לא, הוא מקבל את הפנסיה בדרך שלו.

אפרים מלכין:

יש עוד סעיף אחד לגבי הגמלאים בפנסיה תקציבית. הוא גם מסודר. זה מה שנקרא
הקשר של השי לחג.

היו"ר דוד ביטן:

לא רק שי לחג. כל הרווחה של הגמלאים.

אפרים מלכין:

נקרא לזה רווחה בכותרת אחת.

קריאות:

זה לא רווחה. אתה מטעה. זה לא נכון.

אפרים מלכין:

אדוני היושב-ראש הציע לקרוא לזה רווחה. אתה רוצה שנקרא לזה "שי לחג".

יואל מך:

אתה מדבר רק על השי לחג, אבל זה לא רווחה.

אפרים מלכין:

אפשר לרדת לרזולוציה "שי לחג" ושמירה על קשר - -

יואל מך:

גמלאי צריך את הרזולוציה הנמוכה, לא רק את הפנסיה.

אפרים מלכין:

אדוני, אני יכול להגיד לך שכבר לפני שנה - - - עם רשות השידור ועם מנהלת
הגמלאות - -

היו"ר דוד ביטן:

מלכין, זה דיון ארוך.

חבר הכנסת פרי, אתה מוכן להיכנס לזה יחד עם חבר הכנסת פולקמן? הוא הרי נציג
האוצר, אתה יודע. תיכנס אתו לזה. היום בערב לפני שנתחיל את הישיבה תגיד לנו
מה הסיכום. לפי זה, נעשה.

אפרים מלכין:

מאה אחוז, מקובל עלינו.

היו"ר דוד ביטן:

תודה רבה. אפשר לקרוא?

אלון מזר:

אלה שנולדו בין ששת הימים למלחמת יום כיפור? מה איתם?

אפרים מלכין:

הכול בסדר איתם.

אלון מזר:

לא בסדר בכלל. זה הפרש של מיליון שקל בין ששת הימים ליום כיפור ואופק
תקציבי - - -

היו"ר דוד ביטן:

סלח לי, מאיפה הגעת פתאום?

אלון מזר:

אני הגעתי אחרי שאני רואה את החברים שלי - -

היו"ר דוד ביטן:

מה זה העניין הזה?

לאה ורון:

מה שמך, בבקשה?

היו"ר דוד ביטן:

צא, בבקשה, לעשר דקות ותחזור. מה, אנחנו נמצאים פה בשוק? כל אחד קם וצועק?
אתה יודע מה, צא אתו, אולי הוא יצעק שם בחוץ, ואנחנו נתפטר מהעניין.

מי זה?

לאה ורון:

אלון מזר.

היו"ר דוד ביטן:

איפה הייתם אתמול, ריבונו של עולם? כאילו לא נתתי לכם את הבמה. אמרתי לכולם
– מי שרוצה לדבר שידבר.

לאה ורון:

כמה וכמה פעמים.

היו"ר דוד ביטן:

כל אחד בא ביום שהוא רוצה?

אלון מזר:

- - - לאנשים.

היו"ר דוד ביטן:

אתה יודע מתי הוצאתי אותך? ב-22:00 בלילה. עד אז איפה היית? היית אתי
מ-9:00 בבוקר. על מה אתה מדבר, תגיד לי?

קריאה:

תן לאנשים לדבר.

היו"ר דוד ביטן:

בבקשה, צאי לעשר דקות.

קריאה:

אני אצא עשר דקות. אתה בכלל לא מקשיב לאנשים. אתה צריך ריטלין.

היו"ר דוד ביטן:

צאי לעשר דקות.

לאה ורון:

שקט. איזו חצופה.

היו"ר דוד ביטן:

תמשיכי לקרוא, בבקשה.

אתי בנדלר:

אנחנו בסימן ג': הוראות מעבר להקמת תאגיד החדשות.

שלמה פילבר:

עכשיו זה כל הוראות המעבר של התקופה הזמנית.

דב חנין (הרשימה המשותפת):

רק שיהיה ברור שאלה הוראות מעבר זמניות כי בעוד שבוע יביאו לנו הוראות מעבר
חדשות למבנה החדש שנעבור אליו בעתיד.

קריאה:

זה נכון להיום.

דב חנין (הרשימה המשותפת):

זה המעבר הראשון. יהיו לנו עוד מעברים בדרך. כדי שנבהיר את זה כבר עכשיו
שאלה הוראות מעבר זמניות, ארעיות בדרך להוראות המעבר הזמניות הבאות החדשות.

יעל מלם יפה:

  ------------ ----- ------------ ------ --------------------------------------
  הוספת סימן   21.   אחרי סעיף 98        
  ג' לפרק ט"ו        לחוק העיקרי         
                     יבוא:               

                                         "סימן ג': הוראות מעבר להקמת תאגיד
                                         החדשות

                     מינוי מנהל   98א.   (א) על אף האמור בסעיף 82ז(א) עד (ג),
                     כללי זמני           לתאגיד החדשות ימונה מנהל כללי זמני,
                     לתאגיד              בידי הכונס הרשמי.
                     החדשות              
  ------------ ----- ------------ ------ --------------------------------------

שלמה פילבר:

שני דברים: א', הכונס אמר שכדי שהוא יוכל לעמוד בלוח הזמנים הקצר מאוד – כי
אנחנו ממילא מדברים על תקופה זמנית – הוא זקוק לפטור ממכרז. אנחנו התייעצנו
עם משרד המשפטים, ואין צורך להכניס את זה כי הבנו ממשרד המשפטים שלפי חוק
חובת מכרזים מינוי מהסוג הזה פטור ממכרז. אין פה בעיה של מכרז וגם אין צורך
להכניס את זה בחוק.

איילת נחמיאס ורבין (המחנה הציוני):

מאיזו סיבה זה פטור ממכרז?

שלמה פילבר:

זה פטור על-פי חוק חובת המכרזים.

איילת נחמיאס ורבין (המחנה הציוני):

מה זאת אומרת? ברשות השידור כשהיו ממנים מנהל חטיבת חדשות או מנהל טלוויזיה
זה היה במכרז.

היו"ר דוד ביטן:

זה היה מינוי זמני אחד.

שלמה פילבר:

אני עוצר אותך כי מי שיענה על זה זה משרד המשפטים, והיא בחוץ. אז עוד מעט
היא תחזור ותענה.

משה שגב:

מנהל חטיבת החדשות נבחר כל הזמן במכרז.

איילת נחמיאס ורבין (המחנה הציוני):

אני יודעת מה אני אומרת.

שלמה פילבר:

גם תפקידי ניהול וסמנכ"לים בתאגיד נבחרו במכרז.

איילת נחמיאס ורבין (המחנה הציוני):

אני עכשיו מתעכבת בנושא הוראות - -

שלמה פילבר:

תכף תיכנס לפה נציגת משרד המשפטים.

היו"ר דוד ביטן:

מה הבעיה בדיוק? לא הבנתי.

איילת נחמיאס ורבין (המחנה הציוני):

אני אסביר לך. ברשות השידור דהיום שאתה כל כך מתגעגע אליה עכשיו כל כלי
ניהולי מהסוג הזה – מנהל טלוויזיה, מנהל חטיבת החדשות – אלה תפקידים שהם
במכרז. אם אתם רוצים מכרז שנעשה בבלפור אז תגידו פשוט שזה מכרז בבלפור. אבל
אם צריך לעשות ניהול תקין – ואני רוצה להאמין שאתה רוצה ללכת לפי מנהל תקין
אז צריך גם להיות מכרז פה של מנהל חטיבת החדשות.

יגאל גואטה (ש"ס):

מה זה בלפור?

שלמה פילבר:

א', זה לא מנהל חטיבת החדשות – זה מנכ"ל שאין לו סמכויות בנושא תוכן, אלא
רק בנושא תפעול ואדמיניסטרציה. שנית, זה מינוי זמני.

איילת נחמיאס ורבין (המחנה הציוני):

מנכ"ל רשות השידור לא עובר ועדת איתור?

שלמה פילבר:

זה מינוי זמני. זה לא המנכ"ל הקבוע. למנכ"ל הקבוע יהיה ועדת איתור מסודרת
לכל דבר ועניין.

איילת נחמיאס ורבין (המחנה הציוני):

אתה לא מכיר שזמני במדינת ישראל הוא הקבוע ביותר?

קריאה:

איפה כתוב שאין לו סמכויות בתוכן?

שלמה פילבר:

- - - לתקופה של שישה חודשים. זה קצוב לזמן של שלושה חודשים. רק ההליך
ייקח - - -

יאיר טרצ'יצקי:

זה לא נכון שאין לו סמכויות בענייני תוכן.

אתי בנדלר:

נכון. אני אעיר לזה.

יאיר טרצ'יצקי:

הוא זה שמוסמך לאשר קליטה של עיתונאים.

אתי בנדלר:

לא גמרו לקרוא את הסעיף. אני מציעה שהסעיף יוקרא.

איילת נחמיאס ורבין (המחנה הציוני):

מה שאתי מבקשת.

לאה ורון:

יעל, תקראי, בבקשה, גם את (ב) ו-(ג).

יעל מלם יפה:

  ------ ----------------------------------------------------------------
         (ב) על המנהל הכללי הזמני של תאגיד החדשות יחולו הוראות סעיף
         82ז(א), לעניין תנאי הכשירות, בשינוי זה: בנוסף לתנאי הכשירות
         האמורים באותו סעיף על המנהל הכללי הזמני שימונה להיות בעל ניסיון
         משמעותי בתחום העיתונות; בנוסף יחולו על מינוי המנהל הכללי הזמני
         הוראות סעיף 39 כפי שהוחל בסעיף 82ז(ד).

  ------ ----------------------------------------------------------------

אתי בנדלר:

שזה אומר?

איילת נחמיאס ורבין (המחנה הציוני):

שימי לב, היועצת המשפטית, הוא עדיין צריך להיות בעל ניסיון משמעותי בתחום
העיתונות, לפי נוסח החוק.

היו"ר דוד ביטן:

אבל אני לא מבין את זה, את חושבת שאת נמצאת פה לבד?

איילת נחמיאס ורבין (המחנה הציוני):

- - - ואתה לא מעיר לי אז אני מנצלת - -

לאה ורון:

יעל, את מוכנה לסיים לקרוא את כל החלק על המנהל הזמני?

היו"ר דוד ביטן:

אני לא רוצה להפריע לך.

איילת נחמיאס ורבין (המחנה הציוני):

השאלה היא עקרונית.

לאה ורון:

רק תאפשרי לה לסיים לקרוא את כל הפסקות.

היו"ר דוד ביטן:

צריך למנות מישהו לתקופת זמן קצרה. אחר כך ממנים במכרז. מה הבעיה?

יעל מלם יפה:

  ------ ----------------------------------------------------------------
         (ג) הוראות סעיף 60א לחוק החברות הממשלתיות, יחולו על מינוי המנהל
         הכללי הזמני של תאגיד החדשות, בשינויים הקבועים בסעיף 38(ד) כפי
         שהוחל בסעיף 82ז(ד) ובשינוי זה: לא ימונה למנהל הכללי הזמני מועמד
         שהוועדה לבדיקת מינויים קבעה לגביו לפי סעיף 18ב(ג)(3) לחוק החברות
         הממשלתיות כי אינו מתאים לתפקיד.

         (ד) המנהל הכללי הזמני של תאגיד החדשות יכהן עד תום תקופה של שלושה
         חודשים מיום התחילה (בסימן זה - תקופת המעבר); אין באמור כדי למנוע
         את מינויו לתפקיד המנהל הכללי של תאגיד החדשות, לפי הוראות סעיף
         82ז.

         (ה) בתקופת כהונתו ימלא המנהל הכללי הזמני של תאגיד החדשות את כל
         התפקידים המוטלים על המנהל הכללי של תאגיד החדשות לפי חוק זה
         ויחולו עליו כל הוראות החוק החלות על המנהל הכללי כאמור.
  ------ ----------------------------------------------------------------

דב חנין (הרשימה המשותפת):

אפשר להתייחס?

היו"ר דוד ביטן:

לא. אי אפשר להתייחס. סיימת לקרוא?

יעל מלם יפה:

כן.

היו"ר דוד ביטן:

נשמע את ההערות של היועצת המשפטית, ואחר כך תתייחס.

אתי בנדלר:

אני מתחילה קודם כול עם הגורם הממנה בעניין הזה את המנהל הכללי הזמני.
התפקיד הזה, כפי שבוצע כאן, הוטל על הכונס הרשמי. אני רוצה לקרוא מה תפקידו
של כונס נכסים רשמי מתוך אתר משרד המשפטים באופן כללי, ולפי זה כשנבחר כונס
הנכסים הרשמי נדרשים ממנו כישורים בתחום הזה. הנושא שהוא הופקד עליו: "גורם
המופקד על הטיפול בהליכי חדלות פירעון הכוללים פשיטות רגל של יחידים, הליכי
פירוק של חברות, הבראת חברות והסדרי נושים". דהיינו, למיטב ידיעתי, מעולם
הכונס הרשמי לא היה מופקד על מינוי - -

היו"ר דוד ביטן:

אבל זה סעיף חדש בחוק.

אתי בנדלר:

כן. אבל אם כך היה אפשר לקחת כל פונקציה במדינה שאין לה שום קשר למינוי של
בעל תפקיד בתאגיד חדש ולומר - -

היו"ר דוד ביטן:

אבל זה לא מדויק שאין לה שום קשר.

שלמה פילבר:

בהבדל אחד: הגורם הזה בשלוש השנים האחרונות היה אחראי על - - -

היו"ר דוד ביטן:

הוא עבד בזה כמה שנים. אין לזה שום קשר.

אתי בנדלר:

אני אמשיך בדברי: כיוון שרשות השידור הייתה רשות בפירוק - -

איילת נחמיאס ורבין (המחנה הציוני):

בדיוק. זה ההבדל.

היו"ר דוד ביטן:

נכון, אבל הוא עדיין לא ניהל אותה.

אתי בנדלר:

- - כמו בדיני הבראת חברות, וכאן יש לו תפקיד בהמשך - - - עד לפירוק.

יעקב פרי (יש עתיד):

זה תואם להגדרת תפקידו.

היו"ר דוד ביטן:

אבל אי אפשר להגיד שאין לו קשר. בשלוש השנים האלה הוא צבר ניסיון. מה זה
שייך? אני התייחסתי למילה שאין לו קשר. בשלוש השנים האלה יש לו קשר, מה
לעשות.

אתי בנדלר:

לראשונה כונס הנכסים מופקד על מינוי גורם לתאגיד שרק הוקם, וברור שאין לו
שום קשר להליכי פירוק.

שנית, איך הוא ממנה? אם משווים את זה למינויים שהוא עשה ברשות השידור
בפירוק כל המינויים האלה היו טעונים, לפי החוק, אישור בית משפט. כאן אומרים
לו, אתה פטור מאישור בית משפט, אתה ממנה, והאישור היחיד שאתה צריך זה
האישור של הוועדה לבדיקת מינויים. דהיינו, זה גם ללא אישור בית משפט. זאת
אומרת ראשית הצבעתי על כך שבכלל לא ברור מה הזיקה של כונס נכסים רשמי
לתאגיד שהוקם לפי חוק, ואין לו שום קשר להליכי פירוק; שנית, הוועדה לבדיקת
מינויים בודקת גם את המינויים של חברי ועדת האיתור, של המועמדים שאותרו
על-ידה, אבל היא לא בודקת באותה רמה את הכישורים הנדרשים.

אני רוצה לומר עוד משהו: המינוי הזה הוא מינוי חשוב ביותר. אני חושבת שלא
ניתן למעט בחשיבותו, הגם שמדובר במינוי לשלושה חודשים בלבד, כי זאת התקופה
הקריטית שבה תעוצב פעילותו של תאגיד החדשות שיתחיל לשדר מהיום הראשון למשך
שלושה חודשים. כאן מעוצבים לא מעט דברים. ומי מפקח על פעילותו של אותו מנהל
זמני? מי שמפקח על פעילותו עד למינוי מועצה – הכונס. זאת אומרת הוא ממנה,
והוא מפקח, כשגם לא כל כך ברור מה כוללים תפקידי הפיקוח שלו. הדבר הקריטי
ביותר הוא שלפי הצעת החוק, אם העורך הראשי, מי שמונה למנהל חטיבת החדשות
והופך להיות העורך הראשי של תאגיד החדשות בהסכמתו – אם הוא יסרב להצעה לכהן
בתפקיד הזה – המנהל הכללי הזמני יהיה גם העורך הראשי, ולכן יש לו תפקידי
עיתונאות, תפקידי תוכן, תפקידי עריכה. ולכן לדעתי, צריך להתייחס למינוי הזה
קצת יותר בכובד ראש.

איילת נחמיאס ורבין (המחנה הציוני):

אני חותמת על כל מילה, היועצת המשפטית.

שלמה פילבר:

דווקא בעניין האחרון - -

דב חנין (הרשימה המשותפת):

רגע, רגע. דוד, ביקשתי להתייחס לסעיף.

היו"ר דוד ביטן:

אני רק רוצה להעיר הערה אחת שכונס הנכסים הרשמי הוא אורגן של המדינה ובא
כוח היועץ המשפטי בהרבה נושאים. מכיוון שמדובר במינוי רגיש וכדי שלא יגידו
שהמינוי הזה נכפה כדי ליצור כל מיני סיטואציות לקחו אדם ניטרלי - -

דב חנין (הרשימה המשותפת):

מה?

היו"ר דוד ביטן:

רגע, סליחה, עם כל הכבוד. אתה גם רוצה להגיד לי מה להגיד? אז בוא, תשב,
ותגיד במקומי מה להגיד.

דב חנין (הרשימה המשותפת):

כן, כן, בהחלט. אני רוצה

היו"ר דוד ביטן:

לקחו אדם ששיקול הדעת שלו הוא שיקול דעת ממלכתי - -

דב חנין (הרשימה המשותפת):

אוף.

היו"ר דוד ביטן:

- - שנבדק עשרות פעמים בבית משפט – מאות פעמים ואלפי פעמים, אפילו – ואמרו
שהוא ימנה את המנהל. יש לו ניסיון כיוון שבשלוש השנים האחרונות הוא היה
המפרק של רשות השידור שזה בתחום התקשורת. הוא נחשף לתחום התקשורת ושל ניהול
טלוויזיה ורדיו, ולכן אי אפשר להגיד שאין לו ניסיון. אז גם יש לו ניסיון,
גם אין לו משוא פנים. הוא כונס הנכסים הרשמי של המדינה, לא שלי ולא של - -

אתי בנדלר:

אני רוצה שיובהר: אני מעריכה מאוד את פרופ' דוד האן. אני מכירה אותו - - -

היו"ר דוד ביטן:

אמרת שאין לו - -

זה מה שעמד, לדעתי, מאחורי הסעיף הזה בחוק. לדעתי, זה נימוק ראוי ונכון,
ואנחנו צריכים להשאיר את ההסדר הזה כפי שהוא.

קריאה:

האם הדברים שלך נרשמו בפרוטוקול?

דב חנין (הרשימה המשותפת):

אפשר לקבל את רשות הדיבור? יש רשות דיבור פה בוועדה?

שלמה פילבר:

הוא מכין את הבג"ץ.

דב חנין (הרשימה המשותפת):

יש רשות דיבור בוועדה הזאת?

היו"ר דוד ביטן:

עוד מעט תקבל. זה שאתה מבקש אני חייב לתת לך מיד?

דב חנין (הרשימה המשותפת):

ביקשתי - -

היו"ר דוד ביטן:

מנכ"ל משרד התקשורת, ואחר כך אתה תתייחס.

שלמה פילבר:

אני רוצה להתייחס רק למשפט אחד שאמרה אתי.

היו"ר דוד ביטן:

למה לא היית אתמול? חברי הכנסת דיברו פה בלי הפסקה.

דב חנין (הרשימה המשותפת):

למה לא היית שלשום? למה לא היית לפני שבועיים?

היו"ר דוד ביטן:

לא, אני אומר לך, כי אתמול הייתה פה ישיבה - -

דב חנין (הרשימה המשותפת):

למה לא היית לפני שלושה שבועות?

היו"ר דוד ביטן:

אתמול הייתה ישיבה של הוועדה - -

דב חנין (הרשימה המשותפת):

הייתה. אני לא חבר בוועדה.

היו"ר דוד ביטן:

יכולת לבוא ולדבר גם שעה.

דב חנין (הרשימה המשותפת):

אני לא חבר בוועדה, אני מגיע כשאני רוצה.

היו"ר דוד ביטן:

גם פה אתה לא חבר בוועדה.

דב חנין (הרשימה המשותפת):

אל תחנך אותי, דוד.

היו"ר דוד ביטן:

מה זה שייך? אתה מחנך אותי.

דב חנין (הרשימה המשותפת):

אני מחנך אותך? אתה ראוי לחינוך.

היו"ר דוד ביטן:

אתמול דיברו כל חברי הכנסת, וגם אתה יכולת לדבר.

דב חנין (הרשימה המשותפת):

אל תחנך אותי. יש גבול.

שלמה פילבר:

אני רוצה להעיר רק על הערה אחת שאמרה עורכת הדין בנדלר, שכביכול זאת התקופה
הכי קריטית והכי משמעותית. בתפיסה שלנו, כמו שהחוק הזה עוצב בהנחיית היועץ
המשפטי לממשלה – בדיוק הפוך. זאת אומרת ההנחיות שהיו – וכך גם נכתב בחוק –
זה שהתקופה הזאת היא תקופה של הקפאת מצב שלא מחייבת כלום לגבי ההמשך. מועצה
חדשה שתגיע בעוד שלושה חודשים רשאית לשנות כל החלטה שתתקבל. למעשה, תפקידו
של המנהל הזמני הזה הוא לייצר רצף שידורים שמתבסס כרגע על חטיבת החדשות
הקיימת שנבנתה על-ידי עובדי התאגיד, על-ידי לוח השידורים שעוצב בתאגיד;
והמנהלים שיבצעו את הדברים האלה יהיו אנשים שכבר נבחרו בכל מיני הליכים
מסודרים - -

איילת נחמיאס ורבין (המחנה הציוני):

למה למנות מנהל חדשות - -

שלמה פילבר:

- - יבוא מנכ"ל למשך שלושה חודשים כדי להחזיק מקל - -

אלדד קובלנץ:

המנהל הזמני יוכל להיות הקבוע?

היו"ר דוד ביטן:

תגיש מועמדות.

שלמה פילבר:

כמו שאתה היום מנהל זמני זה לא מונע ממך מלעמוד למכרז בהמשך.

אלדד קובלנץ:

אני עברתי ועדת איתור.

היו"ר דוד ביטן:

זה מכרז.

שלמה פילבר:

אז למה לא למנות את ראש חטיבת החדשות למנכ"ל הזמני?

היו"ר דוד ביטן:

על הזמני, לא על הקבוע. הוא שאל על הקבוע.

שלמה פילבר:

כמו שרצו לתת את ההזדמנות לך להחליט לבחור להחליט אם אתה רוצה שאלדד יהיה
המנהל הקבוע או לא, ולא שהחוק ימנה אותו - -

קריאה:

אלדד הוא לא קבוע.

שלמה פילבר:

תנו לי לענות. אנחנו עשינו בדיוק אותו מודל. תיבחר מועצה. המועצה תקים ועדת
איתור, תפרסם, ואז מנהל זמני כמו כל אדם אחר ראוי יוכל לעמוד לבחירה.

רועי פולקמן (כולנו):

אם הזמני יתארך מעבר לשלושה חודשים הוא יוכל לפטר או לשנות?

שלמה פילבר:

לא. שום דבר. הקפאת המצב. תקופת המעבר היא תקופה של הקפאת מצב.

דב חנין (הרשימה המשותפת):

אבל הוא אחראי על הקליטה של העובדים. באמת.

שלמה פילבר:

אז חודשיים תהיה הקפאת מצב.

דב חנין (הרשימה המשותפת):

מה הקפאת מצב? איזו הקפאת מצב?

יעקב פרי (יש עתיד):

למה אתם לא לוקחים את המנכ"ל הקיים שיהיה מנכ"ל זמני?

קריאה:

כי אנחנו לא ממנים. ראש חטיבת החדשות הקיים שיהיה המנכ"ל הזמני.

רועי פולקמן (כולנו):

אז אני מבקש להוסיף את זה, לתקן את זה.

יעקב פרי (יש עתיד):

למה אתם לא לוקחים את ראש חטיבות החדשות?

אתי בנדלר:

מה שנאמר בסעיף (ה) שהוקרא כבר: "בתקופת כהונתו ימלא המנהל הכללי הזמני של
תאגיד החדשות את כל התפקידים המוטלים על המנהל הכללי של תאגיד החדשות, לפי
חוק זה, ויחולו עליו כל הוראות החוק החלות על המנהל הכללי".

קריאה:

- - -

אתי בנדלר:

כולל תפקידי עריכה.

רועי פולקמן (כולנו):

המנהל הזמני יכול לעשות שינויים מבניים?

אתי בנדלר:

הוא לא יכול לפטר. זה הדבר העיקרי.

שלמה פילבר:

לכן הוא שר. היו על זה דיונים ספציפיים.

היו"ר דוד ביטן:

פילבר, אוקיי, הבנו.

שלמה פילבר:

בסעיף 98ד(ה) כתוב: "אין בהוראות סעיף קטן זה כדי לגרוע מסמכותו של המנהל
הכללי של תאגיד החדשות שימונה" – כלומר המנהל הקבוע בעתיד – "לערוך
שינויים, כאמור, בהתאם לשיקול דעתו המקצועית וכפוף להוראות חוק זה ולכל
דין". זאת אומרת מראש קבענו ואמרנו – וזה הרציונל, והוא מופיע פה בחוק –
ואם הוא לא מספיק מחודד אז אפשר לחדד אותו. הרציונל שנקבע על-ידי היועץ
המשפטי לממשלה, ושהקפדנו בניסוח החוק - -

יעקב פרי (יש עתיד):

אבל למה צריך, אם כך, מינוי חדש?

שלמה פילבר:

כי אמרו לנו שלא אתה ולא אני ממנים מנהל, אלא מי שימנה אותו זאת מועצה
ציבורית שתיבחר כחוק על-ידי שופט.

יעקב פרי (יש עתיד):

אוקיי, אז תשאירו - - - קבוע.

שלמה פילבר:

אז העברנו באופן זמני, לא קבוע, אותו ואת כל העובדים כמו שהם בלי לנגוע.
מילת המפתח שהיועץ המשפטי לממשלה קבע - -

היו"ר דוד ביטן:

כל התפקידים כפי שהם בתאגיד החדש.

שלמה פילבר:

את זה העברנו כמו שזה. קבענו במקביל מנגנון מסודר, א-פוליטי, נקי ומנותק של
בחירת מועצה. תיבחר מועצה בדיוק כמו המועצה הנוכחית. יש לה כל הסמכויות. גם
למועצה החדשה יהיו, כולל מינוי עורך ראשי, כולל מינוי מנכ"ל וכולל מבנה
ארגוני.

יעקב פרי (יש עתיד):

אבל אני לא מבין למה המנהל הנוכחי לא יכול להישאר זמני, וכשתקום המועצה וכל
מה שאמרת - -

היו"ר דוד ביטן:

מי זה המנהל הנוכחי?

דב חנין (הרשימה המשותפת):

מנהל חטיבת החדשות.

היו"ר דוד ביטן:

זה חדש. הוא נשאר בתפקיד. זה שני תפקידים נפרדים. הוא ממשיך בתפקיד, וזה
מקבל כמנהל כללי.

דב חנין (הרשימה המשותפת):

אני רוצה לדבר בצורה מסודרת.

תודה, אדוני היושב-ראש, אני חייב לומר לכם שהיו לי ספקות אם להגיע לדיון
הזה. קודם כול אני לא חבר ועדה, אבל כל הדיון הזה הוא דיון קצת עקום כי הוא
מתבסס על סיכום קואליציוני שהיה בין שתי מפלגות, שזה לגיטימי שיעשו, אבל
הרושם שלי שבדיון הזה בוועדה אנחנו אמורים להיות שחקנים פסיביים ולראות איך
אתם מעבירים את הסיכומים שהגעתם אליהם מראש.

אבל נגיע לסעיף הזה שאנחנו מדברים עליו עכשיו. כל אחד מהסעיפים של החוק,
אדוני היושב-ראש, מסמל בקליפת אגוז את כל מה שרקוב ומקולקל בחוק הזה. אני
אדבר על הסעיף הזה גם כשלעצמו וגם כממחיש עד כמה החוק הזה עקום ובעייתי.

אני מצטרף לכל דבריה של היועצת המשפטית. לדעתי, היועצת המשפטית האירה את
עינינו בשאלות מאוד עקרוניות שנמצאות כאן. אני רק רוצה להגיד בתגובה לדברי
מנכ"ל משרד התקשורת, אדוני הנכבד, סעיף 98ה מגדיר את תפקידו של המנהל הכללי
הזמני, למשל, בקליטת העובדים של רשות השידור. זאת אומרת אי אפשר להגיד שלבן
הזה אין כוח ואין לו משמעות. יש פה תהליך מאוד משמעותי של קליטת עובדים
מרשות השידור, ואותו מנהל כללי זמני הוא שמופקד על התהליך הזה. זה תהליך
מאוד משמעותי לא רק לאותם אנשים שנקלטים או לא נקלטים, אלא הוא מאוד
משמעותי לקביעת האופי, העתיד והצורה של תאגיד החדשות.

שלמה פילבר:

נשארו עשרה תקנים כאלה אחרי שהחברים הנכבדים פה כשהחוק עובר פה בכנסת ממנים
בינתיים וממלאים את התקנים האלה.

דב חנין (הרשימה המשותפת):

אני רוצה לדבר בלי הפרעה. אני יודע שמה שאני אומר מרגיז אותך.

שלמה פילבר:

- - - מדבר על יושר וניקיון כפיים. מתוך 260 תקנים, 250 כבר איישו שני
הג'נטלמנים פה.

דב חנין (הרשימה המשותפת):

לכן, רועי, ההערה שלך ברמה העובדתית היא לא נכונה, מכיוון שלמנהל הכללי
הזמני יש משמעות, ההחלטות שלו הן החלטות חשובות. ההחלטות החשובות האלה
בסעיף 98ה, יש להן משמעות לא רק לגבי אנשים, בני אדם – מה קורה איתם או מה
לא קורה איתם – אלא לגבי דמותו של התאגיד.

אבל מעבר לשאלות של מינויים הרי ברור לכם שמנהל כללי של גוף שנמצא בתהליכי
הקמה בתקופת ההקמה שלו הוא דמות מאוד משמעותית. הוא הבן אדם שמקבל את
ההחלטה לאן הולך הכסף, לאן לא הולך הכסף – זה מנהל כללי. אלא אם כן אתם
אומרים לי שהמנהל הכללי הזה - -

שלמה פילבר:

אין פה כסף. יש פה רק עובדים שנקלטו שקיימים.

דב חנין (הרשימה המשותפת):

אין שום דבר. המנהל הכללי הוא מיותר. בכלל אין לו סמכות בשום דבר - -

שלמה פילבר:

קראת את החוק?

דב חנין (הרשימה המשותפת):

אני קראתי את החוק, אני מכיר אותו היטב.

שלמה פילבר:

בחוק הזה הוא מנהל עובדים קיימים.

(היו"ר רועי פולקמן, 10:08)

דב חנין (הרשימה המשותפת):

אבל, אדוני, באמת, אי אפשר לעבוד עלינו כל הזמן. או שהמנהל הכללי הזה - -

היו"ר רועי פולקמן:

טוב, מה אתה מציע?

דב חנין (הרשימה המשותפת):

אני אגיע למה שאני מציע. קודם כול אני רוצה לדבר על הבעיות שיש ברעיון הזה.
לכן המנהל הכללי הזמני הוא דמות מאוד חשובה. אי אפשר להגיד לנו שהוא לא
דמות חשובה. אם הוא לא היה דמות חשובה ראש הממשלה נתניהו לא היה כל כך
מתעקש שהוא לא יהיה אותו אדם שהוא היום מנהל חטיבת החדשות.

יעקב פרי (יש עתיד):

פה אתה מוציא את המרצע מן השק.

דב חנין (הרשימה המשותפת):

ברור. אם הוא לא היה חשוב; אם הוא היה באמת אותו כלומניק, אחד שאין לו שום
סמכויות, שום מעמד, לא יכול להזיז כסף, לא נוגע בעובדים, לא רלוונטי לשום
דבר, אלא סתם ג'וב שנותנים לחבר מרכז ליכוד כדי שפשוט לא יהיה מובטל וחסר
פרנסה – אם זה היה המצב לא הייתם כל כך מתעקשים על זה. אני יודע שיש לכם
הרבה אפשרויות למנות את חברי מרכז הליכוד לדברים אחרים, אתם לא באמת צריכים
את המנהל הכללי הזה.

שלמה פילבר:

לפי החוק הזה - - - זיקה פוליטית חמש שנים.

דב חנין (הרשימה המשותפת):

אתם ממנים אותו. אתם מתעקשים למנות אותו.

איילת נחמיאס ורבין (המחנה הציוני):

למה אתם מתעקשים? למה ההתעקשות?

דב חנין (הרשימה המשותפת):

אתה ושר התקשורת האמיתי מתעקשים למנות אותו - -

שלמה פילבר:

אם הייתם קוראים את החוק הייתם מבינים שהתפקיד הכי חשוב בחוק הזה זה העורך
הראשי.

דב חנין (הרשימה המשותפת):

אתה ושר התקשורת האמיתי מתעקשים למנות אותו - -

מיכאל מלכיאלי (ש"ס):

- - - מי זה?

דב חנין (הרשימה המשותפת):

בוודאי. יש שר תקשורת כאילו שנקרא צחי הנגבי.

דב חנין (הרשימה המשותפת):

אתה ושר התקשורת האמיתי מתעקשים למנות אותו מכיוון שבתור אדם מאוד
אינטליגנטי – ואני מכיר אותך לא מהיום – אתה אדם אינטליגנטי, ואתה מבין
היטב למה זה חשוב. אז אל תזלזל בנו, ואל תחשוב שאנחנו פחות אינטליגנטים
ממך.

שלמה פילבר:

חס וחלילה.

דב חנין (הרשימה המשותפת):

אנחנו לא טוענים שאנחנו יותר אינטליגנטים, אבל לפחות לא פחות ממך.

מיכאל מלכיאלי (ש"ס):

- - - מהשורה השנייה בליכוד.

דב חנין (הרשימה המשותפת):

אני רוצה להמשיך. יש פה בעיה. האיש החשוב הזה כמו שאומרת היועצת המשפטית של
הוועדה ובצדק, בהחלט יכול להיות – עלול להיות – גם עורך התוכן של החדשות.
המצב הזה יכול לקרות. הרי החוק מתייחס לזה בצורה מפורשת. הבן אדם הזה ממונה
על-ידי מישהו שאין לו שום קשר לתקשורת. למה הוא ממונה על-ידי מישהו שאין לו
שום קשר לתקשורת? לא בגלל סיבה רעיונית, אלא בגלל פשרה פוליטית. כי כנראה
לא הסכימו על בן אחר שימנה. זאת הסיבה היחידה שהכונס נכנס לתוך הסיפור הזה.

שלמה פילבר:

אם תבדוק, רוב חברי מועצת תאגיד השידור הנוכחיים היום, לא היה להם שום קשר
לתקשורת לפני שהם התמנו. הם מומחים בחשבונאות, במשפטים ובכל מיני דברים
אחרים.

היו"ר רועי פולקמן:

אבל הם לא אחראים ישירות על התוכן.

איילת נחמיאס ורבין (המחנה הציוני):

- - -

שלמה פילבר:

לא. תבדקי טוב. חברי מועצה. לרובם לא היה שום קשר לתקשורת. כונס הנכסים
הרשמי בשלוש השנים האחרונות ניהל את השידור הציבורי במדינה - -

דב חנין (הרשימה המשותפת):

אבל הוא ניהל חברה בפירוק.

שלמה פילבר:

אבל בתוכן, המהות. הוא יודע איך נראה השידור הציבורי, ומה צריך.

דב חנין (הרשימה המשותפת):

הוא ניהל חברה בפירוק. זאת הייתה חברה בפירוק.

איילת נחמיאס ורבין (המחנה הציוני):

המנכ"ל, זה פשוט לא - - - מה שאתה עושה פה. היועצת המשפטית של הוועדה
הסבירה לך בצורה ברורה, וזה בדיוק מה שאמרתי. גם את "אל על" ניהל כונס
הנכסים הרשמי במשך שנים כי החברה הייתה בפירוק.

שלמה פילבר:

שנייה. אם הוא מבין או לא מבין – הוא מבין.

היו"ר רועי פולקמן:

טוב, דב, בוא תתקדם.

דב חנין (הרשימה המשותפת):

אבל הוא מפריע לי. תקרא אותו לסדר.

היו"ר רועי פולקמן:

המנכ"ל הוא אורגן מרכזי בדיון.

יגאל גואטה (ש"ס):

שאלה קטנה, אדוני היושב-ראש, גם קובלנץ מונה באותו הליך - -

דב חנין (הרשימה המשותפת):

לא.

אלדד קובלנץ:

לא. אני בוועדת איתור.

שלמה פילבר:

לנהל 20 עובדים. זאת המטרה שלשמה בחרה בך ועדת האיתור.

יגאל גואטה (ש"ס):

אבל רגע.

איילת נחמיאס ורבין (המחנה הציוני):

- - - אתה אומר לא נכון.

שלמה פילבר:

לזה היא בחרה. אני הגשתי חוק שהפך את אלדד קובלנץ מאחראי על 20 עובדים
לאחראי על הרבה מאוד עובדים.

יגאל גואטה (ש"ס):

- - - לדבר פה בכנסת. תאמין לי.

שלמה פילבר:

מי שהיה טוב לעשות את זה לפני שנה וחצי, יכול להיות מספיק טוב לעשות את זה
גם עכשיו לשלושה חדשים על מאתיים וחמישים עובדים שכבר קיימים שכל מה שצריך
זה רק לנהל את השוטף שלהם לשלושה חודשים. הרבה פחות דרמטי.

קריאות:

- - -

דב חנין (הרשימה המשותפת):

אני רק רוצה להשלים את דברי.

יגאל גואטה (ש"ס):

רגע - - -

היו"ר רועי פולקמן:

הערת ביניים של גואטה, ותמשיך.

יגאל גואטה (ש"ס):

כשהקימו את התאגיד – ואנחנו נקרא לזה התאגיד "הישן" כי יש כבר חדש – ומינו
את קובלנץ למנכ"ל האם מישהו חשב באמת שהוא ייצא איש לא של ראש הממשלה?
הבנת? לא הבנת כלום.

איילת נחמיאס ורבין (המחנה הציוני):

רקע, גואטה, זה שווה ציוץ. צריך לצלם את זה.

היו"ר רועי פולקמן:

גואטה, אתה אמרת. איילת תחשוב על זה, תצייץ את זה, נבין את זה. דב, בבקשה.

יגאל גואטה (ש"ס):

לקח לך זמן, איילת.

דב חנין (הרשימה המשותפת):

אני רואה בזה בעיה לא רק קונקרטית אפרופו התאגיד והמבנה של התאגיד החדש
וההקמה שלו וכדומה, אלא אני רואה זלזול בכל הארכיטקטורה של המשפט הישראלי.
יש כונס נכסים רשמי, יש לו תפקידים. היועצת המשפטית אמרה, ואני מצטרף לזה –
אני מעריך את האיש, אין לי שום בעיה עם האיש הזה. זאת בכלל לא בעיה אישית.
אבל אנחנו מערבבים את כל התפקידים במדינת ישראל. מה לכונס נכסים ולחברה
שנמצאת בתחילת הקמתה? היא חברה שרק עכשיו מקימים אותה. למה היא צריכה
להתחיל את דרכה עם כונס נכסים?

שלמה פילבר:

כנראה, כבר יודעים מה יהיה הסוף.

דב חנין (הרשימה המשותפת):

בדיוק. זאת תשובה מאוד קולעת כי, לדעתי, תחילתה של החברה הזאת וסופה של
החברה הזאת היא באותה נקודה.

שלמה פילבר:

החוק אומר בדיוק הפוך.

קריאות:

- - -

יגאל גואטה (ש"ס):

אולי כשאמרו שיביאו את הכנ"ר התכוונו ל"כנר על הגג" ובטעות יצא להם הכונס
הרשמי.

דב חנין (הרשימה המשותפת):

בדיוק. "כנר על הגג".

לכן יש פה טעות פרוידיאנית. כי כשכתבו את הסעיפים על תחילתו של התאגיד
החדש, בעצם באמת חשבו על סופו. סופו של התאגיד החדש יהיה כסופו של התאגיד
החדש הקודם, כי כל גופי השידור הציבורי הם המטרה האמיתית להתקפה של ראש
הממשלה נתניהו. כמו שהוא ניצל קודם את התאגיד כדי להתקיף את רשות השידור
ולהסית נגד עובדי רשות השידור, היום הוא מנצל את עובדי רשות השידור כדי
להתקיף ולפרק את התאגיד. מבחינתו לא תהיה רשות דיבור, ולא יהיה תאגיד
השידור הציבורי, ולא יהיה תאגיד החדשות ולא יהיה כלום. והוא אולי רוצה גם
שאתם באיזשהו שלב תיכנעו ותרימו ידיים, ותגידו שאתם משאירים את זה ולא
רוצים להיכנס לסיפור הזה. זה מה שהוא חולם עליו. אני פונה אליכם שלא תעשו
את זה, שתמשיכו להילחם ותשמרו על העמדות שלכם.

יגאל גואטה (ש"ס):

צריך ללחוץ עליהם.

דב חנין (הרשימה המשותפת):

צריך ללחוץ עליהם שלא יעשו את זה. אל תיתנו לו את התענוג הזה לעזוב. אבל
זאת המטרה שלו – לפרק את השידור הציבורי.

לכן אדוני היושב-ראש, אני נוטה שלא להגיש הצעות בחוק המקולקל הזה כי אני
חושב שהוא באמת מקולקל באופן מאוד עמוק. אבל אני אומר, אם כבר אתם מעבירים
את החוק הזה, ואתם רוצים מנגנון הגיוני – אל תמציאו עכשיו גלגלים חדשים. יש
לכם מנהל חטיבת חדשות – תהפכו אותו למנהל תאגיד החדשות החדש. הוא יהיה מנהל
התאגיד החדש לשלושה חודשים. אחרי כן ראש הממשלה נתניהו – אני בטוח – בעזרת
המנכ"ל החרוץ, הנאמן והמוכשר שלו ימצא את הדרך לסלק אותו.

היו"ר רועי פולקמן:

שאלה שעלתה אתמול בדיונים בהקשר הזה – הסיפור של ה"זמני" וקליטת עובדים.
הרי מעבר להארכת מצב קיים – אנחנו יודעים. אבל ייקלטו עובדים נוספים מרשות
השידור. אנחנו רוצים את זה.

שלמה פילבר:

עשרה עובדים נשארו - -

היו"ר רועי פולקמן:

סליחה, לא עשרה. דובר על מאה עובדים.

שלמה פילבר:

אני רוצה לעשות סדר. אני הערתי על זה יותר מפעם אחת, ואני מעיר פה
לפרוטוקול. זה לא בדיוק ניקיון כפיים שכשממשלה מגישה הצעת חוק שבה היא
אומרת שהעובדים הנוספים ייקלטו מרשות השידור, ומי שימנה אותם זה המנכ"ל
הזמני, ואתם יושבים ודנים בזה, ובכל שעה שאתם יושבים פה יוצא עוד ציוץ מטעם
התאגיד שהם פנו, סגרו עם עוד עובד רשות השידור על דעת עצמם, וקבעו עובדה
ומילאו את המכסות. אז כדי שיירגע חבר הכנסת חנין לא יישארו משרות עד סוף
הדיון פה כי מתוך 40 משרות שהיו כשהתחלנו את הדיון נשארו פחות מ-20 ועד סוף
הדיון הזה או עד סוף הצעת החוק יישארו אולי עשרה למנהל הזמני. אז תהיה
רגוע.

היו"ר רועי פולקמן:

כמה עובדים צריכים להיקלט בתאגיד החדשות בתקופת הביניים של ההקמה?

שלמה פילבר:

אני אסביר. המספר הלא פורמלי שידוע לנו, כפי שאמר המנכ"ל קובלנץ אתמול, הוא
266 עובדים, מתוכם כ-240 נקלטו כשאנחנו התחלנו לעצב את החוק הזה. עד היום
מה המספר עד השעה 10:00 בבוקר? להערכתי, אנחנו כבר ב-250, 260.

היו"ר רועי פולקמן:

שיא כוח האדם בתאגיד החדשות הוא 260?

שלמה פילבר:

לא, תלוי, אם אנחנו סופרים גם את - -

היו"ר רועי פולקמן:

לפני השינויים האלה.

שלמה פילבר:

לפני השינויים זה היה 266 עובדים.

היו"ר רועי פולקמן:

כמה עובדים כבר יש בחטיבת החדשות של "כאן"?

שלמה פילבר:

220.

היו"ר רועי פולקמן:

אני שואל את המנכ"ל.

אלדד קובלנץ:

כ-220.

שלמה פילבר:

כמה נקלטו בשבועיים האחרונים?

אלדד קובלנץ:

עשרה, חמישה-עשר.

היו"ר רועי פולקמן:

השאלה היא, אדוני המנכ"ל, כיוון שאנחנו כבר לא באירוע הזה שעשינו בו
חריגים, מה ההיגיון שהקליטה על-ידי מנכ"ל זמני תיעשה בלי מכרזים או בלי
ועדות איתור? אפשר להגיד שבזמני זה לא ייעשה ככה?

עובדי רשות השידור קבלו על תהליכי הקליטה. שמענו את זה פה לא פעם ולא
פעמיים. היו לזה הצדקות בחוק המקורי כשאמרנו שצריך להקים מאוד מהר תאגיד.
עכשיו אנחנו לא שם – בואו נתקן את זה.

שלמה פילבר:

זה בדיוק מה שאנחנו מתכוונים לעשות, ומה שמופיע בחוק, ומה שאמרנו ברציונל.
יש פה שני שלבים: השלב הראשון הוא שלב ביניים שמה שחשוב בו בעיקר זה רצף
השידורים. לכן אנחנו מתבססים על כוח האדם הקיים.

היו"ר רועי פולקמן:

מאה אחוז. בזה עוברים as is.

שלמה פילבר:

נכון.

היו"ר רועי פולקמן:

קליטה חדשה מרשות השידור.

שלמה פילבר:

נשארה קליטה חדשה - -

היו"ר רועי פולקמן:

נגיד שיש כמה עשרות.

שלמה פילבר:

לא, אין.

היו"ר רועי פולקמן:

לא, עכשיו יש רקע – יהיו עוד 20, 30, 40. בוא נציין שהקליטה בזמני תיעשה
בהליך מכרזי.

שלמה פילבר:

יש משהו יותר דרמטי שמופיע פה לא במפורש, אבל אמרנו אותו במפורש, שהמועצה
החדשה תהיה רשאית לעשות שיבוץ מחדש של כל האנשים.

היו"ר רועי פולקמן:

ברור. אני מדבר לפני המועצה. האם מקובל עליך, המנכ"ל, שהמנהל הזמני לא יוכל
לקלוט כי ייקלטו 10, 20, 30 – נגדיל קצת, אנחנו בעד שיהיו עוד עובדים.
נקלוט אותם בהליך שיפוקח על-ידי הנציבות או בהליך מכרזי לא במינוי, אלא
בהליך זמני?

קריאות:

- - -

אתי בנדלר:

מעובדי רשות השידור.

היו"ר רועי פולקמן:

מעובדי רשות השידור בלבד. יקלטו מרשות השידור, אבל בהליך מסודר.

איילת נחמיאס ורבין (המחנה הציוני):

אבל איך זה מרפא - - -

היו"ר רועי פולקמן:

איפה זה כתוב?

שלמה פילבר:

שההליך יהיה - -

היו"ר רועי פולקמן:

זה מרפא כי האירוע שבו מנכ"ל זמני יכול למנות אנשים במכרז זה אירוע.

גיל עומר:

הדבר הרבה יותר מורכב. תבינו מה קורה פה. יש העניין של המנהל הזמני – זה
דבר אחד. הדבר המשמעותי יותר ממה שמר פילבר אומר, זה מה יקרה אחרי שלושה
חודשים. הרי מה הוא אומר? הוא אומר שאחרי שלושה חודשים המועצה תחליט על
שינויים. זה לא המועצה תחליט. המועצה היא לא זאת שמקבלת אנשים. לא בתאגיד
ולא בתאגיד החדשות המועצה לא מקבלת אנשים. מי שיקבל את האנשים זה המנכ"ל
והעורך הראשי. עכשיו, מה הוא אומר? במשך שלושה חודשים האנשים האלה שיהיו
בתאגיד יצטרכו להתנהג מאוד יפה. בעצם בשלושה חודשים הם יהיו במבחן נאמנות.
במבחן הזה - -

היו"ר רועי פולקמן:

גיל, סליחה - -

גיל עומר:

זאת העובדה.

היו"ר רועי פולקמן:

נאמר כאן על-ידי היועץ המשפטי אתמול שגם אחרי שלושה חודשים זה על-פי דין.
זאת אומרת אתה לא בא ואומר, שפולמן עבד בתאגיד, ואחרי שלושה חודשים אתה
שולח אותו הביתה. צריך להיות שימוע, עילה לפיטורין. זה לא עובד ככה. זאת לא
קפריזה. בשלטון המקומי אתה יודע כמה זה קשה לפטר עובד?

קריאות:

- - -

גיל עומר:

במקצוע הזה זה לא קשה.

עבד אל חכים חאג' יחיא (הרשימה המשותפת):

הוא לא קבוע. הוא בתקופת ניסיון. זה לא שימוע.

היו"ר רועי פולקמן:

אין לזה אחיזה.

עבד אל חכים חאג' יחיא (הרשימה המשותפת):

העניין של שימוע – רד מזה. זה לא שימוע.

היו"ר רועי פולקמן:

זה לא הדיון.

עבד אל חכים חאג' יחיא (הרשימה המשותפת):

הטענה תהיה שהוא לא הצליח בתקופת הניסיון.

היו"ר רועי פולקמן:

זה לא הדיון. הדיון הוא אחר. אני שואל על התהליך הזמני של קליטת עובדים
מרשות השידור – איך היא נעשית? הם התלוננו על הליך לא תקין.

איילת נחמיאס ורבין (המחנה הציוני):

- - -

משה שגב:

אדוני היושב-ראש, רק למען הסדר הטוב – התקנים הנוספים שנפתחו הם אך ורק
לעובדי רשות השידור.

היו"ר רועי פולקמן:

ברור. אמרנו את זה. רק לעובדי רשות השידור. אבל גם ביניהם אתה רוצה הליך
תקין. אתה לא רוצה מקורבים.

משה שגב:

אין לי שום בעיה עם הליך תקין.

שלמה פילבר:

זה כתוב. אתם סתם מעלים אומרים דברים שלא היו.

איילת נחמיאס ורבין (המחנה הציוני):

אני רק מנסה להבין את השאלה כי אתה הערת בעניין הזה, אדוני המנכ"ל, כמה
פעמים. אני רוצה להבין, למה מפריע לך? אם מדובר על קליטה בתאגיד של עובדים
מרשות השידור ממילא בעת הזאת שאנחנו יושבים כאן, למה זה בעצם מפריע לך?

שלמה פילבר:

לא מפריע לי.

איילת נחמיאס ורבין (המחנה הציוני):

כי הערת על זה כמשהו לא תקין.

שלמה פילבר:

אני אסביר מה לא תקין פה. אבל קודם כול אני רוצה לענות לחבר הכנסת פולקמן.
סעיף 98ה שמדבר על קבלת עובדי רשות השידור לתאגיד החדשות: "בתקופת המעבר
יציע המנהל הכללי הזמני של התאגיד לעובדי רשות השידור להתקבל כעובדים. קבלת
עובד, לפי סעיף קטן זה תיעשה משיקולים מקצועיים בהליך שוויוני ושקוף בהתאם
לכללים שנקבעו לפי סעיף 95ח(א)" – שזה הכללים שקבועים היום בתאגיד. שום דבר
לא השתנה. אותו דבר בדיוק.

היו"ר רועי פולקמן:

אז אני שואל את היועצת המשפטית של הוועדה – האם זה אומר הליך מכרזי?

אתי בנדלר:

לא. זה לא הליך מכרזי.

היו"ר רועי פולקמן:

אבל שמענו כאן את עובדי רשות השידור פעם אחרי פעם שהם אומרים שהיו פה
תהליכים חפוזים. עכשיו אנחנו כבר לא בלחץ של הקמה. רוצים לקלוט עוד עובדים
מרשות השידור – למה לא לכתוב שהקליטה תיעשה לפי נהלי קליטה בשירות המדינה?

אתי בנדלר:

כי בעצם מאפשרים כאן בפירוש קבלת עובדים - - -

היו"ר רועי פולקמן:

אני עכשיו מדבר על תהליך כל עוד המנהל הוא זמני.

שלמה פילבר:

זה ייקח יותר זמן מאשר תקופת המעבר.

משה שגב:

אבל חייבים לראות מה עושים עם העניין של פטור ממכרז.

היו"ר רועי פולקמן:

פילבר, אפשר להציע לזה תיקון?

משה שגב:

יש פטור ממכרז. אתה לא יכול עכשיו ללכת לפי המדינה.

היו"ר רועי פולקמן:

אבל אתם התלוננתם על זה. פעם אחר פעם היו פה עיתונאים שהתלוננו.

משה שגב:

אז מה אתה רוצה? תעשה הליך מכרז לעובדי רשות השידור?

היו"ר רועי פולקמן:

למי שייקלט בתקופה הזמנית - -

קריאה:

למה? יש הסכמה אחרת. למה? יש הסכמה לפטור ממכרז.

לאה ורון:

גברתי, את לא ברשות דיבור.

היו"ר רועי פולקמן:

חברים, אני אתן זכות דיבור בלי התפרצויות.

אפשר להציע איך זה יתנהל בהליך הזמני? החשש הוא בזמן המנהל הזמני.

שלמה פילבר:

אין לי בעיה מסיבה אחת פשוטה, ואני מסב את תשומת לבכם. אתה לוקח עכשיו את
הקצה של הזנב, ועליו אתה עושה - -

היו"ר רועי פולקמן:

כי אתה אומר שזה מעט מאוד קליטה.

שלמה פילבר:

אני אומר מכיוון ששני הג'נטלמנים האלה, לפי הכללים האלה שמפריעים לך,
דה-פקטו קובעים את העובדות בשטח, ומכתיבים לכולנו מה יהיה.

היו"ר רועי פולקמן:

אנחנו עכשיו באים לתקן.

שלמה פילבר:

לכן אם אתה שואל אותי, תקופת המעבר כבר לא רלוונטית. הדבר היחיד שיישאר
רלוונטי זה כשתגיע המועצה, ותחליט מה היא עושה.

היו"ר רועי פולקמן:

אתי, אפשר לבקש שתציעי איך אפשר לוודא שבתקופת מינוי המנהל הזמני יהיה הליך
תקין ולא מינויים - - - אפשר להציע?

יעקב פרי (יש עתיד):

הוא בסך הכול יהיה המשך של המצב הקיים היום. זה מה שאתה אומר.

שלמה פילבר:

יהיה סוויץ' שנחליף את ההנהלה, ואחר כך ההנהלה תחליף - - -

עבד אל חכים חאג' יחיא (הרשימה המשותפת):

על איזה מכרז אתה מדבר שאתה קולט את אנשי רשות השידור הקיימים?

היו"ר רועי פולקמן:

בבקשה, יאיר.

יאיר טרצ'יצקי:

לי אין ספק בשני דברים: א', למנכ"ל הזמני בשלושת החודשים הראשונים תהיה
הרבה יכולת השפעה לעיצוב של הדבר הזה; שנית, נראה לי די ברור לכל מי שיושב
בחדר הזה ששלושה חודשים לא יהיו שלושה חודשים, אלא מינימום חצי שנה או שנה.
יש פה שני אבסורדים שעולים מהטיעונים שאני שומע ממנכ"ל משרד התקשורת – א',
באים להגיד שכל הצעת החוק הזאת באה להיטיב עם עובדי רשות השידור ולאפשר
לקלוט עוד אנשים, ובו זמנית הוא אומר שלא ייקלטו עוד אנשים מרשות השידור.

שלמה פילבר:

נקלטים, נקלטים. מי שמחליט עליהם היום דה-פקטו זה אלדד קובלנץ ולא המועצה
החדשה. הוא עושה עכשיו מחטפים, זה הכול.

קריאות:

- - -

שלמה פילבר:

בשלושת הימים האחרונים שאנחנו יושבים פה.

אלדד קובלנץ:

מר פילבר, אני עושה מה שהחוק פוקד עלי לעשות. אני לא עושה מחטפים.

יאיר טרצ'יצקי:

הצעת החוק קובעת שבתקופת המעבר ייקלטו רק עובדים מרשות השידור. מר פילבר
אומר שזה לא משמעותי כי כמעט אף עובד מרשות השידור לא ייקלט - -

שלמה פילבר:

לא נכון. אל תכניס לי מילים לפה.

יאיר טרצ'יצקי:

לפני שנייה אמרת שרק עשרה ייקלטו.

שלמה פילבר:

לא. אני אומר משהו אחר. אני אומר שצריכים להיקלט 60 עובדים. אני אומר שאם
חשבתם שניתן סמכות למנהל הזמני או תתחילו להתווכח עם המנהל הזמני איך הוא
יבחר אותם, מי שבוחר אותם כרגע זה אלדד קובלנץ. הוא מכניס אותם, ותופס את
המקומות שלהם, וזה הופך להיות לא רלוונטי.

יאיר טרצ'יצקי:

אז לפי מה שאתה אומר - -

שלמה פילבר:

אני אומר שעד שתגמרו להתווכח יישארו שלושה תקנים.

יגאל גואטה (ש"ס):

אלדד, אתה יכול להכחיש או לאשר?

איילת נחמיאס ורבין (המחנה הציוני):

- - -

היו"ר רועי פולקמן:

לא, איילת, לא. רגע.

איילת נחמיאס ורבין (המחנה הציוני):

צריך להגן על מנכ"ל התאגיד. אין ברירה. הגזמת.

היו"ר רועי פולקמן:

חברים, זה סעיף רגיש.

אתה תקבל כל זמן שאתה רוצה בוועדה. אבל בוא נעשה את זה. תן להם לדבר. סיים,
ונתקדם.

יאיר טרצ'יצקי:

לפי מה שאתה אומר, לעצם הצעת החוק השגת את המטרה – התאגיד כבר קלט עובדי
רשות השידור אז אין טעם בחוק הזה לדאגה לעובדי רשות השידור.

שנית, אתה אומר שחלק מהבעיה שבגללה אתה צריך לייצר את כל החוק הזה הוא
שהמנהלים כשלו, לשיטתך. אתה אומר, המנהלים לא התנהלו כמו שצריך, נבחרו
מנהלים מתאימים. אני חלוק עליך, וזה מה שאתה אומר.

אלדד קובלנץ, המנהל הזמני של התאגיד, נבחר על-ידי ועדת איתור שמונה חודשים
אחרי שהחוק עבר.

שלמה פילבר:

- - -

יאיר טרצ'יצקי:

אל תגיד לי, לא. הוא נבחר על-ידי ועדת איתור - -

שלמה פילבר:

הוא נבחר לנהל צוות הקמה של עשרים עובדים בלי להיות אחראי לתוכן, ואני
שיניתי את זה - -

יאיר טרצ'יצקי:

אתה לא תשנה - - -

שלמה פילבר:

- - ונתתי לו לבחור 400 עובדים.

עיסאווי פריג' (מרצ):

מי מבטיח שלא - - - מחדש?

יאיר טרצ'יצקי:

אתה עוזר לי כי הבהרת חצי מהנקודה שלי לבד.

קריאה:

למה לא פיטרת אותו אחרי שהוא גמר - - -

שלמה פילבר:

אני לא מפטר. אתם החלטתם. אני הצעתי, ואתם קיבלתם. בחקיקה אתם נתתם לאדם
למנות 400 עובדים, אז עכשיו אתם אומרים שלמנות שלושה עובדים שנותרו זה
בעייתי?

קריאה:

לא נותרו שלושה עובדים.

יאיר טרצ'יצקי:

מצד אחד אתה אומר שלמנהל הזמני לא יהיו סמכויות, ומצד שני אתה אומר שאתה
דאגת לקדם הצעת חוק שלמנהל הזמני נטול הסמכויות יהיו סמכויות. הרי אתה תעשה
את זה בעוד שלושה חודשיים ואפילו בעוד חודשיים. הרי זה אבסורד מוחלט.

שנית, אם ועדת האיתור שבחרה מנהל זמני כל כך כשלה מטבע הדברים אתה תגיד,
אוקיי, נלמד, ובתהליך ההקמה החדש נייצר מנגנון הרבה יותר מפוקח; לא ניתן רק
לוועדת האיתור לבחור, אלא ניתן לוועדת האיתור לבחור מועצה עם אנשי מקצוע,
והם יבחרו מנהל שיקים מאפס את תאגיד החדשות שאתה כל כך חולם עליו. במקום
לעשות את הדבר הזה וללמוד מהטעויות אתה בוחר את המנהל הזמני בהליך הרבה
פחות מפוקח בערך תוך שבוע. מה ההיגיון בזה?

היו"ר רועי פולקמן:

תודה. איתי, בבקשה.

איתי נבו לנדסברג:

אי אפשר לחשוד בי שאני תומך בתאגיד חדש מכיוון שאני מתנגד לתאגיד הישן. אבל
אני רוצה לדבר על העניין המקצועי. אי אפשר להתעלם מהעובדה שבתאגיד הציבורי
הישראלי שבחר את כל מה שנאמר פה בלי נאמנויות, ולכאורה הכול היה לפי החוק
פוטרו חמישה סמנכ"לים כמה חודשים אחרי שהם נבחרו בוועדת איתור, כולל
מנכ"לית החדשות שבחרו בוועדת איתור. האנשים שיושבים כאן פיטרו אותה. אנחנו
עדיין לא שמענו למה. אולי כדאי שיספרו לנו פעם אחת למה. אז עכשיו מדברים על
תהליך שהכול חוזר למשהו שהוא לא בסדר בבחירה של התאגיד החדש.

אז אני רוצה להתייחס לסעיף הזה מבחינה מקצועית. צריך להגדיר בחוק את
המקצועיות הנדרשת ממנהל חדשות. לא יכול להיות כתוב כאן: "ניסיון מקצועי
בעיתונות" כי לכאורה גם עורך "להיטון" יכול להיות מנהל החדשות. זה הגיוני?
זה לא הגיוני. לכן במכרזים של רשות השידור נדרשו לפחות עשר שנות ניסיון
ניהולי בתפקידי חדשות, עריכה ואקטואליה. הדבר הזה צריך להיכנס לתוך החוק.
ברגע שהקריטריונים, שעל-פיהם נבחר המנהל הזמני או הקבוע יהיו לפני הכנ"ר או
ועדת מכרזים או ועדה אחרת, אז אפשר יהיה לבחור בן אדם לפי הקריטריונים האלה
שקבועים בחוק. ואז אפשר בתוך יומיים לבחור את הבן אדם הזה בוועדת מכרזים,
בוועדת איתור או על-ידי הכנ"ר. הכנ"ר מינה ברשות השידור במשך שלוש שנים את
המנהל מטעמו ואת מנהל התוכן, ואף אחד פה לא צעק מילה אחת.

היו"ר רועי פולקמן:

אנחנו בשלב ההקראות. אם יש משהו ספציפית בקישורים שאתה חושב שצריך להוסיף
לכאן תציע ונראה אם אפשר לקבל את זה.

עוד הערות של חברי הכנסת, בבקשה.

עבד אל חכים חאג' יחיא (הרשימה המשותפת):

לפי ההתרשמות שלי, על מה שנאבק בכל כוחו המנכ"ל, הוא רוצה לשמור לו את עשרת
האנשים - -

שלמה פילבר:

מה פתאום.

עבד אל חכים חאג' יחיא (הרשימה המשותפת):

- - שהוא לכאורה של המנהל הזמני - -

שלמה פילבר:

חבר'ה - -

עבד אל חכים חאג' יחיא (הרשימה המשותפת):

סליחה, תן לי. אני ישבתי בשקט ושמעתי כל הזמן.

בין המנהל הקיים היום לבין המנהל הזמני לשלושה חודשים נאבקים על מינוי של
עשרה או עשרים האנשים שנותרו. זה לא נכון. המאבק הוא מי יקבע יותר עובדות
למועצה ולמנהל הקבוע. זה העניין. אם רוצים אחר כך יבואו ויתחילו גם לפטר.
הטריק הזה להכניס אותם לשלושה חודשים, ואז תבוא מועצה ותתחיל לפטר זה אחד
הטריקים ברמה הנמוכה ביותר, שבאים לעשות סיבוב על עובדי רשות השידור. אחרי
שהחוק הזה יעבור – אנשים נקלטו, חלק הלך הביתה, עשה הפגנות, ומי שיפוטר אחר
כך יהיה עדיין חלש. זה הטריק של המינוי הזמני כדי לקבוע כמה אנשים, ולפטר
את השאר. לדעתי, בשלושה חודשים אפשר להמשיך במצב הקיים כי בלאו הכי המועצה
שתבוא תבוא גם לפטר אנשים שנקלטו רק לאחרונה.

היו"ר רועי פולקמן:

תודה, חאג'.

בבקשה, עיסאווי.

עיסאווי פריג' (מרצ):

רועי ומנהלת הוועדה, אם אתם זוכרים, אתמול ביקשנו שיציגו בפנינו בצורה
מסודרת – זה מה שמעניין אותי - -

יעקב פרי (יש עתיד):

אל תזלזל בנו, עיסאווי.

עיסאווי פריג' (מרצ):

אני לא מזלזל בך. הם מזלזלים בעצמם – כל החקיקה הזאת. ביקשתי לקבל וגם
יושב-ראש הוועדה ביקש רשימה מדויקת ומסודרת מספרית של העובדים: כמה נקלטו
בתאגיד, כמה ייקלטו בתאגיד החדש, כמה הולכים להיות מפוטרים, מה המכסה היום.
אנחנו רוצים נתונים מסודרים כי יש לנו המון נתונים, וזה מבלבל. הבטיחו שזה
יהיה היום. איפה זה?

קריאה:

הכול נעלם פה.

היו"ר רועי פולקמן:

ביקשו את זה מהתאגיד? לא הייתי כשביקשו את זה. אני יכול - -

עיסאווי פריג' (מרצ):

מנהלת הוועדה, את זוכרת שביקשנו את זה?

לאה ורון:

- - -

היו"ר רועי פולקמן:

אפשר לספק כזה דבר?

עיסאווי פריג' (מרצ):

זה המהות.

היו"ר רועי פולקמן:

עיסאווי, בסדר, מנכ"ל התאגיד יושב כאן. אנחנו ביקשנו.

עיסאווי פריג' (מרצ):

השאלה השנייה: מאחר שאנחנו דנים בסוגיית העובדים אני רוצה שנציג הסתדרות
בכיר – אם לניסנקורן אין זמן – יבוא לכאן וייתן מענה לגבי הפנסיות וכל
הכישורים הפנסיוניים של כל העובדים שאמורים להיפגע מהתהליך. אני מבקש לקבל
תמונת מצב לגבי הסוגיה הזאת. אלה שתי הסוגיות של העובדים שהם בסדר העדיפות
שלי. אני מבקש התייחסות לזה.

היו"ר רועי פולקמן:

זה עלה אתמול, ודובר על כך שהסיכום יוצג כי חבר הכנסת ביטן גם רצה להכניס
משהו מזה לחוק. אמרנו שזה לא צריך להיות בחוק, אבל שיוצג. אני מניח שזה
יוצג במהלך היום.

עיסאווי פריג' (מרצ):

רועי, אני רוצה תשובה מסודרת. העובדים שהולכים החוצה – מה תהליך הפנסיה
שלהם? הם פונים אלינו. אנחנו רוצים לתת תשובה, ואין לנו תשובה. אני רוצה
תשובה מוסמכת מהאוצר כדי להגיד לאנשים.

היו"ר רועי פולקמן:

אסף, רק הרשימה של הסכם הפרישה וכל זה – מי יכול להעביר? חברי כנסת לא ראו
את זה.

אפרים מלכין:

יש ארבעה מסלולי פרישה - -

היו"ר רועי פולקמן:

רגע, אני לא עושה עכשיו סטייה מהנושא. חבר הכנסת פריג' אומר שאנחנו רוצים
לראות את זה כתוב. אז תעבירו לנו דף על זה. אני לא רוצה לפתוח את זה עכשיו
לדיון.

אפרים מלכין:

אני לא פותח את זה לדיון, אבל רק אסביר. יש ארבעה מסלולים: פנסיה תקציבית,
פנסיה ותיקה, פנסיה חדשה ופיצויים. שלושה מתוך הארבעה אלה מסלולים שלא
שונו; זה אותו הסכם מפורט שאפשר להעביר לאדוני. יש מסלול אחד שבשבועות
האחרונים שונה. אפשר להגיד בגדול מה השינויים – אלה שינויים מיטיבים. רק
נוספו שם זכויות חדשות לעובדים במסלול הזה. כרגע יש הסכמות כלכליות שטרם
נוסחו ונחתמו ברמה של הסכם קיבוצי.

קריאה:

- - -

אפרים מלכין:

יש גם - - -

היו"ר רועי פולקמן:

אבל זה לא נושא הסעיף כרגע. אני מבין את השאלה. אנחנו רגע בדיון על המנהל
הזמני, עיסאווי.

עיסאווי פריג' (מרצ):

זה חלק מהחוק. אם אנחנו רוצים להביא חוק חטיבת חדשות אז נסדר גם את המצב של
העובדים.

היו"ר רועי פולקמן:

אני מבין. הכול בסדר.

עיסאווי פריג' (מרצ):

אנחנו מושכים את זה שלוש שנים.

היו"ר רועי פולקמן:

אבל עכשיו אנחנו בסעיף ספציפי. נסיים אותו, ואם יש עוד דברים שצריך להעלות
אז יש עוד דרך. אל דאגה, על כל תשובה צריך לענות, לטעמי.

לגבי הסעיף הזה – הייתה סוגיית הכישורים של המנהל הזמני.

שלמה פילבר:

אני רוצה לענות.

היו"ר רועי פולקמן:

יש פה הצעה. פרי, בבקשה.

שלמה פילבר:

עוד לפני ההצעה.

יעקב פרי (יש עתיד):

אני אקריא לפי הצעתו של איתי. לפני ההקראה יש כאן טענה, לפחות מצדו של
איתי, שברגע ש

הקריטריונים יהיו בחוק גם הכנ"ר שאמור למנות את המנהל הזמני ללא הליך
מכרזי - -

שלמה פילבר:

אבל הקריטריון מופיע בחוק.

יעקב פרי (יש עתיד):

אני יודע.

- - לתפקיד הזמני של חברת החדשות גם הוא יכול למנות במהירות ועדת מכרזים.
אבל אני לא אתעקש על העניין הזה. אם אתם רוצים שזה יילך בלי ועדת מכרזים
זאת לא הנקודה שעליה אני עומד. לעומת זאת בסעיף 98א(ב) כתוב: "על המנהל
הכללי הזמני של תאגיד החדשות יחולו הוראות לעניין תנאי הכשירות. בנוסף
לתנאי הכשירות האמורים באותו סעיף על המנהל הכללי הזמני שימונה להיות בעל
ניסיון משמעותי בתחום העיתונות". יש כאן הצעה שאני מציע לקבל אותה, ואותה
אני אקריא בקצב הכתבה: "מנהל החדשות בתאגיד חדשות חדש – קריטריונים: לפחות
עשר שנות ניסיון ניהולי בתחום חדשות ואקטואליה, לפחות תואר ראשון, ניסיון
בעריכה, בימוי של חדשות - -

שלמה פילבר:

רק שנבין שעכשיו אתה מדיח סופית את ברוך שי.

יעקב פרי (יש עתיד):

אני לא מדיח כלום.

שלמה פילבר:

לא, לא, אחרי שהואשמתי חודש ימים אני רק רוצה להבין שזה מה שאתה עושה
עכשיו.

איתי נבו לנדסברג:

הוא לא היחיד שיש לו ניסיון כזה.

יעקב פרי (יש עתיד):

אפשר לחשוד בי בהרבה דברים, אבל אתה יודע שאני לא בעד החוק הזה.

שלמה פילבר:

הואשמתי חודש ימים בזה, אז אני שמח - - -

היו"ר רועי פולקמן:

הוא עדיין יכול להיות המנהל הזמני. אתם דיברתם על זה. למה הוא לא יכול
להיות?

יעקב פרי (יש עתיד):

"ולפחות עשר שנות עבודה בכלי תקשורת אלקטרוני בתחום חדשות ואקטואליה /
תחקירים". זאת ההצעה להוסיף לסעיף 98א(ב).

איילת נחמיאס ורבין (המחנה הציוני):

אני לא יודעת למה חייבים בימוי - -

היו"ר רועי פולקמן:

צריך לראות לגבי הדיוק של זה.

יעקב פרי (יש עתיד):

אנחנו לא מתחייבים - -

היו"ר רועי פולקמן:

לא חובה לקבל את זה. זאת הצעה של פרי.

יאיר טרצ'יצקי:

אני חייב להגיד רק משפט אחד – מילא שהורגים חצי גוף שידור בחופזה, לפחות אל
תקימו גוף שידור בחופזה. נראה לי שיש פה טעויות.

(היו"ר דוד ביטן, 10:39)

היו"ר רועי פולקמן:

זה לא בחופזה. יש חמישה ימים.

איתי נבו לנדסברג:

הקימו את התאגיד בחופזה. שכחת?

יאיר טרצ'יצקי:

זה נראה לי הזוי פשוט.

איתי נבו לנדסברג:

הקימו את התאגיד בחופזה. שמונה חודשים אמרו.

איילת נחמיאס ורבין (המחנה הציוני):

- - -

יאיר טרצ'יצקי:

אז עכשיו אתה מנסה לעשות את זה עוד יותר בחופזה?

איתי נבו לנדסברג:

זה תיקון עכשיו.

יאיר טרצ'יצקי:

אתה מעלה דברים מעניינים וחשובים, אבל צריך להשקיע להם מחשבה.

איתי נבו לנדסברג:

לראות? יש בזה הרבה מחשבה לעומת הבחירה של התאגיד. הם פיטרו חמישה
סמנכ"לים. לא אני.

יאיר טרצ'יצקי:

אני לא דובר התאגיד.

איתי נבו לנדסברג:

אתה שואל למה פיטרו את הסמנכ"לים האלה.

יאיר טרצ'יצקי:

אתה משתף פעולה עם הקמה של גוף חדש שיקום בצורה מעוותת, יבחר מנהל תוך
חמישה ימים – בגלל שאתה כועס על התאגיד?

איתי נבו לנדסברג:

למה שלא נקים תאגיד שלם בשמונה חודשים? זה הגיוני, נכון? אנחנו שלוש שנים
אחרי כן.

יאיר טרצ'יצקי:

אתה מעביר ביקורת על מהלך לא הגיוני, ומנסה לייצר מהלך עוד פחות הגיוני? זה
גוף שאתה רוצה לעבוד בו, אתה רוצה שהוא ייבנה כמו שצריך. למנות מנהל תוך
עשרה ימים?

איתי נבו לנדסברג:

אם יש קריטריונים בחוק אפשר למנות.

קריאות:

- - -

איתי נבו לנדסברג:

תוך כמה זמן מינו את ברוך שי, אפשר לדעת? עשרה ימים בדיוק.

היו"ר דוד ביטן:

כולם רוצים לדבר על הסעיף הזה? על כל סעיף ניתן לכולם לדבר?

קריאה:

אפשר להתייחס שנייה להיעדר חובת מכרז?

שלמה פילבר:

אני רוצה בקצרה להתייחס לרוב הנושאים שעלו פה ולנסות לעשות סדר וגם לומר
דברים לפרוטוקול כדי להרגיע את הבג"ץ של אנשי התאגיד.

הנרטיב שהיה פה הוא נרטיב שמופיע לאורך כל החוק, והוא בהנחיית היועץ המשפטי
לממשלה, שהתקופה הזמנית היא תקופה זמנית על כל המשתמע. כלומר לא נוגעים
בעובדים, לא משנים את הסטטוס של העיתונאים, לא משנים שום דבר שיהפוך אחר כך
להיות קבוע. משאירים את המצב במין הקפאת מצב שמאפשרת בעיקר את השידורים,
ומאפשרת למועצה חדשה להגיע, להתארגן ולהחליט לעשות מה שהיא רוצה ואיך שהיא
רוצה, והכול פתוח בפניה.

עבד אל חכים חאג' יחיא (הרשימה המשותפת):

ובין היתר לפטר את העובדים שנקלטים עכשיו.

שלמה פילבר:

לא, לא. יש נקודה אחת שנמצאת בחוק, והיא שזורה בכל מה שנידון פה
ביומיים-שלושה האחרונים. זה נכון שקלטו מספר מסוים של עובדי רשות השידור,
וזה נכון שעשו עוד כל מיני דברים. הטענה שעלתה כאן, בין היתר, הייתה שחלק
מהעובדים האלה לא קיבלו את הביטוי של היכולת המקצועית שלהם ששמו אותם
בתפקידים נמוכים יותר ובתפקידים זוטרים יותר ושוליים. לא נתנו להם את
המרכזיות - - - ניסיון ואת המקצועיות שלהם. זאת הנקודה שבגללה סוכם שכשתגיע
מועצה חדשה באופן עצמאי אחרי שנמנה מנכ"ל קבוע, והוא יקבל החלטות ויבחן את
האנשים שלו, הוא יוכל, אם ירצה, לעשות שינויים בתפקידים. זה כתוב פה - -

עבד אל חכים חאג' יחיא (הרשימה המשותפת):

אז למה אנחנו צריכים זמני לשלושה חודשים?

שלמה פילבר:

- - זה יכול לתת פתרון לא רק להעסקה של עובדי רשות השידור, אלא גם לסוג
ההעסקה - -

עבד אל חכים חאג' יחיא (הרשימה המשותפת):

- - -

היו"ר דוד ביטן:

יחיא, הוא הסביר, הוא הסביר. זה לא פינג-פונג. שאלתם – הוא מסביר.

עבד אל חכים חאג' יחיא (הרשימה המשותפת):

מה שהוא מסביר מוכיח שאין צורך בזמני.

היו"ר דוד ביטן:

בסדר, לא מקובל עליך. מה אני יכול לעשות. אתה לא מבין ממה נובעת הזמניות.
הזמניות נובעת מזה שהתהליך הקבוע לוקח זמן. לא ממשהו אחר.

עבד אל חכים חאג' יחיא (הרשימה המשותפת):

מדברים על זמני לשלושה חודשים.

עבד אל חכים חאג' יחיא (הרשימה המשותפת):

אבל אתה לא מבין? אני מסביר לך שהזמניות נובעת מזה שהתהליך הקבוע לוקח זמן.
לכן חייבים זמני כדי שלא ייווצר מצב שאין פתרון לבעיות. אתם יכולים לקבל את
זה, אתם יכולים לא לקבל את זה. אבל זה המצב.

שלמה פילבר:

מול הטענה שנבחר פה מנהל זמני שיש תחת ידיו 250 עובדים, שהוא אולי יכול
לקבל עשרה עובדים, והשאלה היא איך; ואז פתאום קמה פה זעקה, איך יכול לעשות
את זה בן-אדם שנבחר על-ידי הכנ"ר, ושהמחוקקים בוחרים אותו בלי ועדת איתור,
ולכאורה מגלגלים עיניים לשמים ומדברים על מנהל תאגיד שנבחר בוועדת איתור –
אז אני רוצה לרענן את זיכרון הוועדה. המנהל אלדד קובלנץ שנבחר להיות מנהל
זמני בוועדת איתור נבחר כדי לעשות את הדברים הבאים. זה מופיע בסעיף - -

קריאה:

- - -

היו"ר דוד ביטן:

לא. אנחנו מראים שגם אז זה היה זמני, ואחר כך עשו את זה קבוע. מה ההבדל?

רועי פולקמן (כולנו):

צריך לתקן את זה.

היו"ר דוד ביטן:

מה יש פה לתקן? לא הבנתי.

קריאות:

- - -

היו"ר דוד ביטן:

אבל הטענה שלהם לא נכונה. בתאגיד הראשון כשזה היה יש עתיד ופרי היה חלק
מהעניין, לא היה זמני? גם היה זמני. לא ראיתי אותו אז טוען טענות בעניין
הזמניות. עכשיו פתאום יש טענות על הזמניות? עכשיו יש סיבה שיש זמני; אז לא
הייתה חובה שיהיה זמני. יכלו לחכות עם המינויים ועם התאגיד. גם ככה זה לקח
להם שלוש שנים עד שזה זז. מספיק עם הטענות האלה.

שלמה פילבר:

אני מתעקש לומר לפרוטוקול כי כבר נאמרה פה הערה שרוצים - - -

יאיר טרצ'יצקי:

אגב, הטענות האלה עלו - -

היו"ר דוד ביטן:

אדוני הנכבד, אני אוציא אותך. אם אתה חושב שאתה יכול לדבר מתי שאתה רוצה יש
לך טעות.

שלמה פילבר:

- - אני רוצה להגיד לבג"ץ ולפרוטוקול את תשובתי.

אתי בנדלר:

מר פילבר, אני לא מעירה הערות בשביל בג"ץ. אני מעירה הערות לחברי הוועדה.

קריאה:

- - -

היו"ר דוד ביטן:

אין בעיה. אז גם אני מאיר את עיניה. מה לא בסדר?

שלמה פילבר:

התאגיד ביקש לרשום את זה בפרוטוקול למען בג"ץ אז אני רוצה למען בג"ץ לומר
את הדברים הבאים: המנהל אלדד קובלנץ נבחר כדי לנהל מסגרת הקמה לתשתית נדרשת
לפעילות תאגיד השידור עם עשרים עובדים כשנאסר עליו בחוק לבחור את מנהל
חטיבת החדשות ונאסר עליו בחוק לקבל עובדים. בא עבדך הנאמן במטרה לנסות לקדם
את הקמת התאגיד, ובחקיקה הציע לחברי הכנסת – ואתם קיבלתם את זה – להוסיף את
סעיף ז שאומר: "על אף האמור בסעיף 52 המנהל הכללי רשאי לקבל לעבודה" –
סליחה, אחר כך, סעיף ח(1): "מבלי לגרוע בהוראות ועל אף האמור בסעיף 52
המנהל הכללי הזמני" – זה שנבחר בוועדת איתור כדי להיות מנהל בנא"מ שימצא
מבנה ותשתית – "לקבל לעבודה לפני יום התחילה עד 600 עובדים שנדרשים - - -
בתאגיד השידור".

היו"ר דוד ביטן:

אז זה היה בסדר? דווקא אז היו צריכים להמתין עם הזמניות, ולמנות קבוע. פרי,
אתה יותר רציני.

רועי פולקמן (כולנו):

ביטן, צחקנו כאן על הרשימות, שכל מפלגה תעביר רשימות. צחקנו על זה אז.
אמרנו שזה מינויים הזויים. דיברנו על זה אז.

שלמה פילבר:

אז בכל הכבוד כשמבקשים עכשיו מנהל זמני - - - לקבל עשרה עובדים.

היו"ר דוד ביטן:

איזה מקורבים יש פה? כולם מונו על-ידם בכלל.

רועי פולקמן (כולנו):

אבל עכשיו אין דחיפות.

היו"ר דוד ביטן:

דווקא הדחיפות עכשיו יותר גבוהה. אז לא הייתה דחיפות. עכשיו צריך לגמור את
התהליך הזה.

רועי פולקמן (כולנו):

אז זה היה כדי שזה יתחיל לשדר. אתם רציתם את זה. צחי ישב פה והתעקש על זה.

היו"ר דוד ביטן:

אולי נמנה רק את האוצר? בוא נמנה את ראש אגף התקציבים שיהיה העורך הראשי.
אז אולי תסכים.

רועי פולקמן (כולנו):

אני הצעתי אתמול - פילבר זוכר את זה. צחי לא הסכים. הוא אמר שזה - - -

היו"ר דוד ביטן:

פילבר, מספיק, זה סתם. זה דיון סרק.

יעקב פרי (יש עתיד):

אדוני היושב-ראש, הטלת על חבר הכנסת פולקמן ועלי לנסות לגמור את העניין,
ואני יכול לדווח לך.

היו"ר דוד ביטן:

גמרת את זה כבר?

יעקב פרי (יש עתיד):

כן.

היו"ר דוד ביטן:

כל הכבוד.

יעקב פרי (יש עתיד):

הם נפגשו בחוץ עם מר אפי מלכין ממשרד האוצר. הוא הציע להם שמשרד התקשורת
יהיה הארגון החדש שיאמץ אותנו. הצעה זאת מקובלת עליהם.

קריאה:

היא לא מקובלת עלינו.

אפרים מלכין:

לפני שמקריאים פה הודעות בשמי – מה שאמרתי להם זה שבסוף יש שני חלקים: יש
החלק של הכסף שזה מנהלת הגמלאות, ויש החלק של שמירת הקשר - -

שלמה פילבר:

עשרה תקנים. היום יש לי בלגן עם גמלאי הדואר שזה שלוש משרות שאתם לא
מכירים. אז תנו לי עשרה תקנים.

קריאה:

- - - התאגיד.

היו"ר דוד ביטן:

גם התאגיד יקבל תקנים. מה הבעיה? אמרתי שלא יקבל?

אפרים מלכין:

כל מה שאמרתי זה שבסוף אין להם - -

היו"ר דוד ביטן:

חבר'ה, אתם צריכים למצוא להם פתרון. לא מעניין אותי הכסף, לא מעניין אותי
התקנים. אתם תמצאו את הפתרון. אם לא אנחנו נמצא אותו בחוק. אני אומר לכם את
זה.

רועי פולקמן (כולנו):

יימצא פתרון.

היו"ר דוד ביטן:

כשמאיימים על האוצר הכול בסדר.

רועי פולקמן (כולנו):

אה, כשמאיימים על האוצר. אתה יודע שזה לא עובד. בלתי לחיצים.

היו"ר דוד ביטן:

חאג' יחיא, יש לך דקה כי אני לא מוכן עכשיו שעל כל מילה נעשה סבב של ארבע
שעות.

מאיה אלתרמן פרי:

לא סבב. יש פה כוונה לעשות שינוי משמעותי שכבר מופיע בחוק, שהוא מוסכם.

היו"ר דוד ביטן:

מוסכם על מי?

מאיה אלתרמן פרי:

נושא של 510 תקנים. התוספת של התקנים נועדה כדי לתת פתרון לקבוצה - -

היו"ר דוד ביטן:

- - - זה לא בסעיף הזה.

מאיה אלתרמן פרי:

רגע. יש קבוצה של בני 40 עד 50 שנתנו להם פתרון באמצעות הוספת התקנים הזאת.

היו"ר דוד ביטן:

נו, אז?

מאיה אלתרמן פרי:

אתמול גם קראנו את סעיף 96 ודיברנו עליו - -

היו"ר דוד ביטן:

מה הבעיה?

מאיה אלתרמן פרי:

כל הנושא של היעדר מכרז, זה חל עליהם. אם מכניסים מכרז אז מאיינים פה את
ההסכמה, מאיינים גם את הסעיף הקיים. יש סעיף קיים שאומר, בלי מכרז, והתקנים
האלה נכנסים אליו.

היו"ר דוד ביטן:

מי אמר שזה בלי מכרז? לא הבנתי.

מאיה אלתרמן פרי:

כתוב היום בחוק שזה בלי מכרז.

היו"ר דוד ביטן:

היית בישיבה אתמול?

מאיה אלתרמן פרי:

הייתי בישיבה אתמול. אבל היום מדברים פתאום על מכרז לעובדים האלה.

היו"ר דוד ביטן:

אם היית בישיבה אתמול אמרנו שהקליטה שלהם תהיה בלי מכרז.

משה שגב:

אדוני היושב-ראש, כשהיית בחוץ עלו פתאום כל מיני דברים.

מאיה אלתרמן פרי:

פתאום דיברו לפתוח את זה, ושזה יהיה במכרז.

היו"ר דוד ביטן:

מה שקובע זה מה מצביעים, לא מה מדברים.

רועי פולקמן (כולנו):

העיקר שאתם רוב הזמן עומדים פה ושולחים נציגים שידברו על ההליכים הבעייתיים
של קבלה. ואז כשאומרים לכם, אבל עכשיו נקבל את מי שאתם רוצים - -

מאיה אלתרמן פרי:

לא נכון.

רועי פולקמן (כולנו):

אז אולי תעבירו אקסל, אנחנו נצרף אותו לחוק עם מהדק ונגמור עם זה. תעבירו
את האקסל של העובדים שאתם רוצים שיתקבלו.

מאיה אלתרמן פרי:

אנחנו דיברנו בלשון אחידה. אני לא יודעת למה אתה מתייחס.

רועי פולקמן (כולנו):

- - - עשו דברים ודיברו על מקורבים. עכשיו מה הם בעצם אומרים? אנחנו נסגור
רשימות של אנשים שאנחנו רוצים, ונכניס אותם.

מאיה אלתרמן פרי:

זה ממש לא מה שאומרים. אומרים שיש אוכלוסייה שאין לה פנסיה, ודואגים לה
לפרנסה.

קריאות:

- - -

מאיה אלתרמן פרי:

זה עובדים בלי פנסיה שדואגים להם לפרנסה.

רועי פולקמן (כולנו):

- - -

מאיה אלתרמן פרי:

אבל זאת ההסכמה.

תמנה עורב:

- - - ואתה בא אלינו בטענות?

היו"ר דוד ביטן:

זאת הסכמה עם משרד האוצר.

מאיה אלתרמן פרי:

בדיוק. זאת ההסכמה עם משרד האוצר.

משה שגב:

- - - אף פעם לא התערבנו בדברים האלה.

תמנה עורב:

אתה מזלזל בעובדים? סליחה, מר פולקמן.

רועי פולקמן (כולנו):

- - - אז אתה נגד הליך תקין?

מאיה אלתרמן פרי:

זה לא קשור להליך תקין.

רועי פולקמן (כולנו):

- - - עובדים מהרשות שמתאימים לזה.

תמנה עורב:

סליחה, מר פולקמן, עם כל הכבוד, אתה מערבב פה דברים. כל העובדים זכאים
להתקבל, וכל העובדים הם עובדי רשות השידור, וההליך צריך להיות תקין.

רועי פולקמן (כולנו):

ברור.

מאיה אלתרמן פרי:

זה חלק מההסכמות עם שר האוצר. זה כתוב בחוק שאתם העברתם.

רועי פולקמן (כולנו):

צריך להיות הליך תקין.

מאיה אלתרמן פרי:

זה כתוב בחוק ובהצעת החוק.

רועי פולקמן (כולנו):

הליך שוויוני? את בעד הליך תקין?

מאיה אלתרמן פרי:

זה כתוב בחוק ובהצעת החוק שיש עדיפות לבני 50-40 - -

רועי פולקמן (כולנו):

ברור. הוסכם.

מאיה אלתרמן פרי:

אז זה הכול. זה בלי מכרז. הסעיף קובע שזה בלי מכרז. זאת גם ההסכמה. אתה לא
יכול לחזור בך מההסכמה הזאת.

רועי פולקמן (כולנו):

הליך תקין צריך להיות?

מאיה אלתרמן פרי:

אתה לא יכול לחזור בך מההסכמה הזאת. הם ייקלטו לפי התנאים הנדרשים.

רועי פולקמן (כולנו):

את רוצה הליך תקין או הליך מכור?

מאיה אלתרמן פרי:

אני רוצה שהפתרון לקבוצה הזאת שעליו הוסכם, ימומש. זה מה שאני רוצה.

היו"ר דוד ביטן:

צאי עשר דקות, בבקשה. תודה רבה.

חאג' יחיא, בבקשה.

עבד אל חכים חאג' יחיא (הרשימה המשותפת):

הרי הכוונה מכל החוק הזה שהתקשורת, ובמיוחד מדור החדשות, יהיו תקשורת חצר.
לכן העניין שצריך לדון בו פה זה לא מי קולטים ואיך קולטים, כי בסופו של דבר
אחרי שמקימים את המועצה וממנים את מנכ"ל חדש יתחילו לפטר ולנפות, ומי
שמתאים יישאר; לא מתאים מבחינה מקצועית, אלא מתאים לקו של ראש הממשלה.

היו"ר דוד ביטן:

תודה.

עבד אל חכים חאג' יחיא (הרשימה המשותפת):

לא סיימתי. לכן צריך לדון פה, לדעתי, על תנאי הפנסיה של העובדים כי אתם
זורקים אותם. בחוק הראשון זרקתם את עובדי רשות השידור לכלבים, והיום אתם
רוצים לזרוק גם את מי שנקלט. אז לפחות שתנאי הפנסיה שיהיו הוגנים, וידונו
בהם.

היו"ר דוד ביטן:

דיברת? אמרו לי שדיברת.

אלון מזר:

זה בנושא של המכרז.

היו"ר דוד ביטן:

דבר. יש לך דקה.

אלון מזר:

אני בן 52, עורך מבט בשלוש השנים האחרונות. הייתי מנהל חטיבה, וכרגע בסטטוס
מול התאגיד. אני מקווה שאמצא את עצמי עדיין שם. אבל בחודשיים האחרונים
ניסיתי לגשת לשני מכרזים: דובר משרד האוצר ודובר משרד הקליטה, ואני לא יכול
לגשת. זה בין-משרדי.

היו"ר דוד ביטן:

נתנו מאה משרות כאלה. זה ההסכם.

אלון מזר:

אבל רק בין הגילאים 50-40. אז אני מבקש אם אפשר להרחיב את זה כדי שנוכל
להיכנס ולגשת.

היו"ר דוד ביטן:

אני אסביר לך. כל אלה שהם מעל גיל 50, יש להם פנסיה תקציבית או תחליף
לפנסיה תקציבית. עם כל הכבוד, ההסכמה - -

קריאה:

4,500 שקל.

היו"ר דוד ביטן:

טוב, מה לעשות. מה אתם רוצים, שאני גם אעלה לכם את המשכורת? מה העניין הזה?

קריאות:

- - -

אלון מזר:

מר ביטן, אני לא ביקשתי פטור ממכרז, אלא אפשרות לגשת למכרז.

קריאה:

- - - תשמש דוגמה

היו"ר דוד ביטן:

אין אפשרות כזאת. צאי שוב. ומעכשיו והלאה שלא תחזור גם. צאי ואל תחזרי.

אני רוצה להסביר לכם את ההיגיון של העניין. אלה שהם בגיל 50-40 – יש הסכם
בין ההסתדרות לאוצר, ובצדק. אי אפשר לתת לכל עובד רשות השידור באשר הוא
קדימות במכרזים או קדימות - - - למדינה. אין דבר כזה. זה דבר שנשמע לי
הגיוני וסביר, ואנחנו לא מתכוונים לפתוח את זה. אז אם אתם רוצים לדבר בשביל
לדבר, דברו.

קריאה:

אבל מה הצדק פה? יש לנו בגיל 50 משכנתאות.

היו"ר דוד ביטן:

מי זה שמחה רוטמן?

קריאה:

- - -

היו"ר דוד ביטן:

הוועדה היא לא זאת שצריכה לפתור את הבעיות. לא באנו כוועדת חקירה או ועדה
לפתרון בעיות.

קריאה:

50+ - - -

היו"ר דוד ביטן:

לא שאנחנו לא רוצים לעזור. אנחנו לא יכולים.

קריאה:

- - - משכורת מינימום.

אלון מזר:

אני לא יכול לגשת.

היו"ר דוד ביטן:

אתה יכול לגשת, אבל אתה לא יכול לקבל קדימות.

אלון מזר:

לא קדימות. אני לא יכול כי זה מוגדר "בין-משרדי". אני לא יכול לגשת, אני לא
עובד מדינה. הרקורד שלי ברשות השידור הוא 20 שנה, ואני לא מוכר. אני לא
יכול לגשת.

היו"ר דוד ביטן:

אסף, למה הם לא יכולים לגשת למכרז? הרי מי שטוב נבחר. מה בדיוק הבעיה עם
זה?

אסף וסרצוג:

הוא מתכוון למכרזים פנימיים.

היו"ר דוד ביטן:

כן, נכון. למה הוא לא יכול לגשת?

אסף וסרצוג:

כי הם לא עובדי מדינה. מאותה סיבה שמישהו שהוא לא עובד מדינה לא יכול.

היו"ר דוד ביטן:

למה לא? אבל במקרה הזה אתם צריכים לאפשר להם חד-פעמי למשך שנה.

אסף וסרצוג:

אלה ההסכמות. יש לזה גם תקדימים אחרים. אלה ההסכמות - - -

היו"ר דוד ביטן:

במשך שנה שייגשו. מה הבעיה? אוקייף אנחנו ננסה לפתור את זה. שייתנו לכם
למשך שנה. אנחנו ננסה לשכנע את משרד המשפטים בעניין הזה.

קריאה:

- - -

היו"ר דוד ביטן:

אנחנו חוזרים על עצמנו מאתמול, ואני לא מסכים.

קריאה:

אל תשבו פה בכלל. למה אתם יושבים פה?

היו"ר דוד ביטן:

בסדר, לא נשב.

אורן אסף חזן (הליכוד):

- - -

היו"ר דוד ביטן:

היא לא יכולה להיכנס. אל תתערב. היא כל היום עושה בלגן.

אורן אסף חזן (הליכוד):

היא נלחמת על העתיד שלה.

היו"ר דוד ביטן:

לא, לא. היא לא תוכל להיכנס. היא מדברת לא יפה, היא מדברת בלי הפסקה. אני
מוציא אותה לחמש דקות, מחזיר אותה לחמש דקות.

קריאה:

האישה הכי מסכנה בעולם.

היו"ר דוד ביטן:

אתה רוצה לדבר, בבקשה? אם לא, אני עובר נושא. דקה, בבקשה.

אורן אסף חזן (הליכוד):

- - -

היו"ר דוד ביטן:

אי אפשר. אולי אחר הצהריים. כרגע לא.

שמחה רוטמן:

אני מהתנועה למשילות ודמוקרטיה. אנחנו מנהלים כמעט שעה דיון על השאלה, איך
ימונה מנכ"ל זמני, ומי ימנה אותו, ושאלות חשובות וטובות שעולות, מה היכולת
של משפטן בכיר ככל שיהיה כמו הכונס הרשמי – שגם אני מכיר אותו באופן רשמי
ומעריך אותו – למנות אדם כזה. זה רק מדגיש עוד יותר את הנקודה שכל הליכי
המינוי, גם בתאגיד הישן וגם בתאגיד החדש, צריך לשאול את עצמנו, מה פתאום
ועדת איתור, שופט בדימוס שממונה עם התייעצות עם נשיא בית משפט עליון - -

היו"ר דוד ביטן:

לא, עזוב. אתה לא יכול לדבר.

שמחה רוטמן:

אני עובר לנקודה.

היו"ר דוד ביטן:

רגע, עצור. זה קשור לסעיף?

שמחה רוטמן:

כן, כן.

היו"ר דוד ביטן:

לא. זה לא קשור.

שמחה רוטמן:

זה קשור.

היו"ר דוד ביטן:

לא, זה לא קשור. תמשיכי לקרוא, בבקשה.

שמחה רוטמן:

לא, אני מדבר - -

היו"ר דוד ביטן:

לא גמרנו, נגמר הסיפור.

שמחה רוטמן:

אני מדבר על הסעיף.

היו"ר דוד ביטן:

לא, אין. אתה לא יכול לדבר על כל העניינים? זה היה אתמול.

שמחה רוטמן:

רק על הסעיף הזה. אני מדבר על הצעת - - -

היו"ר דוד ביטן:

אני מבקש ממך להמשיך לקרוא.

שמחה רוטמן:

אני מדבר - -

היו"ר דוד ביטן:

לא, אני הפסקתי אותך. נגמר. אתה לא פותח דיונים.

שמחה רוטמן:

אני מתייחס לדברי - - -

היו"ר דוד ביטן:

לא פותח דיונים. אני מאוד מצטער.

שמחה רוטמן:

אני מתייחס לדברי היועצת המשפטית.

היו"ר דוד ביטן:

תקראי עכשיו את הסעיף, בבקשה. זה היה דיון אתמול.

שמחה רוטמן:

אני מתייחס - -

היו"ר דוד ביטן:

גמרנו, נגמר. לא רוצה לשמוע. מה זה הדבר הזה? כל אחד מתחיל הכול מאפס?

שמחה רוטמן:

אני עונה למה שהיועצת המשפטית אמרה.

היו"ר דוד ביטן:

לא, אין, נגמר. זהו. כל אחד שיתייחס לסעיף. זה הכול.

יעל מלם יפה:

  ---- -------------- ------ ----------------------------------------------
       פיקוח על       98ב.   עד למינוי מועצת תאגיד החדשות לפי סעיף 82ג,
       פעולות המנהל          יפקח הכונס הרשמי על פעולות המנהל הכללי הזמני
       הכללי הזמני של        של תאגיד החדשות; למעט בכל הנוגע להיבטים של
       תאגיד החדשות          תוכן ועריכה.

  ---- -------------- ------ ----------------------------------------------

שלמה פילבר:

הרעיון בכל הנושא של כונס הנכסים הרשמי היה בעיקר כדי לשמור על מסגרת
תקציבית, על הצד הארגוני הלוגיסטי. לכן זה גם מופיע פה. ודאי שכל עוד אין
מועצה מפקחת לא על תקציב, לא על כל הדברים האחרים, אז ככל שיש בעיות
אופרטיביות, ארגוניות, לוגיסטיות, ניהוליות יש מישהו שמכיר את המטריה הזאת,
מכיר את העולם הזה, ויודע לקבל החלטות. הוא גורם אובייקטיבי ומקובל, כפי
שאמרו פה, ובינתיים הוא יחליף בכובעו את הפיקוח הרלוונטי של המועצה ולא
בענייני תוכן.

עבד אל חכים חאג' יחיא (הרשימה המשותפת):

אתה מדבר על שלושה חודשים.

שלמה פילבר:

על תקופת המעבר לתקופה הזמנית.

יעקב פרי (יש עתיד):

ואתה לא מקבל את הצעתנו לשנות את הקריטריונים של הכישורים הדרושים.

היו"ר דוד ביטן:

לא, אולי נעשה לו כישורים של 40 שנה. אולי חיים יבין הוא היחיד שיכול להיות
מנהל החדשות.

אתי בנדלר:

אני רק רוצה להעיר שכשאני סוקרת את תפקידי המועצה קשה לי להבין מתוכם איזה
תפקידי פיקוח חלים על תפקידו של - -

שלמה פילבר:

מה שלא תוכן. לא לוח שידורים.

אתי בנדלר:

אז אני אקרא לך: קביעת מדיניות, למשל.

שלמה פילבר:

לא.

אתי בנדלר:

"לפקח על המדיניות שקבעה". אז אם אין מדיניות הוא לא רשאי לפקח על
המדיניות.

היו"ר דוד ביטן:

אנחנו בעד מה שאת אומרת. תשבי איתם ותנסחי את הניסוח הנכון.

אתי בנדלר:

כי לי לא ברור על מה מדובר.

היו"ר דוד ביטן:

אז שבי איתם על זה בהפסקה.

אתי בנדלר:

כי אם מדובר רק על פיקוח בענייני תקציב - -

שלמה פילבר:

זה איש קשר. בדיוק כמו שהמנכ"ל אומר היום - -

היו"ר דוד ביטן:

אתי, תשבי איתם בהפסקה ותגיעי לניסוח הנכון.

אתי בנדלר:

מר פילבר, אין בעיה. אני מבקשת לדעת מה יכללו תפקידי הפיקוח.

היו"ר דוד ביטן:

אני מבקש שתשבו על זה בהפסקה, ותנסחו את הניסוח המתאים. אנחנו בעד העניינים
האלה.

אני רק רוצה שנציבות שירות המדינה ומשרד המשפטים וכולי יבדקו את האפשרות
שעובדים של רשות השידור, גם אם יצאו לפנסיה – הרי הם יצאו לפנסיה בכוח, הם
לא רצו לפנסיה, אנחנו יודעים את זה – שיאפשרו להם ללכת לפחות למשך שנה
למכרזים פנימיים של המדינה. זה נשמע לי הגיוני. הם פרשו למרות שהם לא רצו.
הם יכלו להמשיך לעבוד. נקבל על זה החלטה בלילה.

עבד אל חכים חאג' יחיא (הרשימה המשותפת):

אתה לועג להם בהצעה הזאת.

היו"ר דוד ביטן:

אני רוצה שיאפשרו להם לגשת למכרזים במשך שנה. זה מה שהם מבקשים. למה אני
לועג למי שמבקש?

עבד אל חכים חאג' יחיא (הרשימה המשותפת):

איש אחד ביקש.

קריאה:

זורקים אותנו, אנחנו לא פורשים.

אתי בנדלר:

אני רוצה להעיר הערה בקשר לסעיף הקודם, אדוני היושב-ראש. הוזכר כאן מספר
פעמים שלפי הוראות סעיף (ד) לסעיף 98א המנהל הזמני נבחר לתקופה של שלושה
חודשים. שאלתי את נציב - - - את המשנה מאיר לוין ואת עורכת הדין אלידור
בליטנר, מה יקרה אם עד תום אותם שלושה חודשים לא ימונה מנהל קבוע – האם יש
חשש שהם ייתנו איזושהי חוות דעת יצירתית שלפיה המנהל הזמני ימשיך עד לבחירה
בפועל של המנהל הקבוע, וניתנה לי תשובה שלילית. זאת אומרת, לדעת משרד
המשפטים, ואנא תקנו אותי – לכן אני אומרת את זה בנוכחותכם – הכהונה תהיה
שלושה חודשים, והיא תפקע בתום אותם שלושה חודשים.

היו"ר דוד ביטן:

כל הרעיון הוא לסיים את התהליך מהר. נכון?

אתי בנדלר:

אכן. גם אם לא ימונה מנהל קבוע.

היו"ר דוד ביטן:

אמרנו שנקצוב בזמן את כל התהליך, ונציין אותו בחוק. לכן הבעיה הזאת לא
צריכה להיות. אם בחוק אנחנו קובעים תוך כמה זמן הוועדה צריכה לקבוע ומינוי
שופט תוך כמה זמן, והכול ייעשה במהירות, לא צריכה להיות בעיה. אבל אם נגיע
לזה אז תהיה בעיה.

אתי בנדלר:

לעיתים יש פער בין המציאות בחיים לבין הוראות בחוק.

היו"ר דוד ביטן:

אמרנו את זה אתמול בערב. אני העליתי את הבעיה הזאת, אם את זוכרת. משרד
המשפטים אמר שזה הפתרון הכי טוב. אני מוכן לתת להם צ'אנס. אם לא אז יכול
להיות שיהיה תיקון מס' 9.

בבקשה, תמשיכי לקרוא.

לואיז ספורטס:

- - -

היו"ר דוד ביטן:

זה מתייחס לסעיף מסוים?

לאה ורון:

היא מדברת על הסעיף.

היו"ר דוד ביטן:

איזה סעיף?

לאה ורון:

98ב.

היו"ר דוד ביטן:

כבר סיימנו אותו. מאוד מצטער. היא לא הצביעה, מה אני אעשה.

לואיז ספורטס:

אדוני היושב-ראש, הועבר אליך פתק לפני שעברנו לסעיף.

היו"ר דוד ביטן:

ועכשיו קיבלת אותו בשתי דקות. אני לא רוצה לחזור חזרה לסעיפים קיימים. טוב,
דברי.

לואיז ספורטס:

אני היועצת המשפטית של אגודת העיתונאים. מכיוון שכונס הנכסים הרשמי יפקח על
פעילות המנהל הזמני, למעט בעניינים של תוכן ועריכה, זאת אומרת שהוא יהיה
הסמכות היחידה של תוכן ועריכה בתאגיד החדשות זה מחזק את זה שהכישורים שלו
צריכים להיות בענייני חדשות.

שלמה פילבר:

של מי?

לואיז ספורטס:

של הזמני.

שלמה פילבר:

להפך, הוא לא יפקח.

לואיז ספורטס:

נכון. הכנ"ר לא יפקח, ולכן המנהל הזמני חייב להיות עם ידע בענייני חדשות
ולא רק בעיתונות.

היו"ר דוד ביטן:

יש תנאים לקבלתו לעבודה. פרי אפילו הציע שיהיו לו עוד שנים לתנאים הכתובים.

לואיז ספורטס:

אני לא מדברת על תנאים ספציפיים, אני מדברת על כישורים. כתוב כרגע
"עיתונות".

יעקב פרי (יש עתיד):

אבל אתה לא רוצה לקבל.

היו"ר דוד ביטן:

נכון. לא רוצה, אבל אמרתי שהצעת.

יעקב פרי (יש עתיד):

זה מאוד יפה מצדך.

לואיז ספורטס:

עיתונות יכולה להיות כל דבר. זה לא חדשות. עורך של מקומון או של "פנאי
פלוס" - -

עבד אל חכים חאג' יחיא (הרשימה המשותפת):

של ספורט.

לואיז ספורטס:

- - הוא בעל ניסיון בעיתונות אבל הוא לא יכול לנהל תאגיד חדשות כשאין שום
גורם מעליו בענייני תוכן.

היו"ר דוד ביטן:

הוא לא צריך. אז ניקח אולי את מנכ"ל ערוץ 10? הוא ינהל את התאגיד הזה?

לואיז ספורטס:

אני לא יודעת.

היו"ר דוד ביטן:

מה את רוצה שנעשה? או את עורך החדשות שהיה דובר של לפיד בערוץ 10? אותו את
רוצה שניקח? תגידי לי את מי ניקח. אני רוצה להבין. הדובר של לפיד נהיה עורך
של חדשות ערוץ 10. את מבינה, אחר כך אומרים שהם אובייקטיביים מאוד.

לואיז ספורטס:

- - -

היו"ר דוד ביטן:

אני כבר מעדיף את התאגיד החדש במקרה הזה.

גיל עומר:

מה שאתה אומר הוא עניינית לא נכון. הוא מעולם לא היה דובר של לפיד, אבל
בסדר.

היו"ר דוד ביטן:

- - - זה מה שפורסם. שהוא היה דובר של לפיד. אז לא נתייחס לפרסומים
בתקשורת? אני רוצה להבין.

גיל עומר:

לא. הוא היה עורך אולפן שישי כשלפיד הגיש את אולפן שישי.

היו"ר דוד ביטן:

מה זה משנה? עוד יותר טוב. דווקא הוא הפנה את תשומת לבי לתוצאה יותר טובה
ממה שאמרתי.

לואיז ספורטס:

אדוני היושב-ראש, אני לא מדברת על אדם כזה או אחר. חייב להיות לו ניסיון
משמעותי בתחום החדשות.

עבד אל חכים חאג' יחיא (הרשימה המשותפת):

אתה לא תמצא איש ימין שיודע משהו בחדשות?

היו"ר דוד ביטן:

אין הרבה אנשים שיש להם ניסיון בתחום הזה. בעיתונות כן. הבנו את ההערה.
אנחנו לא ניגע בזה.

תמשיכי לקרוא, בבקשה.

יעל מלם יפה:

  ------------ ---- ------------ ------ --------------------------------------
                    הוראות מעבר  98ג.   (א) המנהל הכללי הזמני של תאגיד השידור
                    לעניין שיא          הישראלי יקבע, ערב יום התחילה, מהו החלק
                    כוח אדם             משיא כוח האדם הקבוע באותו מועד לתאגיד
                                        השידור הישראלי, המיועד לחטיבת החדשות
                                        (בסעיף זה - החלק המיועד לחדשות); קביעה
                                        כאמור תיעשה בהתאם לאישור שנתן לעניין
                                        זה הממונה על התקציבים במשרד האוצר.

  ------------ ---- ------------ ------ --------------------------------------

שלמה פילבר:

זה סעיף קובלנץ.

היו"ר דוד ביטן:

למה קובלנץ?

שלמה פילבר:

הסעיף הזה אומר שאתה תקבע מה יהיה שיא כוח האדם בתאגיד החדשות. כיוון שאתה
כבר ממלא את הכול - - -

קריאות:

- - -

קריאה:

אתם זורקים למעלה מ-70% מהעובדים לרחוב.

היו"ר דוד ביטן:

סיימת?

יעל מלם יפה:

לא.

  ----- ----- ----- -----------------------------------------------------
                    (ב) החלק המיועד לחדשות יהיה שיא כוח האדם הראשון
                    בתאגיד החדשות החל ביום התחילה.

                    (ג) ביום התחילה יופחת שיא כוח האדם בתאגיד השידור
                    הישראלי בחלק המיועד לחדשות.
  ----- ----- ----- -----------------------------------------------------

היו"ר דוד ביטן:

יש הערה לסעיף 98ג? אין. תמשיכי לקרוא, בבקשה.

יעל מלם יפה:

  ------------ ---- --------- ---- ---- ------ ---------- ----------------------------------
                    מעבר                98ד.   (א) ביום   
                    עובדי                      התחילה     
                    תאגיד                      תסתיים     
                    השידור                     העסקתם של  
                    הישראלי                    עובדי      
                    לתאגיד                     תאגיד      
                    החדשות                     השידור     
                                               הישראלי    
                                               שהמנהל     
                                               הכללי      
                                               הזמני של   
                                               התאגיד     
                                               האמור קבע  
                                               לגביהם,    
                                               ערב יום    
                                               התחילה,    
                                               שהם עובדים 
                                               בחטיבת     
                                               החדשות     
                                               (בסעיף     
                                               זה - עובדי 
                                               חטיבת      
                                               החדשות),   
                                               ואולם -    

                                                          (1) לא תיפסק העסקתו של עובד חטיבת
                                                          החדשות שפיטוריו אסורים על פי דין,
                                                          אלא בהסכמתו;

                                                          (2) אין בהוראות סעיף קטן זה כדי
                                                          למנוע מתאגיד השידור הישראלי להמשיך
                                                          להעסיק עובד חטיבת החדשות, בהסכמתו,
                                                          בתפקיד אחר, בכפוף לשיא כוח האדם
                                                          בתאגיד השידור הישראלי.

                                               (ב) עובד   
                                               חטיבת      
                                               החדשות     
                                               שהעסקתו    
                                               בתאגיד     
                                               השידור     
                                               הישראלי    
                                               הסתיימה    
                                               לפי סעיף   
                                               קטן (א),   
                                               יהיה,      
                                               בכפוף      
                                               להסכמתו,   
                                               לעובד      
                                               תאגיד      
                                               החדשות החל 
                                               ביום       
                                               התחילה     
                                               (בסימן     
                                               זה - עובד  
                                               עובר).     

                                               (ג) עובד   
                                               עובר ישובץ 
                                               בתאגיד     
                                               החדשות     
                                               באותו      
                                               תפקיד שהיה 
                                               משובץ אליו 
                                               בתאגיד     
                                               השידור     
                                               הישראלי,   
                                               למעט מנהל  
                                               חטיבת      
                                               החדשות.    
  ------------ ---- --------- ---- ---- ------ ---------- ----------------------------------

קריאות:

- - -

היו"ר דוד ביטן:

למה אתם לא מקריאים?

יעל מלם יפה:

יש פה טעות בהצעת החוק.

שלמה פילבר:

באו אלינו בטענות שלא עבדנו לתקן אחרי הערות הציבור, אבל כנראה עשינו את
זה, ובטופס הכחול המודפס עדיין מופיע תיקון מסוים שהורדנו אותו אחר כך.

לאה ורון:

אז דברו בקול רם, ותסבירו מה אתם מבקשים להוריד.

יעל מלם יפה:

אני אקריא שוב את סעיף (ג):

  ----- ----- ----- ----- -------------------------------------------------
                          (ג) עובד עובר ישובץ בתאגיד החדשות באותו תפקיד
                          שהיה משובץ אליו בתאגיד השידור הישראלי.

  ----- ----- ----- ----- -------------------------------------------------

יעל מלם יפה:

אנחנו מבקשים למחוק את המילים: "למעט מנהל חטיבת החדשות".

היו"ר דוד ביטן:

יש הערות?

משה שגב, בבקשה, בקצרה.

משה שגב:

אני חוזר לנקודה שהעלינו אתמול שאתם יוצרים פה אפליה ברורה. יש לנו עכשיו
שתי חטיבות חדשות: חטיבת חדשות בתאגיד וחטיבת חדשות ברשות השידור ובתאגיד.
אתם מפלים לרעה את עובדי רשות השידור. אני לא מבין איך אפשר להעביר כזה חוק
שבו אתם מגִנים על עובדי התאגיד ולעומת זאת עובדי רשות השידור, עובדי החדשות
מפוטרים ב-day one. אתם כל הזמן באים עם ההסבר שזה לשלושה חודשים. רבותי,
הזמני הוא הכי קבוע, ואתם בטח נותנים להם תעדוף על עובדי רשות השידור. אם
החוק הזה בא להגן על עובדי רשות השידור אז אני אומר לכם – זה בלוף אחד גדול
כל הסיפור הזה. זה לא מגן על עובדי רשות השידור כי עובדי התאגיד שכבר
יתחילו את עבודתם, אחרי שלושה חודשים אף אחד לא ייגע בהם. אף אחד לא יעז
לגעת בהם. אז איך באים פה לקראת עובדי רשות השידור? אני רוצה להבין. למה
עובדי רשות השידור לא מוגנים מפני פיטורים? שוב – לשלושה חודשים בדיוק כמו
עובדי התאגיד. אני לא מבקש יותר אף על פי שמגיע להם יותר.

יגאל גואטה (ש"ס):

מה הבעיה שנעשה את זה? תגן עליהם גם שלושה חודשים.

היו"ר דוד ביטן:

על מי להגן?

שלמה פילבר:

כמה עובדים נשארים בחטיבת החדשות?

משה שגב:

אין לי מספר מדויק כי אין לנו נתונים.

שלמה פילבר:

אני מדבר כרגע על עיתונאים.

משה שגב:

אין לי הנתונים, ואני לא יודע מי התקבל בתאגיד.

אלון מזר:

בחטיבת החדשות בערוץ הראשון כעשרים איש לא התקבלו.

משה שגב:

אלון, זה הכול? רק עשרים? אני חושב שיותר.

שלמה פילבר:

אם לא ימלאו את כל עשרים התקנים - -

היו"ר דוד ביטן:

שגב, מה שאתה מבקש הוא לא דבר שנתון לדיון. אמרתי את זה בהתחלה שאי אפשר
לחבר את שני התאגידים יחד. זה מה שאתם רוצים לעשות. שנית, בגלל העניין הזה
יש חבילת פיצוי מאוד רחבה, ויש מאה משרות. אנחנו לא עושים ערבובים.

יגאל גואטה (ש"ס):

אבל, ביטן, הכנסת את מאה המשרות?

היו"ר דוד ביטן:

עוד הגדרה של 40 משרות.

משה שגב:

תעביר את חבילת הפיצוי ואת התקנים לעובדי התאגיד. הכול בסדר.

היו"ר דוד ביטן:

מה עוד רציתם להגיד?

תמנה עורב:

אנחנו רוצים שחבילת הפיצויים תעבור לעובדי חברת החדשות של התאגיד.

היו"ר דוד ביטן:

אולי אתם לא מבינים את זה אבל מה שאתם מבקשים מהוועדה זה לא הדבר שהיא
צריכה לעשות.

תמנה עורב:

אבל אתם יוצרים כאן אפליה בין עובדי רשות השידור לבין עובדי התאגיד.

יגאל גואטה (ש"ס):

ביטן, אני רוצה להגיד משהו.

לואיז ספורטס:

הוצע כאן תיקון לחוק שיוצר אפליה נוספת לעובדי רשות השידור. מצד אחד הם
עוזבים את הרשות, וגם אם יש להם תביעות הם נדרשים לחתום על כתבי ויתור;
עובדים בשכר כולל שעוברים לתאגיד נדרשים לוותר על הפיצויים שלהם מרשות
השידור; ועכשיו גם נדרשים לקבל את כל עובדי התאגיד - -

משה שגב:

לא נכון.

לואיז ספורטס:

מה לא נכון?

משה שגב:

אנשים בשכר כולל לא מוותרים על הפיצויים שלהם. זה לא נכון.

קריאה:

זה בוטל?

משה שגב:

זה בוטל. רשות השידור נערכת לשלם לכולם את הפיצויים שלהם.

קריאות:

- - -

משה שגב:

לא, לא.

יעקב פרי (יש עתיד):

גם כאלה שעוברים לתאגיד?

משה שגב:

כן. כולם מקבלים. אני לא ארמה אתכם.

יגאל גואטה (ש"ס):

יפה מאוד.

היו"ר דוד ביטן:

גואטה, מה רצית להגיד?

יגאל גואטה (ש"ס):

לגבי 100 עובדים בגילאים 50-40 שיתקבלו למשרדי ממשלה.

היו"ר דוד ביטן:

דיברנו על זה שבלילה נדבר על זה.

יגאל גואטה (ש"ס):

אבל צריך שיהיה כתוב שיקבלו אותם בהתאם לדרגה שלהם היום. לא שבן אדם היה
בדרגה 42, ומחר ייתנו לו לחלק תה וקפה.

היו"ר דוד ביטן:

אנחנו נדבר על זה בלילה.

יגאל גואטה (ש"ס):

תזכרו את זה. שיהיה גם כתוב בחוק.

היו"ר דוד ביטן:

יש כבר התקנים שדובר עליהם.

יגאל גואטה (ש"ס):

לא משנה. שיהיו בדרגה שלהם.

היו"ר דוד ביטן:

שגב, אתה רוצה שנבטל לך את כל ההטבות של הפרישה, להכניס את כולם לשלושה
חודשים, והמנהל יעשה אחר כך מה שהוא רוצה?

משה שגב:

לא, מה פתאום.

היו"ר דוד ביטן:

אז אם אתה לא רוצה את זה אז ההצעה שלך לא הגיונית. לכן אי השוויון הוא
הפוך. הוא לא קשור לעניין.

יאיר טרצ'יצקי:

אפשר להעיר?

היו"ר דוד ביטן:

מה אתה רוצה להעיר?

יאיר טרצ'יצקי:

אני יושב-ראש ארגון העיתונאים. מאחר שהתאגיד עבד כגוף עם סינרגיה בין
החטיבות יש לא מעט עיתונאים שאמורים על פניו להמשיך בתאגיד החדשות, אבל יש
להם גם תפקידים בחלקים אחרים. השאלה היא אם יישמר התפקיד - -

קריאה:

זאת אותה בעיה עם עובדי רשות השידור.

היו"ר דוד ביטן:

רבותי, כמו שאמרתי לעורך הדין הזה - -

קריאה:

- - -

היו"ר דוד ביטן:

הדברים הוסברו אתמול בישיבות.

יאיר טרצ'יצקי:

לא, העניין לא הוסבר.

היו"ר דוד ביטן:

לא, גמרנו. נגמר. אין שאלה בעניין הזה. הדברים ברורים.

תמשיכי לקרוא.

יאיר טרצ'יצקי:

עוד הערה.

היו"ר דוד ביטן:

לא, אין. נגמר.

יאיר טרצ'יצקי:

אבל שנייה - -

היו"ר דוד ביטן:

תמשיכי לקרוא, בבקשה. הוועדה הזאת היא לא בית הדין לעבודה. זה הכול.

קריאה:

- - -

היו"ר דוד ביטן:

הלאה, בבקשה.

יעל מלם יפה:

  ------ ------ ----------------------------------------------------------
                (ד) תנאי העבודה והשכר בתאגיד השידור הישראלי שחלו כדין
                ובהתאם להוראות סעיף 29 לחוק יסודות התקציב, על עובד עובר,
                ערב יום התחילה, יישמרו לו ויראו אותם כזכויות הנובעות
                מעבודתו בתאגיד החדשות; על אף האמור בכל דין, עובד עובר לא
                יהיה זכאי להטבות פרישה כלשהן בשל המעבר.

  ------ ------ ----------------------------------------------------------

היו"ר דוד ביטן:

יש שאלות לגבי העניין הזה?

את רוצה להמשיך עוד קצת?

יעל מלם יפה:

אני אמשיך עד סוף הסעיף.

לאה ורון:

תמשיכי, בבקשה, עד 98(ה).

קריאה:

- - -

היו"ר דוד ביטן:

אנחנו לא בית דין לעבודה. גמרנו את כל הבעיות. פתרנו חלק גדול מהבעיות.
אנחנו לא יכולים לפתור מאה אחוז מהבעיות. זה לא בית לעבודה פה. מספיק עם
זה. יש גבול לכל דבר. אל תצביע אפילו. תוריד את האצבע.

יאיר טרצ'יצקי:

אני רוצה לדבר.

היו"ר דוד ביטן:

אתה לא יכול לדבר. אתה חוזר על עצמך בכל הסעיפים.

יאיר טרצ'יצקי:

אני לא - -

היו"ר דוד ביטן:

לא, סיימנו. אני אוציא אותך. תוציאו אותו חמש דקות, בבקשה.

יאיר טרצ'יצקי:

למה? אני רוצה לדבר על הסעיף הזה.

היו"ר דוד ביטן:

אין, אף סעיף. אתה חוזר על עצמך. תוציאו אותו, בבקשה. צא חמש דקות כדי שאני
אירגע. לא שאתה תירגע.

יעל מלם יפה:

  ------ --------- ---------------------------------------------------------
         (ה) על אף 
         האמור     
         בסעיף     
         98א(ה),   
         המנהל     
         הכללי     
         הזמני של  
         תאגיד     
         החדשות לא 
         יערוך     
         שינויים   
         במבנה     
         הארגוני   
         של תאגיד  
         החדשות,   
         ובכלל זה  
         בשיבוץ של 
         עובד עובר 
         ובתנאי    
         העסקתו    
         לפי סעיף  
         זה, אלא   
         בהסכמת    
         העובד     
         העובר;    
         אין       
         בהוראות   
         סעיף קטן  
         זה כדי    
         לגרוע     
         מסמכותו   
         של המנהל  
         הכללי של  
         תאגיד     
         החדשות    
         שימונה    
         לפי סעיף  
         82ז לערוך 
         שינויים   
         כאמור,    
         בהתאם     
         לשיקול    
         דעתו      
         המקצועי   
         ובכפוף    
         להוראות   
         חוק זה    
         ולכל דין  
         אחר.      

         (ו) מנהל  
         חטיבת     
         החדשות    
         בתאגיד    
         השידור    
         הישראלי   
         ישובץ לפי 
         הוראות    
         סעיפים    
         קטנים (ב) 
         ו–(ג)     
         לתפקיד    
         העורך     
         הראשי     
         בתאגיד    
         החדשות    
         ויחולו,   
         בנוסף     
         להוראות   
         סעיפים    
         קטנים (ד) 
         ו–(ה),    
         הוראות    
         אלה:      

                   (1) במניין תקופת כהונתו כעורך ראשי כאמור בסעיף 82ח(5)(ב)
                   תבוא בחשבון התקופה שבה כיהן כמנהל חטיבת החדשות;

                   (2) לא הסכים מנהל חטיבת החדשות, בתקופת המעבר, למלא את
                   תפקיד העורך הראשי בתאגיד החדשות, ימלא המנהל הכללי הזמני
                   של תאגיד החדשות את תפקיד העורך הראשי עד למינוי עורך ראשי
                   במקומו בהתאם להוראות סעיף 82ח(5) או עד תום תקופת המעבר,
                   לפי המוקדם; במילוי תפקיד העורך הראשי לפי פסקה זו יפעל
                   המנהל הכללי הזמני באופן עצמאי.
  ------ --------- ---------------------------------------------------------

היו"ר דוד ביטן:

צא חמש דקות.

יאיר טרצ'יצקי:

- - - הערות על הסעיף - -

היו"ר דוד ביטן:

אתה מרשה לעצמך לדבר ולחזור לעניינים. אני לא מוכן שאף אחד יחזור על
עניינים. כל מי שרוצה להעיר שיעיר לגופו של עניין על הסעיף הספציפי. הנה,
תראה את גיל עומר, הוא לא מעיר כלום.

יאיר טרצ'יצקי:

אני מבקש.

גיל עומר:

ביטן, אנחנו הפכנו להיות חברים טובים. מה יהיה?

יגאל גואטה (ש"ס):

נגמרו לגיל עומר כל המילים. מה יהיה?

היו"ר דוד ביטן:

הוא משאיר הכול לבג"ץ.

אתה רוצה שאני אכתוב לך את פסק הדין?

גיל עומר:

לא. הבעיה היא שאם תהיה חבר שלי אתה תהיה בבעיה.

היו"ר דוד ביטן:

זה נכון. אל תדאג, אני לא אהיה חבר שלך. אין לך מה לדאוג.

טוב, תכניסו אותו. הוא היחיד שרוצה לשאול. נעשה לו חנינה.

יגאל גואטה (ש"ס):

ביטן, הכנסתם את הרדיו החרדי?

לאה ורון:

תכניסו את יאיר, בבקשה. יאיר, בוא, שב. תסיים את דבריך, בבקשה.

יגאל גואטה (ש"ס):

חמש דקות עברו?

היו"ר דוד ביטן:

לא עברו, אבל נתתי לו חנינה כי הוא היחיד שהצביע. בגלל שהוצאתי אותך יש לך
שתי דקות. קדימה. פעם אחת ניתן לך קארד בלנק. בוא נראה על מה תדבר.

יגאל גואטה (ש"ס):

אם אתה חוזר על עצמך זה הסוף שלך.

יאיר טרצ'יצקי:

תכננתי לחזור על עצמי, אבל אני לא אחזור.

יגאל גואטה (ש"ס):

דבר על מזג האוויר.

יאיר טרצ'יצקי:

אתם מדברים על העברת העובדים לתאגיד החדשות מהתאגיד. לדעתי, צריך לכל הפחות
איזושהי הבהרה לגבי הזמן שיש לאנשים להחזיר תשובה לתאגיד החדשות. מדובר
במעבר למעסיק אחר שיכול להיות שטומן בחובו פגיעה עתידית, כי אתם עצמכם
רומזים שכנראה תוך שלושה חודשים חלקם הגדול או יפוטר או יוזז מתפקידו. לכן
אני חושב שצריך להכניס לתוך זה איזושהי תקופה. כמו שנותנים לעובד כשהוא
נקלט 21 יום - -

היו"ר דוד ביטן:

אתה מדבר על עובדי התאגיד שעוברים?

יאיר טרצ'יצקי:

כן.

היו"ר דוד ביטן:

נשמע לי הגיוני.

יגאל גואטה (ש"ס):

ביטן, אל תגיד שהוא לא הפתיע אותך.

היו"ר דוד ביטן:

נשמע לי הגיוני אבל אתה לא קולט מה הבעיה? נגיד שהוא יחליט לא לעבור, ואין
לו מקום שם, אז הם יפטרו אותו.

שלמה פילבר:

אפשר שבינתיים מי שלא רוצה לעבור ב-21 יום האלה, להכניס את עובדי רשות
השידור במקומו?

יאיר טרצ'יצקי:

אתה מדבר פה על העתיד התעסוקתי - -

שלמה פילבר:

אני בשיטת אלדד קובלנץ. מי שיחליט שהוא מתעכב בינתיים נמלא את זה בעובדי
רשות השידור.

יאיר טרצ'יצקי:

אני לא יודע על השיטה של אלדד קובלנץ. בסופו של דבר אני מניח שיש אנשים- -

שלמה פילבר:

כשהוא - - - 21 יום נגיד לו, זה מה שיש.

יאיר טרצ'יצקי:

מדובר על העתיד התעסוקתי והמקצועי של אותם אנשים. לכן זה נראה כמו פרט טכני
להעביר אותם מתאגיד לתאגיד.

היו"ר דוד ביטן:

לא, לא. למרות שאני לא עורך הדין של התאגיד אני אסביר לך את העניין. הרי
רוב האנשים שעוברים לתאגיד החדשות זה אלה שהיו מיועדים לחדשות, לא מיועדים
לדברים אחרים. ברגע שהם מפסידים את הקטע הזה של החדשות שעובר לתאגיד אחר הם
לא צריכים את העובדים. אז הם נותנים לך צ'אנס לעבור לתאגיד החדשות הקיים,
ולא לאבד את העבודה בתאגיד. זה בדיוק העניין. לכן הדרישה שלך שהם יקבלו
החלטה אם לעבור או לא היא לא רלוונטית כמעט כי התוצאה של ההחלטה לא לעבור
זה להיות מפוטרים. אז עדיף להם - -

שלמה פילבר:

הם קיבלו את ההצעה הזאת לפני 15 יום כשפורסם התזכיר, והם יודעים את זה. הם
יכולים לשקול את זה. בהנחה שהחוק יעבור הם יידעו כבר חודש ימים שזה המצב.

היו"ר דוד ביטן:

אמרתי נכון, עומר?

יאיר טרצ'יצקי:

אני אסביר מהעיניים- -

היו"ר דוד ביטן:

קיבלת תשובה. מספיק.

יאיר טרצ'יצקי:

רגע. נאמר שאני כתב פוליטי בתאגיד. באתי כדי לעבוד בגוף, שלדעתי, נתפס - -
-

שלמה פילבר:

איך אתה יודע מה יהיה?

יאיר טרצ'יצקי:

שנייה רגע. נוכח כל הבלגן מסביב אני שוקל את המשך דרכי, מתלבט - -

היו"ר דוד ביטן:

הסברתי לך את הבעיה. נתת טיעון טוב, קיבלת תשובה טובה. נגמר העניין.

יאיר טרצ'יצקי:

אני רוצה לחדד את הבעיה שהעיתונאים שלנו - - - וחשוב לי לחדד אותה כי זה לא
עניין טכני.

היו"ר דוד ביטן:

שמעת את התשובה שלי?

יאיר טרצ'יצקי:

לא הבנתי איך זה עונה על זה.

היו"ר דוד ביטן:

לא הקשבת אפילו.

יאיר טרצ'יצקי:

הקשבתי.

שלמה פילבר:

אני מציע את ההצעה הבאה: שיעבור, ואחרי 21 יום יתפטר.

היו"ר דוד ביטן:

אני מנסה להסביר לך, ואתה לא רוצה לשמוע. מה שהעלית זאת הערה נכונה, אלא
הבעיה היא פרקטית. הבעיה הפרקטית נובעת מזה שהם התקבלו לאגף החדשות בתאגיד
החדש. כיוון שנטלו את זה מהם והעבירו את זה לתאגיד החדשות הם לא צריכים את
העובדים האלה. אז אומרים להם, תעברו איך שאתם לתאגיד החדשות כדי שהמנהל
יחליט אם הוא משאיר אותך או לא לפי המקצועיות. זה נותן להם את הצ'אנס
להישאר בעבודה. אם הם יחליטו לא לעבור לתאגיד החדשות, כפי שאתה אומר, הם
יהיו מפוטרים על-ידם כי הם לא צריכים אותם. הבנת את העניין?

יאיר טרצ'יצקי:

אני מבין. אני רק אומר שלוח הזמנים שאתם מייצרים מכיל בתוכו פגיעה באותם
עובדים שאתם מתיימרים לא לפגוע בהם.

היו"ר דוד ביטן:

אז הסברתי לך שאין להם פה אלטרנטיבה. להפך, זה פותר להם את הבעיה.

יאיר טרצ'יצקי:

אני אתן דוגמה – אם תאורטית היית אומר שתאגיד החדשות יתחיל לפעול 21 ימים
אחרי כן, לאותם אנשים היה הזמן להחליט אם הם רוצים לעבור או לא, האם הם
רוצים להמשיך בשידור הציבורי - -

קריאה:

אני עובד 32 שנה. אף אחד לא דיבר אלי ככה.

יאיר טרצ'יצקי:

אתה טועה. גם בחוק - -

קריאה:

- - - מה אתה מדבר?

יאיר טרצ'יצקי:

אני חושב שעשו לך עוול, אבל זה שעשו לך עוול זה לא אומר שצריך לגרום עוול
לעוד אנשים. בחוק הייתה לכל מי שקיבל הצעה מהתאגיד 21 ימים לבוא ולענות האם
הוא רוצה את ההצעה או לא.

קריאה:

אבל אתה יודע על מה שולחים אותי הביתה? אולי תגלה לי. גם אני רוצה לדעת.

יאיר טרצ'יצקי:

אבל אני חושב שעשו לך עוול. אתה לא צריך לשכנע אותי. אתה מתפרץ לדלת פתוחה.
למה - - - של התאגיד?

היו"ר דוד ביטן:

סליחה, יאיר.

יש הערה מהיועצת המשפטית. בסדר, מקובל, היא הסבירה לי גם למה. ניתן אפשרות
לעובדים להחליט אם הם עוברים או לא. כיוון שאמרנו שנרצה אורכה מסוימת עד 28
בחודש אז ניתן לעובדים האלה אורכה של 72 שעות שיחליטו אם הם רוצים לעבור או
לא. תודה רבה.

לאה ורון:

הישיבה תתחדש בשעה 13:15 באולם ועדת הכלכלה.

הישיבה ננעלה בשעה 11:25.
