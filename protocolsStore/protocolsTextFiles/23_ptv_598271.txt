הכנסת העשרים-ושלוש

מושב שני

פרוטוקול מס' 117

מישיבת ועדת הכנסת

יום שני, י"ז באדר התשפ"א (01 במרץ 2021), שעה 17:00

סדר-היום:

בקשת יושב ראש ועדת החוקה, חוק ומשפט להארכת התקופה לאישור התקנות הבאות:

<< נושא >> 1. תקנות סמכויות מיוחדות להתמודדות עם נגיף הקורונה החדש
(הוראת שעה) (הגבלת פעילות והוראות נוספות) (תיקון מס' 31), התשפ"א–2021 –
חלק התקנות שהוצאו מכוח סעיפים שאינם סעיפים 6 ו-7 לחוק סמכויות מיוחדות
להתמודדות עם נגיף הקורונה החדש (הוראת שעה), התש"ף-2020. << נושא >>

<< נושא >> 2. תקנות סמכויות מיוחדות להתמודדות עם נגיף הקורונה החדש
(הוראת שעה) (הגבלת פעילות והוראות נוספות) (תיקון מס' 32), התשפ"א–2020 -
חלק התקנות שהוצאו מכוח סעיפים שאינם סעיפים 6 ו-7 לחוק סמכויות מיוחדות
להתמודדות עם נגיף הקורונה החדש (הוראת שעה), התש"ף-2020. << נושא >>

<< נושא >>

נכחו:

חברי הוועדה:

איתן גינזבורג – היו"ר

מטי יוגב

יצחק פינדרוס

שבח שטרן

מוזמנת (באמצעים מקוונים):

נינה כהן קרן – לשכה משפטית, משרד הבריאות

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

רונית רבי

<< נושא >> 1. הצעת תקנות סמכויות מיוחדות להתמודדות עם נגיף הקורונה החדש
(הוראת שעה) (הגבלת פעילות והוראות נוספות) (תיקון מס' 31), התשפ"א–2021 <<
נושא >>

<< נושא >> 2. הצעת תקנות סמכויות מיוחדות להתמודדות עם נגיף הקורונה החדש
(הוראת שעה) (הגבלת פעילות והוראות נוספות) (תיקון מס' 32), התשפ"א–2020 <<
נושא >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. היום יום שני, י"ז באדר
התשפ"א, ה-1 במרץ 2021. בפנינו בקשת יושב-ראש ועדת החוקה, חוק ומשפט להארכת
התקופה לאישור תקנות לפי חוק סמכויות מיוחדות להתמודדות עם נגיף הקורונה
החדש. מדובר בשתי תקנות: תקנות סמכויות מיוחדות להגבלת פעילות והוראות
נוספות (תיקון מס' 31); ותקנות נוספות הגבלת פעילות והוראות נוספות (תיקון
מס' 32).

אני יודע שיש פה את נציגת משרד הבריאות שרוצה לומר דבר מה.

<< דובר >> נינה כהן קרן: << דובר >>

האמת שאין לנו מה להגיד. ביקשו ממני לעלות לדיון למקרה שיהיו שאלות.

<< יור >> היו"ר איתן גינזבורג: << יור >>

השאלות שלנו הן כאלה: אנחנו רוצים לדעת באילו תקנות מדובר, מה אומר תיקון
31, ומה אומר תיקון 32.

<< דובר >> נינה כהן קרן: << דובר >>

תיקון 31 זה תיקון התו הירוק, שכולל גם פתיחה של המסחר שלא בתו ירוק, וגם
פתיחה של עסקים נוספים בתו ירוק.

בתיקון 32 למעשה הדיון הוא בדיעבד, אבל אלו בעצם התקנות של הסגר הלילי שהיה
בחג פורים, שכבר חלף. זהו.

<< יור >> היו"ר איתן גינזבורג: << יור >>

חברי הכנסת רוצים להתייחס?

<< דובר >> שבח שטרן (הליכוד): << דובר >>

אילו תקנות? למה זה היה?

<< יור >> היו"ר איתן גינזבורג: << יור >>

התיקון של 32 הוא על העוצר הלילי בחג פורים.

<< דובר >> נינה כהן קרן: << דובר >>

אני לא יודעת אם נמצא פה היועץ המשפטי גם של ועדת החוקה, אבל יכול להיות
שמה שמובא בפניכם אלו לא כל הסעיפים, כי בתקנות של התו הירוק חלק
מהסעיפים - - -

<< יור >> היו"ר איתן גינזבורג: << יור >>

נכון, מדובר פה בחלק מהתקנות שהוצאו מכוח סעיפים שאינם סעיפים 6 ו-7 לחוק
הסמכויות המיוחדות.

<< דובר >> ארבל אסטרחן: << דובר >>

זה בתיקון 31.

<< יור >> היו"ר איתן גינזבורג: << יור >>

ב-31 כן.

<< דובר >> ארבל אסטרחן: << דובר >>

בתיקון 32 אלו התקנות שהן כן מכוח סעיפים 6 ו-7.

<< דובר >> שבח שטרן (הליכוד): << דובר >>

מדוע הוועדה מבקשת בעצם הארכה?

<< יור >> היו"ר איתן גינזבורג: << יור >>

האמת שהם לא פה כדי לענות על זה, אבל מה שאמר לי יושב-ראש הוועדה, שהוא לא
הספיק לדון בכך. היה לו שבוע, הוא לא הספיק.

<< דובר >> שבח שטרן (הליכוד): << דובר >>

גם בגלל פורים, וכו'?

<< יור >> היו"ר איתן גינזבורג: << יור >>

משיקולים שונים ומשונים. לא יודע מה השיקולים, הוא ביקש עוד זמן.

<< דובר >> ארבל אסטרחן: << דובר >>

שבוע או שבועיים. מה שמכוח 6 ו-7 זה שבוע, מה שלא מכוח 6 ו-7 זה שבועיים.

<< יור >> היו"ר איתן גינזבורג: << יור >>

שבוע, שבועיים, נכון.

<< דובר >> יצחק פינדרוס (דגל התורה): << דובר >>

מה המשמעות אם לא מאשרים את זה? סתם תסבירי לי.

<< יור >> היו"ר איתן גינזבורג: << יור >>

אגיד לך. יש שתי משמעויות. אפשר? אנחנו לא דנים כרגע בשתי התקנות. אם לא
מאריכים את המועד ואם יושב-ראש הוועדה לא דן בהן עד היום, לדעתי, או עד יום
רביעי?

<< דובר >> נועה בירן-דדון: << דובר >>

עד יום רביעי.

<< יור >> היו"ר איתן גינזבורג: << יור >>

אם הוא לא דן בהן עד יום רביעי הן יועברו לדיון במליאה. אם המליאה תאשר
אותן אז הן יקבלו תוקף, ואם היא לא תאשר אותן אז – א'. התקנות של התו הירוק
יבוטלו, והתקנות של העוצר של פורים יבוטלו בדיעבד. זה אומר שכל מי שקיבל
קנס בעת ההיא הוא יבוטל.

<< דובר >> יצחק פינדרוס (דגל התורה): << דובר >>

אז אני צריך עכשיו להילחם על זה שמי שקיבל קנס ישלם אותו?

<< יור >> היו"ר איתן גינזבורג: << יור >>

להילחם – אתה לא נלחם. אתה בא להאריך את הזמן לפי בקשת יושב-ראש ועדת
החוקה, חוק ומשפט.

<< דובר >> ארבל אסטרחן: << דובר >>

כך שיהיה פה פיקוח פרלמנטרי משמעותי, כי ברור שהפיקוח בוועדה אפקטיבי יותר
מהפיקוח במליאה.

<< דובר >> יצחק פינדרוס (דגל התורה): << דובר >>

תגידי, אולי אני איזה מטומטם, אני מסתובב פה - -

<< דובר >> ארבל אסטרחן: << דובר >>

חס וחלילה.

<< דובר >> יצחק פינדרוס (דגל התורה): << דובר >>

- - בפרלמנט בחודשיים האחרונים ואני לא מצליח לראות איזה פיקוח כזה. אולי
אני נאיבי ואני לא מבין בעברית מה זה פיקוח.

<< יור >> היו"ר איתן גינזבורג: << יור >>

נראה לי שאתה דווקא עושה חיים לא קלים, לא פשוטים לאנשי המקצוע ממשרדי
הממשלה. ובצדק, יש לומר.

<< דובר >> יצחק פינדרוס (דגל התורה): << דובר >>

לא יודע, אני לא מנסה לעשות שום זה, אני לא רואה - - -

<< יור >> היו"ר איתן גינזבורג: << יור >>

במקום של פיקוח. אתה יודע מה קורה בשטח ואתה מציב בפניהם.

<< דובר >> יצחק פינדרוס (דגל התורה): << דובר >>

אולי אני מבין שפיקוח זה פיקוח, ואני לא מבין שפיקוח זה אולי משהו אחר שאני
לא יודע מהו.

<< יור >> היו"ר איתן גינזבורג: << יור >>

אתה מבין היטב. מי כמוך מבין.

<< דובר >> יצחק פינדרוס (דגל התורה): << דובר >>

אולי זאת מילה לועזית כזאת. חכה, נבדוק האם זה הגיוני, לא הגיוני, עושה
שכל, לא עושה שכל.

<< יור >> היו"ר איתן גינזבורג: << יור >>

חבר הכנסת שטרן?

<< דובר >> שבח שטרן (הליכוד): << דובר >>

אם הוא לא מבין אז אני צריך להבין יותר ממנו? אני קצת פחות ממנו בכנסת.

<< דובר >> יצחק פינדרוס (דגל התורה): << דובר >>

אבל יש לך יותר ניסיון.

<< יור >> היו"ר איתן גינזבורג: << יור >>

אם אין עוד הערות - - -

<< דובר >> שבח שטרן (הליכוד): << דובר >>

אנחנו יכולים לחלק את הדברים? נגיד לאשר את סעיף מס' 1 ולא את ההארכה לשני
הסעיפים?

<< יור >> היו"ר איתן גינזבורג: << יור >>

אני רק רוצה להגיד שאנחנו לא מאשרים תקנות.

<< דובר >> שבח שטרן (הליכוד): << דובר >>

להאריך את התקנות.

<< יור >> היו"ר איתן גינזבורג: << יור >>

אנחנו נותנים לוועדת החוקה עוד זמן לדיון. אם לא נאריך, עד יום רביעי הוא
יצטרך לדון. אם נאריך יהיו לו עוד שלושה ימים, עד יום שני הבא. זאת בעצם
המשמעות של זה.

<< דובר >> יצחק פינדרוס (דגל התורה): << דובר >>

אבל אני אומר את האמת, את ההתלבטות שלי. אם הייתי יודע שיש מספיק מסיעות
הבית שיבואו ויצביעו במליאה, לפחות נגד התקנות של פורים, נגד התקנות של התו
הירוק – לפחות היו מתקנים אותן, שיטפלו בכל הדברים שהם לא טיפלו, למשל,
חתונות, ודברים אחרים.

<< יור >> היו"ר איתן גינזבורג: << יור >>

לצערי גם אי-אפשר לתקן תקנות.

<< דובר >> יצחק פינדרוס (דגל התורה): << דובר >>

הבעיה שאני לא רואה פה נציגים של סיעות אחרות. אני רואה אותם בטלוויזיה
מסבירים כמה זה מציק להם, אבל אני לא רואה אותם פה משום מה, את כל אלה
שמסבירים ומוציאים הודעות לתקשורת על זה שהם נורא מוטרדים מהחלטות הממשלה.
אני לא רואה אותם פה כדי לפקח על החלטות הממשלה.

דרך אגב, מילא מהקואליציה, אני עוד מבין, יש מחויבויות קואליציוניות כאלה
ואחרות, ומהאופוזיציה אני לא רואה פה אפילו נפש חיה. זאת אומרת שליש עתיד
אין מה לומר על החלטות הקורונה, לישראל ביתנו אין מה לומר על החלטות
הקורונה, פשוט התאדו, הלכו כנראה לאיזשהו אולפן להסביר מה הבעיה בתקנות
במקום לבוא להסביר לנו את זה פה. אז אולי, אולי, נקווה, אולי שוועדת החוקה
כן תוכל לעשות עם זה משהו, כי במליאה אני פשוט לא רואה. אני אומר בכנות,
אני מסתכל מסביבי ואני לא רואה פה איזה נציג. ליש עתיד ולישראל ביתנו יש
נציגים בוועדת הכנסת, למשל? יש להם איזה נציג?

<< יור >> היו"ר איתן גינזבורג: << יור >>

בהחלט, שלושה נציגים.

<< דובר >> יצחק פינדרוס (דגל התורה): << דובר >>

אני לא יודע, פיקוח פרלמנטרי, אני לא רואה אותם. נצטרך לנסות את מזלנו
בוועדת החוקה.

<< יור >> היו"ר איתן גינזבורג: << יור >>

אני מסכים איתך שכשהתקנות מגיעות למליאה זה באמת אחד המצבים הפחות טובים.
לצערי זה קורה לאחרונה עם תקנות חינוך מכיוון שוועדת החינוך לא מתכנסת,
מכיוון שהליכוד מסרב למנות יושב-ראש בוועדת החינוך.

<< דובר >> יצחק פינדרוס (דגל התורה): << דובר >>

אבל גם עכשיו לא ראיתי אופוזיציה שיש לה מה לומר בעניין.

<< יור >> היו"ר איתן גינזבורג: << יור >>

לפחות היה דיון, היו מגיעים מהסתדרות המורים, ההורים, התלמידים, משרד
החינוך היה מגיע ומסביר, אבל היום את זה אי-אפשר. אפילו להסביר אי-אפשר.
אי-אפשר לדון בזה, לא לאשר או לא לאשר, כי אין את ועדת החינוך. יש ועדה אבל
אין יושב-ראש. מסרבים למנות יושב-ראש, וזה מביא למצב אבסורדי שהוועדה שכל
כך חשובה לכולם, והילדים הם דבר ראשון לפני הכול, וכולם מדברים עליהם, אין
ועדה שתדון בתקנות האלה, לצערי. אבל זה חלק ממה שאמרת. הנה חברת הכנסת
יוגב.

<< דובר >> יצחק פינדרוס (דגל התורה): << דובר >>

אני מקווה שנעביר את זה לוועדת החוקה. לפחות ועדת החוקה לא תאשר את התקנות
על פורים, ובתקנות של התו ירוק תכניס את התיקונים המתבקשים. זאת ברירת
המחדל בהיעדר אופוזיציה בכנסת במדינת ישראל.

<< דובר >> ארבל אסטרחן: << דובר >>

אמרת שלושה ימים לשניהם?

<< יור >> היו"ר איתן גינזבורג: << יור >>

כן, בשניהם שלושה ימים. בשניהם ההארכה המבוקשת היא של שלושה ימים.

<< דובר >> שבח שטרן (הליכוד): << דובר >>

אני גם בעד להפריד את שניהם. אפשר להצביע על כל אחד בנפרד.

<< יור >> היו"ר איתן גינזבורג: << יור >>

כן, בהחלט. אני חושב שאם יושב-ראש ועדה מבקש להאריך את הזמן אז אין שום
סיבה למעשה - - -

<< דובר >> יצחק פינדרוס (דגל התורה): << דובר >>

כמה זמן הוא מבקש?

<< יור >> היו"ר איתן גינזבורג: << יור >>

הוא מבקש עוד שלושה ימים. אני לא חושב שזה זמן שצריך למנוע ממנו אם הוא
רוצה לדון בזה לעומק.

<< דובר >> יצחק פינדרוס (דגל התורה): << דובר >>

ניתן לו שלושה ימים.

<< יור >> היו"ר איתן גינזבורג: << יור >>

אז אני אעלה את זה להצבעה. מי בעד הארכת המועד? אני אעבור סעיף סעיף.

מי בעד הארכת המועד לתיקון מס' 31? ירים את ידו.

הצבעה

בעד – 4

נגד – אין

נמנעים – אין

הבקשה להארכת התקופה אושרה.

<< יור >> היו"ר איתן גינזבורג: << יור >>

ארבעה בעד. פה אחד. הארכת המועדים אושרה בשלושה ימים לתיקון מס' 31.

מי בעד הארכת המועדים לתיקון מס' 32? ירים את ידו.

הצבעה

בעד – 4

נגד – אין

נמנעים – אין

הבקשה להארכת התקופה אושרה.

<< יור >> היו"ר איתן גינזבורג: << יור >>

גם ארבעה. פה אחד. אם כך, אני קובע כי המועדים לקביעת התקנות לפי תיקונים
מס' 31 ו-32 הוארכו בעוד שלושה ימים, ויאפשרו לוועדת החוקה, חוק ומשפט לדון
בהם. אם לא ידונו בשלושת הימים שניתנו להם הנושא יעבור לדיון במליאה.

תודה, חברים, אני מודה לכם על הזמן. הישיבה נעולה.

<< סיום >> הישיבה ננעלה בשעה 17:18. << סיום >>
