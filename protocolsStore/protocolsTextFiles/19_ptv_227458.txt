הכנסת התשע-עשרה

נוסח לא מתוקן

מושב ראשון

פרוטוקול מס' 6

מישיבת הוועדה המסדרת

יום שלישי, כ"ט בניסן התשע"ג (09 באפריל 2013), שעה 10:00

סדר היום:

1. קביעת הרכב הוועדות הקבועות - הצעה לאישור המליאה.

2. הצעה להקמת הוועדות לעניין מסוים (ועדות מיוחדות) וקביעת הרכבן הסיעתי -
הצעה לאישור המליאה

נכחו:

חברי הוועדה:

יריב לוין – היו"ר

שמעון אוחיון

רוברט אילטוב

מיכל בירן

משה גפני

צחי הנגבי

יצחק וקנין

אחמד טיבי

שולי מועלם-רפאלי

שמעון סולומון

משה זלמן פייגלין

עדי קול

דוד רותם

יוני שטבון

מאיר שטרית

עפר שלח

איילת שקד

פנינה תמנו-שטה

ניצן הורוביץ

ג'מאל זחאלקה

ישראל חסון

יעקב ליצמן

אורי מקלב

יפעת קריב

מוזמנים:

מזכירת הכנסת ירדנה מלר-הורוביץ

ייעוץ משפטי:

דן מרזוק

מנהלת הוועדה:

אתי בן-יוסף

קצרנית פרלמנטרית:

ירון קוונשטוק

קביעת הרכב הוועדות הקבועות - הצעה לאישור המליאה.

היו"ר יריב לוין:

רבותי, אני פותח את הישיבה. בוקר טוב. על סדר יומנו, תחילה, קביעת הרכב
הוועדות הקבועות – הצעה לאישור המליאה. גובשה חלוקה בין הסיעות השונות.
חלקן העבירו אלי את השמות, חלקן עדיין לא העבירו. מי שירצה להשלים, יוכל
לעשות את זה במהלך הישיבה פה ולהודיע לנו.

וההרכב המוצע הוא כדלקמן: ועדת הכנסת – מטעם הליכוד-ישראל ביתנו – צחי
הנגבי, יריב לוין, משה פייגלין, דוד רותם ורוברט אילטוב; מטעם יש עתיד –
יפעת קריב, פנינה תמנו-שטה, דב ליפמן; מטעם העבודה – יצחק הרצוג ומקום נוסף
שטרם הוחלט; מטעם הבית היהודי – איילת שקד; ש"ס – אברהם מיכאלי, יצחק
וקנין; יהדות התורה – מקום אחד; התנועה – מאיר שטרית; רע"ם-תע"ל – אחמד
טיבי; בל"ד – מקום אחד.

ג'מאל זחאלקה:

באסל גטאס.

היו"ר יריב לוין:

באסל גטאס. בסדר גמור.

ועדת הכספים. מטעם הליכוד-ישראל ביתנו – רוברט אילטוב, חמד עמאר, גילה
גמליאל, ראובן ריבלין, עליזה לביא; מטעם יש עתיד – עפר שלח, קארין אלהרר,
עדי קול.

דוד רותם:

עליזה לביא עברה לליכוד ביתנו?

היו"ר יריב לוין:

אתה לא שבוע בכנסת, אז אתה מבין איך זה עובד.

מטעם העבודה – שני מקומות, כרגע אין שמות; מטעם הבית היהודי – ניסן
סלומינסקי, זבולון קלפה; ש"ס – יצחק כהן; יהדות התורה – מקום אחד, עדיין
אין שם; התנועה – אלעזר שטרן; מרצ – זהבה גלאון; רע"ם-תע"ל – אחמד טיבי.

ממלאי מקום: העבודה – שניים, יימסרו בהמשך; בית יהודי – שניים: איילת שקד
ואורית סטרוק; ש"ס – אחד: משולם נהרי; יהדות התורה – אחד, טרם נמסר; התנועה
– אחד: עמרם מצנע; מרצ – אחד: עיסאווי פריג'; רע"ם-תע"ל – אחד.

אחמד טיבי:

אברהים צרצור.

היו"ר יריב לוין:

אברהים צרצור.

הלאה. ועדת החוץ והביטחון. הליכוד-ישראל ביתנו – אביגדור ליברמן, צחי
הנגבי, ראובן ריבלין, יריב לוין; יש עתיד – עפר שלח, רונן הופמן, מירי רגב;
העבודה – שלושה מקומות, טרם נמסרו; הבית היהודי – מוטי יוגב; ש"ס – אליהו
ישי ואריה דרעי; יהדות התורה – מקום אחד; התנועה – מאיר שטרית; מרצ – ניצן
הורוביץ; קדימה – שאול מופז.

ממלאי מקום. הליכוד-ישראל ביתנו – רוברט אילטוב, חמד עמאר, גילה גמליאל,
מקום אחד יימסר בהמשך; יש עתיד – שמעון סולומון; העבודה – שני מקומות,
יימסרו בהמשך; הבית היהודי – יוני שטבון; ש"ס – נסים זאב; יהדות התורה –
מקום אחד, יימסר בהמשך; התנועה – אלעזר שטרן; מרצ – זהבה גלאון; קדימה –
ישראל חסון.

משה גפני:

למה בחוץ וביטחון הפער הוא 8-9 קואליציה-אופוזיציה, וועדת הכספים זה 6-11?

היו"ר יריב לוין:

כי זה מה שגובש וסוכם בשעתו, כפי שאתה יודע.

משה גפני:

גובש איפה? מה שאני יודע לא רלוונטי.

היו"ר יריב לוין:

על ידי קודמי, חבר הכנסת אלקין.

רבותי, ועדת החוקה, חוק ומשפט.

משה גפני:

לא תענה לי על ה-6-11?

היו"ר יריב לוין:

אני אמרתי לך: זה מה שסוכם בשעתו.

משה גפני:

למה?

היו"ר יריב לוין:

למה? אתם ישבתם עם חבר הכנסת אלקין, לא אני.

משה גפני:

אני ישבתי עם חבר הכנסת אלקין ואני הסכמתי אתו לדבר כזה? בחיים לא.

היו"ר יריב לוין:

אוקיי. רבותי, ועדת החוקה, חוק ומשפט. מטעם הליכוד-ישראל ביתנו – דוד רותם,
יריב לוין; יש עתיד – עדי קול, קארין אלהרר; העבודה – שני מקומות, יימסרו
בהמשך; הבית היהודי – אורית סטרוק ושולי מועלם-רפאלי; ש"ס – אברהם מיכאלי;
יהדות התורה – ריק, יימסר בהמשך; התנועה – אלעזר שטרן; חד"ש – יימסר בהמשך;
בל"ד?

ג'מאל זחאלקה:

ג'מאל זחאלקה. אנחנו מסרנו את השמות.

אתי בן יוסף:

פשוט לא קיבלנו במייל. אתמול צלצלתי וביקשתי.

היו"ר יריב לוין:

בסדר, לא בעיה. ג'מאל, לא נורא, לא קרה כלום, נשלים את זה עכשיו.

ועדת הכלכלה. הליכוד-ישראל ביתנו – רוברט אילטוב, גילה גמליאל, צחי הנגבי,
משה פייגלין; יש עתיד – רונן הופמן; העבודה – אבישי ברוורמן, מקום נוסף
יימסר בהמשך; הבית היהודי – איילת שקד; ש"ס – אריאל אטיאס; יהדות התורה –
מקום נוסף יימסר אחר כך; התנועה – דוד צור; מרצ – מיכל רוזין; רע"ם-תע"ל –
אברהים צרצור.

ועדת הפנים והגנת הסביבה. הליכוד-ישראל ביתנו – מירי רגב, משה פייגלין, חמד
עמאר; יש עתיד – רינה פרנקל, בועז טופורובסקי; העבודה – מקום אחד; הבית
היהודי – זבולון קלפה; ש"ס – דוד אזולאי; יהדות התורה – מקום אחד; התנועה –
דוד צור; מרצ – תמר זנדברג; רע"ם-תע"ל – טלב אבו עראר; חד"ש – יימסר בהמשך.

ועדת החינוך, התרבות והספורט. הליכוד-ישראל ביתנו – שמעון אוחיון, גילה
גמליאל, משה פייגלין; יש עתיד – רות קלדרון, יפעת קריב; העבודה – מקום אחד;
הבית היהודי – יוני שטבון; ש"ס – משולם נהרי; יהדות התורה – מקום אחד;
התנועה – עמרם מצנע; מרצ – עיסאווי פריג'; רע"ם-תע"ל – מסעוד גנאים; חד"ש –
יימסר בהמשך.

הוועדה לענייני ביקורת המדינה. הליכוד-ישראל ביתנו – שמעון אוחיון, צחי
הנגבי, גילה גמליאל, משה פייגלין; יש עתיד – רונן הופמן, רות קלדרון;
העבודה – מקום אחד; הבית היהודי – אורית סטרוק; ש"ס – אמנון כהן; חד"ש –
יימסר בהמשך; בל"ד?

ג'מאל זחאלקה:

באסל גטאס.

היו"ר יריב לוין:

באסל גטאס.

ועדת העבודה, הרווחה והבריאות. הליכוד-ישראל ביתנו – חיים כץ, אורלי
לוי-אבקסיס; יש עתיד – רינה פרנקל, שמעון סולומון; העבודה – שני מקומות
ריקים; הבית היהודי – יוני שטבון, שולי מועלם-רפאלי; ש"ס – יעקב מרגי;
יהדות התורה – מקום אחד; מרצ – אילן גלאון.

ועדת המדע והטכנולוגיה. הליכוד-ישראל ביתנו – מירי רגב, משה פייגלין, שמעון
אוחיון; יש עתיד – בועז טופורובסקי; העבודה – מקום אחד; הבית היהודי – מוטי
יוגב; ש"ס – אברהם מיכאלי; יהדות התורה – מקום אחד; מרצ – ניצן הורוביץ.

ועדת העלייה, הקליטה והתפוצות.

קריאה:

פייגלין בכל ועדה.

רוברט אילטוב:

התמזל מזלו.

היו"ר יריב לוין:

פייגלין הוא היחיד שיש לו יכולות multitasking אמיתיות, שמאפשרות את העניין
הזה.

קריאה:

הוא היחיד שאינו שר.

היו"ר יריב לוין:

ועדת העלייה, הקליטה והתפוצות. הליכוד-ישראל ביתנו – ראובן ריבלין, רוברט
אילטוב; יש עתיד – יואל רזבוזוב, דב ליפמן; העבודה – מקום אחד; הבית היהודי
– מוטי יוגב; ש"ס – אברהם מיכאלי, נסים זאב; קדימה – ישראל חסון.

הוועדה לקידום מעמד האישה. הליכוד-ישראל ביתנו – אורלי לוי-אבקסיס, גילה
גמליאל; יש עתיד – עליזה לביא; העבודה – מקום אחד; הבית היהודי – שולי
מועלם-רפאלי; התנועה – דוד צור; מרצ – תמר זנדברג; חד"ש – מקום אחד; בל"ד?

ג'מאל זחאלקה:

חנין זועבי.

היו"ר יריב לוין:

חנין זועבי.

עד כאן הוועדות הקבועות. מי בעד אישור הרכב הוועדות הקבועות כפי שהקראתי
כאן?

הצבעה

בעד אישור הרכב הוועדות הקבועות – 13

נגד – 2

נמנעים – אין

הרכב הוועדות הקבועות אושר.

היו"ר יריב לוין:

13 בעד. מי נגד? 2 נגד.

משה גפני:

מיהדות התורה, הכוונה.

היו"ר יריב לוין:

כן.

משה גפני:

לא, אם לא היה בפרוטוקול, אז שיהיה.

היו"ר יריב לוין:

מי נמנע? אין.

לפיכך אני קובע שההרכב המוצע אושר, ויועבר כמובן לאישור המליאה.

הצעה להקמת הוועדות לעניין מסויים (ועדות מיוחדות) וקביעת הרכבן הסיעתי -
הצעה לאישור המליאה

היו"ר יריב לוין:

מכאן אני עובר להצעה להקמת הוועדות לעניין מסוים (ועדות מיוחדות) וקביעת
הרכבן הסיעתי, כדלקמן. אנחנו שמרנו על הדגם שהיה בכנסת הקודמת. ויותר מכך,
אני גם רוצה לומר, שאני גם שמרתי על כך שהחלוקה תהיה באמת שוויונית באופן
מלא בין הסיעות, מה שאפילו הוביל למצב שבוועדה אחת אין לקואליציה רוב. אבל
אני חושב שזה היה יותר נכון מאשר לעוות את המפתח החלוקתי, אפרופו מצביעי
הנגד שיושבים כאן.

דוד רותם:

לאיזה ועדה אין לקואליציה רוב?

היו"ר יריב לוין:

בזכויות הילד.

דוד רותם:

אז אני צריך להצביע נגד.

היו"ר יריב לוין:

לא, יש לך שם יושבת-ראש שיודעת להתגבר על זה גם בתנאים קשים. אל תדאג.

הוועדה לפניות הציבור. סמכויות הוועדה:

-   טיפול ומתן מענה שוטף לפניות הציבור שמגיעות לוועדה מאזרחים ומארגונים
    שונים.

-   קיום קשר שוטף עם משרדי הממשלה, עם נציבי פניות ציבור וגופים שונים,
    תוך הבטחת זכויותיהם וסמכויותיהם לטיפול בפניות הציבור במוסדותיהם.

-   הסדרת נושא הטיפול בפניות הציבור במוסדות הממשלתיים והציבוריים לשם
    קביעת נורמות טיפול אחידות ככל האפשר בין כל הגופים שעוסקים בנושא.

-   שמירה והגנה על מקבלי שירותים ציבוריים.

-   יצירת שיתוף פעולה עם משרדי הממשלה וגורמים שונים בניסיון להיטיב את
    השירות הניתן לאזרח.

-   קיום דיונים בנושאים מגוונים הנוגעים למצוקות הפרט, הצרכנים ומקבלי
    השירותים הציבוריים.

הרכב הוועדה: סיעת הליכוד-ישראל ביתנו – משה פייגלין וחמד עמאר; יש עתיד –
עדי קול; סיעת העבודה – מקום אחד; הבית היהודי – שולי מועלם-רפאלי; ש"ס –
דוד אזולאי; יהדות התורה – מקום אחד.

נצביע? כן, אפשר להצביע אחד אחד.

מי בעד ההצעה בדבר סמכויות הוועדה והרכבה כפי שהקראתי כאן?

הצבעה

בעד אישור הוועדה לפניות הציבור – פה אחד

הוועדה אושרה.

היו"ר יריב לוין:

17 בעד. מי נגד? אין. נמנעים? אין. לפיכך אושר פה אחד.

אני עובר לוועדה לזכויות הילד. סמכויות הוועדה: הגנה על ילדים וקידום מעמד
ילדים ובני נוער במטרה לממש את זכויותיהם ברוח האמנה הבין-לאומית לזכויות
הילד, לרבות מימוש העקרונות של טובת הילד, אי אפליה, הזכות להתפתחות בתנאים
טובים וזכות של ילדים ובני נוער להשמיע את דעתם בעניינים הנוגעים להם.

הרכב הוועדה: הליכוד-ישראל ביתנו – 1, אורלי לוי-אבקסיס; יש עתיד – 1,
פנינה תמנו-שטה; סיעת העבודה – מקום אחד; הבית היהודי – מוטי יוגב; ש"ס –
יעקב מרגי; יהדות התורה – מקום אחד; בל"ד – מקום אחד. ג'מאל, יש לך את
הנציג?

ג'מאל זחאלקה:

אני לא רוצה את הוועדה הזאת.

היו"ר יריב לוין:

אין בעיה. אז לא כרגע.

מי בעד סמכויות הוועדה והרכבה כפי שהקראתי?

הצבעה

בעד אישור הוועדה לזכויות הילד – פה אחד

הוועדה אושרה.

היו"ר יריב לוין:

18. נגד? אין. נמנעים? אין. אושר.

אני עובר לוועדה השלישית, הוועדה למאבק בנגע הסמים. סמכויות הוועדה: שימוש
בסמים וסמים מסוכנים, לרבות לצרכים רפואיים, עבירות סמים ועבירות המבוצעות
בשל שימוש בסמים מסוכנים, טיפול בנרקומנים ונפגעים מסמים ושיקומם, הרשות
למלחמה בסמים, מדיניות ציבורית, הסברתית וחינוכית למניעת השימוש בסמים
בישראל.

הרכב הוועדה: הליכוד- ישראל ביתנו – חמד עמאר וגילה גמליאל, יש עתיד – יואל
רזבוזוב, סיעת העבודה – מקום אחד, התנועה – מקום אחד. מאיר, אני אצטרך את
השם. כרגע אין.

מאיר שטרית:

נתתי.

היו"ר יריב לוין:

יש לך?

מאיר שטרית:

כן, בטח, זה דוד צור.

היו"ר יריב לוין:

אז דוד צור מטעם התנועה. רע"ם-תע"ל?

אחמד טיבי:

נמסור בהמשך.

היו"ר יריב לוין:

אין בעיה. וחד"ש – מקום אחד, יימסר בהמשך.

מי בעד לאשר את הרכב וסמכויות הוועדה למאבק בנגע הסמים?

דוד רותם:

צריך להוסיף את פייגלין.

משה זלמן פייגלין:

אפשר לבקש להוסיף משהו לסמכויות הוועדה?

היו"ר יריב לוין:

כן, אבל לא פה. זה אחר כך. יש בקשות שונות לשנות את מארג סמכויות הוועדות,
בין היתר בקשה מפורטת מאוד גם של עדי קול בעניין הוועדה לפניות הציבור. כל
הנושאים האלה יידונו בוועדת הכנסת אחר כך, כי אם ננסה להיכנס אליהם עכשיו
לא נרכיב את הוועדות תקופה ארוכה, מניסיון העבר.

הצבעה

בעד אישור הוועדה למאבק בנגע הסמים – פה אחד

הוועדה אושרה.

היו"ר יריב לוין:

אז בעד – 17. נגד? אין. נמנעים? אין. ההרכב אושר. וגם הסמכויות, כמובן.

אני עובר מכאן לוועדה האחרונה, הוועדה לבחינת בעיית העובדים הזרים.

סמכויות הוועדה –

-   בחינת התופעה רחבת ההיקף של העובדים הזרים בארץ.

-   פיקוח על העסקת עובדים זרים.

-   תנאי עבודתם של העובדים הזרים, לרבות שכר, ביטוח לאומי, ביטוח בריאות
    והתנהגות המעסיקים.

-   התנהלות הממשלה ביחס להעסקת עובדים זרים, עבודת משטרת ההגירה וטיפול
    בבעיות הקשורות להיתרי העסקה לעובדים.

-   השפעת העובדים הזרים על שוק העבודה והתעסוקה בישראל.

-   ההבחנה בין עובדים זרים שהם חיוניים למטרות סיעוד וכו' לבין עובדים
    זרים שאפשר להחליפם בעובדים ישראלים.

-   דרכי ההתנהגות ביחס לעובדים זרים בעת החזרתם לארצות מולדתם.

-   חקיקה שנוגעת לעובדים זרים.

הרכב הוועדה: הוועדה תהיה בת שבעה חברי כנסת. הליכוד-ישראל ביתנו – מירי
רגב ושמעון אוחיון, יש עתיד – שמעון סולומון, סיעת העבודה – מקום אחד.

אחמד טיבי:

מירי רגב בוועדה לעובדים זרים?

היו"ר יריב לוין:

לבקשתך. זה בעקבות בקשה אישית של חבר הכנסת טיבי, אם אתה עומד על כך שאני
אבהיר את זה.

היו"ר יריב לוין:

סיעת העבודה – מקום פנוי.

אחמד טיבי:

ליברמן בוועדה לזכויות הילד?

היו"ר יריב לוין:

אני את הבקשה הנוספת הזו אשקול.

אחמד טיבי:

ופייגלין בוועדה לנגע הסמים. מהצד השני.

היו"ר יריב לוין:

טוב. הליכוד-ישראל ביתנו – מירי רגב ושמעון אוחיון, יש עתיד – שמעון
סולומון, סיעת העבודה – מקום פנוי, הבית היהודי – איילת שקד, ש"ס – יצחק
וקנין, ומרצ – מיכל רוזין.

יעקב ליצמן:

איך יש אפשרות לחברי כנסת להשתתף בכל הוועדות בבת אחת?

היו"ר יריב לוין:

חבר הכנסת ליצמן, אני אבוא לקבל ממך את ההסבר ואפיץ אותו לכולם אחרי
הישיבה.

טוב, נעבור להצבעה. מי בעד אישור הסמכויות וההרכב כפי שהקראתי?

הצבעה

בעד אישור הוועדה לבחינת בעיית העובדים הזרים – פה אחד

הוועדה אושרה.

יעקב ליצמן:

שמת לב שבסמים לא קיבלנו.

דוד רותם:

אחמד טיבי מייצג אתכם.

היו"ר יריב לוין:

בעד – 17 . נגד? אין. נמנעים? אין. לפיכך אני קובע שגם הרכב הוועדה אושר.

תודה רבה. הישיבה נעולה.

הישיבה ננעלה בשעה 10:18.
