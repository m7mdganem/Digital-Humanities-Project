הכנסת העשרים

מושב חמישי

פרוטוקול מס' 410

מישיבת ועדת הכנסת

יום רביעי, י"ח בטבת התשע"ט (26 בדצמבר 2018), שעה 11:30

סדר היום:

<< נושא >> בקשת הממשלה להקדמת הדיון בהצעת חוק התפזרות הכנסת העשרים,
התשע"ט-2018 (מ/1287), לפני הקריאה הראשונה – רביזיה. << נושא >>

נכחו:

חברי הוועדה:

מכלוף מיקי זוהר – היו"ר

אמיר אוחנה

רוברט אילטוב

דוד ביטן

יואב בן צור

יואל חסון

אחמד טיבי

אברהם נגוסה

רועי פולקמן

פנינה תמנו

חברי הכנסת:

נאוה בוקר

דב חנין

עיסאוי פריג'

מוסי רז

מוזמנים:

גיל ברינגר

דפנה פלר

איתן אלון – שדלן/ית

ייעוץ משפטי:

דן מרזוק

מנהל/ת הוועדה:

אתי בן יוסף

רישום פרלמנטרי:

שרון רפאלי

<< נושא >> בקשת הממשלה להקדמת הדיון בהצעת חוק התפזרות הכנסת העשרים,
התשע"ט-2018 (מ/1287), לפני הקריאה הראשונה – רביזיה. << נושא >>

<< יור >> היו"ר מכלוף מיקי זוהר: << יור >>

שלום. אני מתכבד לפתוח את ישיבת ועדת הכנסת בעניין הרביזיה שהוגשה על-ידי
חבר הכנסת טיבי. חבר הכנסת טיבי, אנא, נמק את הרביזיה.

<< דובר >> אחמד טיבי (הרשימה המשותפת): << דובר >>

אני מודה לך. אדוני היושב-ראש, רבותיי, דבריי אלה אני אומר אותם מהלב וגם
מהשכל. במשך חודשים רבים מנהלים המתמחים מאבק צודק, ערכי נגד קיפוח
והתעמרות של משרד המשפטים ושל הלשכה.

<< יור >> היו"ר מכלוף מיקי זוהר: << יור >>

משרד המשפטים פה. נמצא את ההתייחסות שלכם.

<< דובר >> אחמד טיבי (הרשימה המשותפת): << דובר >>

תודה, אדוני, אם ייתן לי לדבר.

<< יור >> היו"ר מכלוף מיקי זוהר: << יור >>

בשמחה.

<< דובר >> אחמד טיבי (הרשימה המשותפת): << דובר >>

כולם הסכימו שהבחירות יהיו ב-9 באפריל, וכל יום לפני כן – ייטב. אבל הסכמנו
שאפשר לעשות דברים בהסכמה עד שמפזרים את הכנסת ויוצאים ממנה.

<< דובר >> אמיר אוחנה (הליכוד): << דובר >>

גם אחרי שמפזרים.

<< דובר >> אחמד טיבי (הרשימה המשותפת): << דובר >>

גם אחרי חוק הפיזור. לכן גם אני, גם אוסנת וגם אמיר אמרנו שיש חוק אחד - -

<< יור >> היו"ר מכלוף מיקי זוהר: << יור >>

שכחת אותי?

<< דובר >> אברהם נגוסה (הליכוד): << דובר >>

גם אני.

<< דובר >> אחמד טיבי (הרשימה המשותפת): << דובר >>

דקה, דקה. אני מצטט את עצמי מהישיבה הקודמת, אדוני. יש חוק אחד שאפשר להביא
אותו בהסכמה. יושב-ראש הוועדה מיקי זוהר הסכים ואמר שנושא המתמחים הוא נושא
חשוב שאפשר להביא אותו להסכמה, והוא אמר, אני מגויס. אם הוא מגויס, אתם
מגויסים, ואני משמיע את קול המתמחים – מי נשאר? ולכן אחרי שהתקבלה הצעת
החוק לפזר את הכנסת ברוב קולות אני הגשתי רביזיה. מטרת הרביזיה לשים את
כולכם בסד של זמן ולאלץ אתכם להתחייב בפנינו כאן בוועדה או בפני המתמחים
ובני משפחותיהם שעוברים ימים קשים ותולים בכם תקוות שאנחנו כולנו מביאים את
ההצעה הזאת בהסכמה של כולם גם אם היא טרומית, ומריצים אותה בטרומית,
ראשונה, שנייה ושלישית. אתם מכנסים את הוועדה. לחצו עליי להסיר את הרביזיה.
סירבתי. אני מרגיש שאני עומד לבדי מול הסכר, מול השטף של ההתעמרות - -

<< דובר >> אמיר אוחנה (הליכוד): << דובר >>

מי לחץ? מי לחץ?

<< דובר >> אחמד טיבי (הרשימה המשותפת): << דובר >>

מהקואליציה לחצו עליי להסיר. לא אתה.

<< דובר >> אמיר אוחנה (הליכוד): << דובר >>

לא, תגיד מי.

<< דובר >> אחמד טיבי (הרשימה המשותפת): << דובר >>

אני עומד לבדי מול הסכר - -

<< דובר >> דוד ביטן (הליכוד): << דובר >>

במי אתה נלחם? אנחנו בעד להעלות את זה.

<< דובר >> אחמד טיבי (הרשימה המשותפת): << דובר >>

אחרי שאני אסיים תגיד את עמדתך.

<< דובר >> אברהם נגוסה (הליכוד): << דובר >>

- - -

<< דובר >> אחמד טיבי (הרשימה המשותפת): << דובר >>

לא, אני רוצה התחייבות עכשיו. אני מרגיש שאני עומד לבד. אם תנצחו אותי
תנצחו את המתמחים. לכן תגידו לי עכשיו, אחמד, אנחנו כולנו מתחייבים שביום
שני אנחנו מביאים את ההצעה של המתמחים להצבעה בטרומית, ראשונה, שנייה
ושלישית כמו שאתם עושים עם חוק פיזור הכנסת.

<< דובר >> דוד ביטן (הליכוד): << דובר >>

לעשות שלוש הצבעות באותו יום?

<< דובר >> אחמד טיבי (הרשימה המשותפת): << דובר >>

אתם מלכים בלעשות שלוש הצבעות. נעשה ביומיים. ביום ראשון ושני. אני הייתי
רוצה שתוסיפו עוד יום או יומיים. מה יקרה?

<< יור >> היו"ר מכלוף מיקי זוהר: << יור >>

לא יקרה כלום.

<< דובר >> אחמד טיבי (הרשימה המשותפת): << דובר >>

לא יקרה כלום. הבחירות יישארו ב-9 באפריל. אבל אפשר להציל אלפי מתמחים
ואלפי משפחות. מה יקרה? תפסידו חצי יום למען המתמחים.

אני שומע פה לחישות, למה נותנים לאחמד טיבי להוביל את זה.

<< דובר >> עיסאווי פריג' (מרצ): << דובר >>

לא, תוביל. מגיע לך.

<< דובר >> אחמד טיבי (הרשימה המשותפת): << דובר >>

תיסלם, עיסאווי, אתה גם עבדת יפה. אני אומר – קחו את זה, אתם תובילו. אני
מוותר על הקרדיט, רבותיי. אתם הממשלה, אתם הקואליציה. האופוזיציה כולה
מגויסת. קחו את הנושא ואני אצביע יחד איתכם. כל עוד אתם לא עושים את זה,
אני מוביל את זה.

<< יור >> היו"ר מכלוף מיקי זוהר: << יור >>

אני רוצה לשמוע את משרד המשפטים.

<< דובר >> עיסאווי פריג' (מרצ): << דובר >>

מיקי, תשמע אותנו.

<< יור >> היו"ר מכלוף מיקי זוהר: << יור >>

אני מבקש לשמוע את משרד המשפטים.

<< דובר >> גיל ברינגר: << דובר >>

תודה, אדוני היושב-ראש. השרה ביקשה להמתין שבוע לתוצאות הבחינה לפני שהיא
תבחן - - -

<< קריאה >> קריאות: << קריאה >>

מה זה קשור? מה זה קשור? מה זה קשור?

<< דובר >> אוסנת הילה מארק (הליכוד): << דובר >>

- - - זה לא קשור. אנחנו - - -

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

אני מבקש לא להפריע.

<< דובר >> אוסנת הילה מארק (הליכוד): << דובר >>

- - - אנחנו באים לקדם - - - של שנים קודמות.

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

חברים, זה לא דיון. תנו לו לדבר.

<< דובר >> עיסאווי פריג' (מרצ): << דובר >>

מה זה? מה זה קשור?

<< יור >> היו"ר מכלוף מיקי זוהר: << יור >>

חברים, רוצים לאפשר לו להביע את עמדתו.

<< דובר >> גיל ברינגר: << דובר >>

תודה. השרה ביקשה להמתין שבוע - - -

<< דובר >> אוסנת הילה מארק (הליכוד): << דובר >>

עוד שבוע אין כלום.

<< דובר >> אחמד טיבי (הרשימה המשותפת): << דובר >>

ללכת על הראש של - - -

<< יור >> היו"ר מכלוף מיקי זוהר: << יור >>

אתם לא נותנים לו לסיים. הוא יחזור על המשפט.

<< דובר >> גיל ברינגר: << דובר >>

למעשה, הם לא נותנים לי להתחיל.

<< יור >> היו"ר מכלוף מיקי זוהר: << יור >>

אז תתחיל ותסיים.

<< דובר >> גיל ברינגר: << דובר >>

אם אפשר אני אשמח לסיים משפט.

<< דובר >> אוסנת הילה מארק (הליכוד): << דובר >>

טוב.

<< דובר >> גיל ברינגר: << דובר >>

השרה ביקשה להמתין שבוע לתוצאות הבחינות לפני שהיא תבחן את האפשרות לחתום
על התקנות של הפקטור.

<< דובר >> אוסנת הילה מארק (הליכוד): << דובר >>

טוב.

אני מפריעה לך? יופי. אתם מפריעים ל-4,000 מתמחים.

<< דובר >> דפנה פלר: << דובר >>

אתם מפריעים לי שנתיים. תסתכלו לנו בעיניים.

<< יור >> היו"ר מכלוף מיקי זוהר: << יור >>

לא להפריע, בבקשה.

<< דובר >> גיל ברינגר: << דובר >>

השרה החליטה לחתום על התקנות של הפקטור.

<< יור >> היו"ר מכלוף מיקי זוהר: << יור >>

מתי?

<< דובר >> אוסנת הילה מארק (הליכוד): << דובר >>

מתי?

<< דובר >> אמיר אוחנה (הליכוד): << דובר >>

אז למה לחכות?

<< דובר >> אוסנת הילה מארק (הליכוד): << דובר >>

אז למה לחכות שבוע? - - -

<< יור >> היו"ר מכלוף מיקי זוהר: << יור >>

תנו לו לסיים את המשפט. חברים, באמת.

<< דובר >> אחמד טיבי (הרשימה המשותפת): << דובר >>

להגביר את הלחץ - - -

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

אבל הוא אומר שהיא הסכימה לחתום על התקנות. לא שמעת? אולי הוא יגיד לך שזה
קורה היום? תנו לו לסיים את המשפט.

<< דובר >> אוסנת הילה מארק (הליכוד): << דובר >>

- - -

<< דובר >> יואל חסון (המחנה הציוני): << דובר >>

השרה שקד יכולה לפתור את זה, לחתום ולא להתעמת - - -

<< קריאה >> קריאות: << קריאה >>

- - -

<< דובר >> אוסנת הילה מארק (הליכוד): << דובר >>

אין לנו שום דבר חדש לחדש לנו.

<< דובר >> עיסאווי פריג' (מרצ): << דובר >>

זה בידיים שלנו.

<< יור >> היו"ר מכלוף מיקי זוהר: << יור >>

אי אפשר לנהל דיון.

<< קריאה >> קריאות: << קריאה >>

- - -

<< דובר >> יואל חסון (המחנה הציוני): << דובר >>

השרה שקד יכולה להוציא את הערמונים מהאש - - -

<< יור >> היו"ר מכלוף מיקי זוהר: << יור >>

אני מתחיל לקרוא אנשים לסדר ואני מתחיל להוציא אנשים מהאולם - -

<< דובר >> יואל חסון (המחנה הציוני): << דובר >>

- - לחתום, ולא להתעמר באלפי אנשים - - -

<< יור >> היו"ר מכלוף מיקי זוהר: << יור >>

כל מי שייקרא לסדר שלוש קריאות ייצא מהאולם.

<< דובר >> אוסנת הילה מארק (הליכוד): << דובר >>

- - -

<< יור >> היו"ר מכלוף מיקי זוהר: << יור >>

אני קורא אותך לסדר פעם ראשונה.

<< דובר >> אחמד טיבי (הרשימה המשותפת): << דובר >>

זכות דיבור.

<< יור >> היו"ר מכלוף מיקי זוהר: << יור >>

אני קורא את אוסנת פעם ראשונה.

<< קריאה >> קריאות: << קריאה >>

- - -

<< דובר >> יואל חסון (המחנה הציוני): << דובר >>

למה השרה לא - - -

<< יור >> היו"ר מכלוף מיקי זוהר: << יור >>

אני קורא את יואל חסון בקריאה ראשונה.

תסיים, בבקשה.

<< דובר >> יואל חסון (המחנה הציוני): << דובר >>

השרה שקד - - -

<< יור >> היו"ר מכלוף מיקי זוהר: << יור >>

קריאה שנייה, חבר הכנסת חסון.

<< דובר >> גיל ברינגר: << דובר >>

ולכן השרה חתמה על התקנות. עכשיו אפשר להמשיך בצעקות.

<< יור >> היו"ר מכלוף מיקי זוהר: << יור >>

השרה חתמה על תקנות. מה זה אומר?

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

מה זה אומר?

<< דובר >> גיל ברינגר: << דובר >>

אם אני אוכל להמשיך את המשפט.

<< יור >> היו"ר מכלוף מיקי זוהר: << יור >>

כן, אתה תוכל. אני אמשיך בקריאות.

<< דובר >> דוד ביטן (הליכוד): << דובר >>

חתמה?

<< דובר >> גיל ברינגר: << דובר >>

כן. חתמה.

<< דובר >> דוד ביטן (הליכוד): << דובר >>

אז נגמר.

<< דובר >> גיל ברינגר: << דובר >>

נכון.

<< דובר >> אחמד טיבי (הרשימה המשותפת): << דובר >>

לא, לא נגמר.

<< יור >> היו"ר מכלוף מיקי זוהר: << יור >>

מתי היא חתמה?

<< דובר >> גיל ברינגר: << דובר >>

חתמה ברגע זה על התקנות.

<< יור >> היו"ר מכלוף מיקי זוהר: << יור >>

ברכות, ברכות.

<< דובר >> אמיר אוחנה (הליכוד): << דובר >>

מה תוספת הניקוד?

<< יור >> היו"ר מכלוף מיקי זוהר: << יור >>

השרה חתמה על התקנות.

<< דובר >> גיל ברינגר: << דובר >>

כרגע הוועדה המקצועית - -

<< יור >> היו"ר מכלוף מיקי זוהר: << יור >>

היא חתמה על תקנות שמסמיכות את הוועדה לקבוע - - -

<< קריאה >> קריאות: << קריאה >>

- - -

<< דובר >> אחמד טיבי (הרשימה המשותפת): << דובר >>

אני מבקש לשמוע אותו.

<< דובר >> גיל ברינגר: << דובר >>

כרגע הוועדה המקצועית רשאית לראשונה – בעצם עד עכשיו הייתה בעיה משפטית
מכיוון שאף גורם לא היה רשאי לתת את הפקטור.

<< קריאה >> קריאה: << קריאה >>

לא נכון.

<< דובר >> גיל ברינגר: << דובר >>

זה נכון בהחלט.

<< דובר >> אוסנת הילה מארק (הליכוד): << דובר >>

נתנו לה סמכות בתקנות.

<< דובר >> גיל ברינגר: << דובר >>

כרגע הוועדה המקצועית קיבלה לראשונה את הסמכות להעניק פקטור.

<< דובר >> יואל חסון (המחנה הציוני): << דובר >>

האם השרה תמליץ לוועדה לתת פקטור?

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

אם לא יהיה שקט אני לא אוכל להמשיך את הדיון.

<< דובר >> יואל חסון (המחנה הציוני): << דובר >>

האם השרה תמליץ לוועדה לתת פקטור?

<< יור >> היו"ר מכלוף מיקי זוהר: << יור >>

אני מבקש שקט. אני מבקש שקט ועד שלא יהיה שקט מוחלט אני לא אוכל להמשיך את
הדיון.

<< דובר >> דוד ביטן (הליכוד): << דובר >>

פעם ראשונה שמפריעים ליושב-ראש לדבר. זה באמת משהו.

<< דובר >> אוסנת הילה מארק (הליכוד): << דובר >>

מיקי, אתה יכול לתת - - - רשות דיבור?

<< יור >> היו"ר מכלוף מיקי זוהר: << יור >>

אני מברך את שרת המשפטים איילת שקד - -

<< דובר >> אמיר אוחנה (הליכוד): << דובר >>

אל תמהר.

<< דובר >> אוסנת הילה מארק (הליכוד): << דובר >>

בדיוק.

<< דובר >> דוד ביטן (הליכוד): << דובר >>

למה, מה הבעיה?

<< יור >> היו"ר מכלוף מיקי זוהר: << יור >>

רגע.

<< דובר >> אמיר אוחנה (הליכוד): << דובר >>

אני אסביר. כשיתנו לי אני אגיד.

<< יור >> היו"ר מכלוף מיקי זוהר: << יור >>

אני לא יכול. אי אפשר ככה.

<< דובר >> דוד ביטן (הליכוד): << דובר >>

התקנות לא טובות?

<< דובר >> אוסנת הילה מארק (הליכוד): << דובר >>

לא, זה לא קשור.

<< דובר >> אמיר אוחנה (הליכוד): << דובר >>

השרה לא עשתה כלום. אתה יודע למה? היא נתנה סמכות לשופט שוחט שלפני חודש
עמד ואמר: גם אם הייתה לי סמכות לא הייתי נותן פקטור.

<< יור >> היו"ר מכלוף מיקי זוהר: << יור >>

אמיר, לא סיימתי את דבריי, ועד שלא אסיים את דבריי אף אחד לא יוכל לדבר. מה
לעשות, אני קובע את סדר היום. אז תנו לי לסיים לדבר.

<< דובר >> רוברט אילטוב (ישראל ביתנו): << דובר >>

אפשר לחזור לסדר היום?

<< יור >> היו"ר מכלוף מיקי זוהר: << יור >>

עוד מעט. אגב, זה הוגש בגלל המתמחים.

אני מברך את השרה איילת שקד על החלטתה. זאת החלטה שמביעה תמיכה בעיקרון - -

<< דובר >> אמיר אוחנה (הליכוד): << דובר >>

פחחח.

<< יור >> היו"ר מכלוף מיקי זוהר: << יור >>

- - שאנחנו תמיד דיברנו עליו פה - -

אמיר, אם לא תפסיק עם ה"פחחחח" זה לא יילך.

<< דובר >> אמיר אוחנה (הליכוד): << דובר >>

היא עושה צחוק ואתה רק קונה את זה.

<< יור >> היו"ר מכלוף מיקי זוהר: << יור >>

תן לי לסיים. לא, אני לא קניתי את זה. אולי אתה קנית את זה.

<< דובר >> אמיר אוחנה (הליכוד): << דובר >>

אתה מברך.

<< יור >> היו"ר מכלוף מיקי זוהר: << יור >>

שמעת אותי מסיים לדבר? אתה שמעת את סוף דבריי?

<< דובר >> אמיר אוחנה (הליכוד): << דובר >>

- - -

<< יור >> היו"ר מכלוף מיקי זוהר: << יור >>

אז למה אתה קופץ למסקנות?

<< דובר >> אחמד טיבי (הרשימה המשותפת): << דובר >>

תתחיל מהתחלה, מיקי.

<< יור >> היו"ר מכלוף מיקי זוהר: << יור >>

אני מברך את השרה משום שההחלטה של השרה זאת הבעת תמיכה בעיקרון שאנחנו
מדברים עליו בשבועות האחרונים שמבחני עורכי הדין היו קשים מדי ויש לתת
פקטור.

<< קריאה >> קריאה: << קריאה >>

הם לא קשים, הם פשוט לא הוגנים.

<< יור >> היו"ר מכלוף מיקי זוהר: << יור >>

ההחלטה שלה רק מבשרת על כך שהיא תומכת בעמדתנו למתן הפקטור. מפה, חבר הכנסת
אוחנה, אנחנו צריכים בהחלט להמשיך בתהליך החקיקה שאנחנו מדברים עליו משום
שהוא יביא את הפתרון המיידי ולא את הפתרון התלוי שאנחנו נצטרך להשאיר בידי
אותה ועדה שתכריע על-פי שיקול דעתה.

<< דובר >> יואל חסון (המחנה הציוני): << דובר >>

השופט השוחט, לא שוחט. השוחט.

<< יור >> היו"ר מכלוף מיקי זוהר: << יור >>

אני רק רוצה לומר שבסופו של דבר איילת שקד ברגע זה אחרי הרבה מאוד זמן –
וצריך להעריך אותה על זה – מסכימה עם עמדתנו לגבי מבחני הלשכה. זה דבר חשוב
וקריטי להמשך הדרך. זה הכול.

<< דובר >> אוסנת הילה מארק (הליכוד): << דובר >>

סוף סוף היא התרצתה.

<< דובר >> יואל חסון (המחנה הציוני): << דובר >>

אבל מה מבחן התוצאה, מיקי?

<< דובר >> אוסנת הילה מארק (הליכוד): << דובר >>

השלב הבא זה מבחן התוצאה.

<< יור >> היו"ר מכלוף מיקי זוהר: << יור >>

מבחן התוצאה תלוי גם בוועדת ההסכמות.

<< דובר >> אוסנת הילה מארק (הליכוד): << דובר >>

מיקי, אני יכולה רגע לקבל רשות דיבור? עד עכשיו אני רק צועקת סתם. תן לי
רגע לדבר - - -

חבר הכנסת עיסאווי פריג', בבקשה.

<< דובר >> עיסאווי פריג' (מרצ): << דובר >>

חברים, לפני שאני מתחיל אני רוצה להגיד לנציג של משרד המשפטים שלהגיד
לנבחרי ציבור "תמשיכו לצעוק" זאת בושה. אנחנו נבחרי ציבור, אנחנו לא
צועקים. אנחנו מייצגים עמדה. אתה צריך לחזור בך מהמילה שניתן לך כבוד - -

<< דובר >> גיל ברינגר: << דובר >>

אני חוזר בי.

<< יור >> היו"ר מכלוף מיקי זוהר: << יור >>

הוא חזר בו מהאמירה. די.

<< דובר >> עיסאווי פריג' (מרצ): << דובר >>

שנית, אני עקבתי מהבוקר אחרי התנהלות הדברים ואני אומר לך, ידידי אחמד, אם
לא היה אחמד טיבי היה צריך להמציא אותו היום בשביל הרביזיה הזאת. אני אומר
לך תודה על מה שעשית.

<< דובר >> אחמד טיבי (הרשימה המשותפת): << דובר >>

תודה רבה לך.

<< דובר >> עיסאווי פריג' (מרצ): << דובר >>

דבר שני, מיקי, אתמול היה דיון בוועדת הרפורמות, הספורט. מיקי, חשוב לי
שתקשיב. אתמול היה בוועדת הספורט, ואתה נכנסת וביקשת דבר שהמחלקה המשפטית
של משרד האוצר אמרה לך שאתה לא יכול. מה הייתה תשובתך? אנחנו נבחרי ציבור –
נעשה את זה בחוק; עמדתכם – שמענו אותה. נכון או לא?

<< יור >> היו"ר מכלוף מיקי זוהר: << יור >>

נכון.

<< דובר >> עיסאווי פריג' (מרצ): << דובר >>

יפה. מה שאמרת אתמול בוועדת הספורט זה בדיוק מתאים היום.

<< יור >> היו"ר מכלוף מיקי זוהר: << יור >>

תקף גם היום. אני מסכים איתך.

<< דובר >> עיסאווי פריג' (מרצ): << דובר >>

זה בדיוק מתאים היום.

<< יור >> היו"ר מכלוף מיקי זוהר: << יור >>

אני מצטער אבל אני מסכים איתך.

<< דובר >> עיסאווי פריג' (מרצ): << דובר >>

נכון, זה המצב.

דבר נוסף, בחודשים האחרונים מאז שחבר הכנסת אוחנה עשה את הכנס שבאו אליו
יותר מ-500 מתמחים ועמדנו אני, אוחנה, אוסנת, טיבי, חסון וכל ראשי הסיעות
כאן – עמדו והתחייבו בפני המתמחים, אנחנו הולכים לקדם את זה. בואו נהיה
גברים. אנחנו הרוב – בואו נקבל את ההחלטה. מיקי, אסור להתנות את זה בשרת
המשפטים.

חברת הכנסת אוסנת מארק, בבקשה.

<< דובר >> אוסנת הילה מארק (הליכוד): << דובר >>

ראשית, אדוני היושב-ראש, אני שמחה שאנחנו מדברים כרגע על המתמחים. אני
מצטרפת לברכות שלך לשרת המשפטים איילת שקד שסוף-סוף התרצתה והבינה את
המצוקות של המתמחים האלה. אבל כל מה שאנחנו אומרים פה מסביב לשולחן הזה לא
יהיה שווה אם לא נצליח לסדר ולהעביר את התקנה הזאת. מדובר ב-4,000 חבר'ה
שממתינים. הם לא עובדים, הם לא לומדים. זה משפחות ומשוחררי צבא ואני לא
יודעת עוד מה - -

<< דובר >> דוד ביטן (הליכוד): << דובר >>

אנחנו בעד.

<< דובר >> אוסנת הילה מארק (הליכוד): << דובר >>

דקה, ביטן. אין בעיה.

אני יודעת שהקואליציה בעד והרבה סיעות מהבית בעד, ולכן גם בוועדת ההסכמות
החוק הזה יכול ללכת בצ'יק.

<< יור >> היו"ר מכלוף מיקי זוהר: << יור >>

מאה אחוז.

חבר הכנסת אוחנה, בבקשה.

<< דובר >> אמיר אוחנה (הליכוד): << דובר >>

תודה, אדוני. מה ששרת המשפטים עשתה בהחלטה שלה – מיקי, חשוב שתדע כי קולות
הגיחוך לא היו כלפיך. הם היו כלפי ההחלטה הזאת. בעצם השופט שוחט שעומד בראש
ועדת הבחירות היה כאן בכנסת לפני כחודש וחצי אמר שלדעתו אין בידיו הסמכות -
-

<< יור >> היו"ר מכלוף מיקי זוהר: << יור >>

אבל יש לך סוף-סוף גיבוי מהשרה שקד.

<< דובר >> אמיר אוחנה (הליכוד): << דובר >>

רגע.

- - אבל גם לו הייתה לו הסמכות הוא לא היה נותן תוספת ניקוד. אז עכשיו השרה
שקד כשהיא יודעת את הדברים האלה היא אומרת, ניתן סמכות לוועדה - -

<< יור >> היו"ר מכלוף מיקי זוהר: << יור >>

השרה שקד גם רוצה לעזור.

<< דובר >> אמיר אוחנה (הליכוד): << דובר >>

הצעת החוק שלי שעליה ביקשתי ממך פטור מחובת הנחה ועליה אני חושב שחתומים
מכל סיעות הבית – ואני מקווה שתעבור – מסמיכה לא רק את הוועדה הבוחנת, אלא
גם את השרה לתת תוספת ניקוד.

<< דובר >> דוד ביטן (הליכוד): << דובר >>

מה העמדה שלה?

<< דובר >> אמיר אוחנה (הליכוד): << דובר >>

אני אגיד לך למה; כי השרה היא כן גורם פוליטי. היא כן תבוא בפני הציבור
ותבקש את אמונו מחדש. לכן, לדעתי, נכון שהיא תהיה מוסמכת ולא רק הוועדה
הבוחנת.

<< יור >> היו"ר מכלוף מיקי זוהר: << יור >>

קיבלתי, קיבלתי.

<< דובר >> אמיר אוחנה (הליכוד): << דובר >>

השופט שוחט יגיד - - -

<< דובר >> אמיר אוחנה (הליכוד): << דובר >>

חבר הכנסת חסון, אחרון הדוברים. ביטן, רוצה גם לדבר?

<< דובר >> דוד ביטן (הליכוד): << דובר >>

אם כולם בעד - - -

<< דובר >> יואל חסון (המחנה הציוני): << דובר >>

תודה רבה, אדוני היושב-ראש, אני רוצה להזכיר לוועדה ולחברי הכנסת שאני
הייתי הראשון לפני חודשים ארוכים שפנה לשרה שקד בעניין המתמחים וביקש ממנה
להיכנס לנושא ולטפל בזה. השרה לא עשתה את זה ויכלה למנוע את כל התהליך
שאנחנו עוברים - -

<< דובר >> אוסנת הילה מארק (הליכוד): << דובר >>

אבל - - - ואף אחד לא עשה. ועד שלא הגשתם - - - אנחנו לא שם.

<< דובר >> יואל חסון (המחנה הציוני): << דובר >>

- - ומי שמשלמים את המחיר זה המתמחים ואלפי אנשים ומשפחות. אם הדבר יגיע
לוועדת ההסכמות נדון בזה. אפשר בהחלט שהשרה שקד תפנה עכשיו לשופט השוחט או
שוחט – איך שתקראו לו – ותבוא ותגיד לו בצורה ברורה: קיבלת את הסמכות, תן
את הפקטור ההגיוני והנכון שצריך להינתן ולחסוך מאתנו חקיקה.

<< דובר >> אמיר אוחנה (הליכוד): << דובר >>

חברים, בוועדה הבוחנת שבעה חברים – שישה מתוכם מלשכת עורכי הדין. מה עשינו
בזה?

<< יור >> היו"ר מכלוף מיקי זוהר: << יור >>

חבר הכנסת חסון, תודה רבה. לפני ההצבעה משפט אחד, אני מבקש, גברתי, דפנה
פלר, משפטנית. בבקשה, גברתי, אנחנו צריכים לעבור להצבעה.

<< דובר >> דפנה פלר: << דובר >>

אני אעשה את זה ממש מהיר.

<< דובר >> דוד ביטן (הליכוד): << דובר >>

שלא תשכנעי אותנו להיות נגד.

<< דובר >> דפנה פלר: << דובר >>

דקה לפני שאתם מצביעים אני רק מבקשת שתסתכלו לנו בעיניים ותעבירו את זה כמה
שיותר מהר.

<< יור >> היו"ר מכלוף מיקי זוהר: << יור >>

בעזרת השם.

<< דובר >> אחמד טיבי (הרשימה המשותפת): << דובר >>

תנו לה לדבר - - - רביזיה גם.

<< דובר >> דפנה פלר: << דובר >>

שנתיים – - - - ניסיון התאבדויות, גירושין, פשיטות רגל על כלום. על כלום.
אני מבקשת.

<< יור >> היו"ר מכלוף מיקי זוהר: << יור >>

בעזרת השם נעזור לכם.

<< דובר >> אוסנת הילה מארק (הליכוד): << דובר >>

אנחנו נעזור לכם, דפנה.

<< יור >> היו"ר מכלוף מיקי זוהר: << יור >>

אני רוצה לעבור להצבעה על הרביזיה. אני מבקש להודיעכם שההצבעה על הרביזיה
גם תקבע האם מתקדם חוק פיזור הכנסת. זה לא קשור לנושא המתמחים. נושא
המתמחים הובהר. יש כבר עמדה חיובית של שרת המשפטים, יש גם עמדה של מרכז
האופוזיציה ויושב-ראש הקואליציה - -

<< דובר >> אוסנת הילה מארק (הליכוד): << דובר >>

אבל בוועדה הבוחנת יש מספר חברים מלשכת עורכי הדין.

<< יור >> היו"ר מכלוף מיקי זוהר: << יור >>

רגע. יש עמדה של מרכז אופוזיציה וראש הקואליציה לקדם את החקיקה הזאת. לכן
כולכם מתבקשים להצביע נגד הרביזיה כדי שחלילה לא נעכב את תהליך פיזור הכנסת
בהתאם לרצון יושב-ראש הקואליציה.

מי בעד הרביזיה? מי נגד? מי נמנע?

<< יור >> היו"ר מכלוף מיקי זוהר: << יור >>

הצבעה

בעד הרביזיה – אין

נגד – רוב

נמנעים – אין

הרביזיה לא נתקבלה.

<< יור >> היו"ר מכלוף מיקי זוהר: << יור >>

הרביזיה לא התקבלה. הישיבה מהפעם הקודמת הסתיימה לה. הצעת החוק קיבלה פטור
מחובת הנחה. הישיבה נעולה.

<< סיום >> הישיבה ננעלה בשעה 11:53. << סיום >>
