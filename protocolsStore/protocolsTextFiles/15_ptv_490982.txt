פרוטוקולים/ועדת הכנסת/2754

ירושלים, ג' באדר, תשס"א

26 בפברואר, 2001

הכנסת החמש-עשרה נוסח לא מתוקן

מושב שלישי

פרוטוקול מס' 163

מישיבת ועדת הכנסת

יום שני, ג' באדר התשס"א (26.2.2001), שעה 11:30

נכחו:

חברי הוועדה:

אופיר פינס-פז – מ"מ היו"ר

יולי אדלשטיין

יצחק גאגולה

משה גפני

עבד אלמאלכ דהאמשה

נעמי חזן

שאול יהלום

אמנון כהן

מקסים לוי

יאיר פרץ

ראובן ריבלין

מוזמנים:

חבר הכנסת צבי הנדל

  חבר הכנסת נסים זאב

חבר הכנסת אבשלום וילן

  חבר הכנסת אמנון כהן

  חברת הכנסת ענת מאור

  חבר הכנסת רחמים מלול

  חברת הכנסת יהודית נאות

חבר הכנסת אליהו סויסה

חבר הכנסת מאיר פרוש

אריה האן – מזכיר הכנסת

דוד לב – סגן מזכיר הכנסת

ארבל אסטרחן – הלשכה המשפטית

יועץ משפטי:

צבי ענבר

מנהלת הוועדה:

אתי בן-יוסף

קצרנית:

חנה אלטמן

סדר היום:

רוויזיה על החלטת ועדת הכנסת שלא לפטור מחובת הנחה מוקדמת על

שולחן הכנסת את הצעות החוק של חברי הכנסת י' נאות, נ' חזן וא' וילן.

רוויזיה על החלטת ועדת הכנסת שלא לפטור מחובת הנחה מוקדמת

על שולחן הכנסת את הצעות החוק של חברי הכנסת י' נאות, נ' חזן וא' וילן

היו"ר אופיר פינס-פז:

אני מתכבד לפתוח את ישיבת ועדת הכנסת - - -

משה גפני:

אדוני היושב ראש, האם אני יכול להציע הצעה לסדר?

היו"ר אופיר פינס-פז:

תאפשר לי קודם כל לפתוח את הישיבה.

חבר הכנסת סאלח טריף לא יגיע היום לכנסת, הוא הודיע לי על כך מבעוד מועד
והוא גם ביקש אותי למלא את מקומו כיושב ראש הישיבה הקצרה הזאת שעניינה
רוויזיה על החלטת ועדת הכנסת שלא לפטור מחובת הנחה מוקדמת על שולחן הכנסת
את הצעות החוק של חברי הכנסת יהודית נאות, נעמי חזן ואבשלום וילן.

רשות הדיבור לחבר הכנסת משה גפני שרוצה להציע הצעה לסדר. בבקשה.

משה גפני:

יש הצעה של חברת הכנסת יהודית נאות ושלי, שנחליט להוציא את דרעי מהעניין,
לדאוג לכך שישחררו אותו, ונתחיל לדון בחוק לגופו.

ראובן ריבלין:

יש הצעת החוק של הממשלה - - -

קריאות:

- - -

היו"ר אופיר פינס-פז:

לגבי הרוויזיה אני רוצה לומר בפתח דבריי שהיא מיותרת כי על פי הסמכות שיש
ליושב ראש הכנסת הוא תמיד יכול להביא מחר עם הצעת החוק הממשלתית, את שתי
הצעות החוק האלה על פי שיקול דעתו - - -

יהודית נאות:

איך הוא יכול?

היו"ר אופיר פינס-פז:

בין יומיים ל- 45 יום. אם הממשלה לא מתנגדת ואני מעריך שהיא לא מתנגדת - -
-

יהודית נאות:

למה שוועדת הכנסת לא תחליט שזה יוצמד להצעת החוק הממשלתית? זאת בדיוק הבקשה
שלנו.

קריאות:

- - -

היו"ר אופיר פינס-פז:

את הבקשה הזאת אינך יכולה להפנות לוועדת הכנסת אלא ליושב ראש הכנסת לכן אני
מציע - - -

יהודית נאות:

למה? ועדת הכנסת קיבלה החלטות שתוך 14 יום - - -

היו"ר אופיר פינס-פז:

חבל על הזמן - - -

יהודית נאות:

למה? בדקתי את החלטות ועדת הכנסת ובכללן 19 פעמים - - -

אבשלום וילן:

לפני שבוע, בדיוק מהסיבה שידענו שהצעת החוק הפרטית תעלה, היושב ראש היתמם
ואמר: מה, יש הצעת חוק ממשלתית? היא לא הגיעה אל שולחני. אם קראתם בעתון –
זה לא אומר. היתה ישיבה רק הוא לא קיבל את הצעת החוק.

היום קיבלנו הודעה שמחר העניין הזה יעלה על סדר היום ולכן אנחנו מבקשים את
הרוויזיה. היינו מושכים את העניין, זאת איננה בעיה, אלא שאנחנו מבקשים את
הבקשה שביקשנו אותה כבר לפני שבוע, להצמיד את הצעת החוק שלנו להצעת החוק
שתועלה מחר.

ראובן ריבלין:

אדוני היושב ראש, הצעה לסדר; אחת משתיים. אם מדובר על רוויזיה – אנא ממך
אדוני יושב ראש הישיבה, תעמיד את הרוויזיה להצבעה. אם מדובר על דיבורים כי
אז יש הצעת חוק ממשלתית ואז זה לא עניין של הסדרים.

אם אתה רוצה לפתוח לשכה להסברים לכל מגישי הצעת החוק – אתה יכול לעשות זאת
אבל אני מבקש אותך להצביע על הרוויזיה ולסיים את העניין.

היו"ר אופיר פינס-פז:

הוועדה החליטה לא לשחרר את הפטור מחובת הנחה - - -

יהודית נאות:

אנחנו מושכים את הצעתנו.

אבשלום וילן:

אנחנו מושכים אותה.

קריאות:

- - -

היו"ר אופיר פינס-פז:

אני מודה לכם. הישיבה נעולה.

הישיבה ננעלה בשעה 11:40
