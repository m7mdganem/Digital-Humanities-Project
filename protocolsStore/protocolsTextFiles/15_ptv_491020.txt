פרוטוקולים/ועדת הכנסת/3282

ירושלים, ל' בסיון, תשס"א

21 ביוני, 2001

הכנסת החמש-עשרה נוסח לא מתוקן

מושב שלישי

פרוטוקול מס' 203

מישיבת ועדת הכנסת

יום שני, כ"ז בסיוון התשס"א (18.6.2001), שעה 15:50

נכחו:

חברי הוועדה:

  יוסי כץ – היו"ר

מיכאל איתן

  זאב בוים

  מוחמד ברכה

  יצחק גאגולה

  זהבה גלאון

אברהם הירשזון

  שמואל הלפרט

  נעמי חזן

שאול יהלום

  מרינה סולודקין

מוזמנים:

חבר הכנסת אחמד טיבי

חבר הכנסת דוד טל

  חבר הכנסת מרדכי משעני

חבר הכנסת יצחק צבן

  חבר הכנסת איוב קרא

חבר הכנסת ויצמן שירי

יועצת משפטית:

ארבל אסטרחן

מנהלת הוועדה:

אתי בן-יוסף

קצרנית:

חנה אלטמן

סדר היום:

אי קיום החלטות ועדת הכנסת בנושא החדרים של חברי הכנסת - הצבעה.

אי קיום החלטות ועדת הכנסת בנושא החדרים של חברי הכנסת - הצבעה

היו"ר יוסי כץ:

לא התכנסנו לצורך דיון מפורט בנושא שדנו בו כבר הבוקר – עניין החדרים של
חברי הכנסת, אלא רק לצורך הצבעה.

אני מעמיד להצבעה - - -

מרדכי משעני:

הטבלה שהונחה על שולחננו איננה שמקפת את המפתח.

היו"ר יוסי כץ:

אני מעמיד להצבעה, כמקשה אחת, את הבקשה לאמץ את שני המסמכים שהונחו על
שולחן חברי הכנסת ואשר עניינם החדרים של חברי הכנסת.

הצבעה

הבקשה אושרה.

היו"ר יוסי כץ:

תודה.

אני מציע לדחות, כרגע, את הנושא שהועלה בקשר להקצאת חדר ליושב ראש
האופוזיציה. כאשר נדון בתנאי יושב ראש האופוזיציה - - -

קריאה:

מתי?

היו"ר יוסי כץ:

לא עכשיו.

זאב בוים:

השאלה שאני מבקש לשאול היא האם העניין הזה לא משפיע - - -

קריאות:

- - -

היו"ר יוסי כץ:

אני מבקש אתכם לא להפריע למהלכה התקין של הישיבה.

קריאות:

רוויזיה.

היו"ר יוסי כץ:

ההחלטה שהתקבלה בהצבעה תמומש על ידי סדרני הכנסת - - -

קריאות:

רוויזיה.

היו"ר יוסי כץ:

אני חוזר ואומר כי ההחלטה שהתקבלה תמומש על ידי סדרני הכנסת ואני מבקש לקבל
מכם גיבוי לכך. אני מעמיד את בקשת הגיבוי להצבעה.

הצבעה

בקשת הגיבוי התקבלה.

היו"ר יוסי כץ:

תודה.

זהבה גלאון:

  אני מבקשת רוויזיה.

היו"ר יוסי כץ:

באשר לטענתך, חברת הכנסת גלאון, - היועצת המשפטית לכנסת, גב' אנה שניידר,
אמרה כי הנושא של קביעת תנאים שנוגעים ליושב ראש האופוזיציה מורכב מהרבה
גורמים והוא יידון בבוא העת - - -

קריאה:

מתי?

אחמד טיבי:

רוויזיה.

מרדכי משעני:

גם אני מבקש רוויזיה.

היו"ר יוסי כץ:

השעה היא ארבע פחות חמישה. בדקה לארבע בדיוק נקיים הצבעה על הרוויזיה.

כדי להרגיע אתכם אני מבקש להודיע לכם שיגיעו אלינו בעוד חודש וחצי 8 חדרים
חדשים בשני קרוואנים יפים, מודרניים.

(הישיבה הופסקה בשעה 15:55 וחודשה בשעה 15:59)

היו"ר יוסי כץ:

אני מעמיד להצבעה את הבקשה לרוויזיה של סיעת מרצ.

הצבעה

הבקשה לרוויזיה לא נתקבלה.

היו"ר יוסי כץ:

אני מודה לכם.

קריאות:

לא ספרת נכון.

היו"ר יוסי כץ:

אני מעמיד שוב להצבעה את הבקשה לרוויזיה של סיעת מרצ. נא להצביע.

הצבעה

בעד – 4

נגד – רוב

הבקשה לרוויזיה לא נתקבלה.

היו"ר יוסי כץ:

ברוב מוחץ הבקשה לרוויזיה נדחתה.

אני מודה לכם. הישיבה נעולה.

הישיבה ננעלה בשעה 16:00
