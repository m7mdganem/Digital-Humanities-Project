הכנסת התשע-עשרה

נוסח לא מתוקן

מושב ראשון

פרוטוקול מס' 38

מישיבת ועדת הכנסת

יום רביעי, כ"ד באב התשע"ג (31 ביולי 2013), שעה 10:30

סדר היום:

בקשת יו"ר ועדה להקדמת הדיון בהצעת חוק, לפני הקריאה השניה והשלישית

קביעת ועדה בהצעת חוק למניעת הטרדה מינית (תיקון - ניצול יחסי מרות או תלות
על ידי בעל תפקיד ציבורי), התשע"ג-2013

פניית יו"ר הכנסת בדבר הקדמת פתיחת ישיבת הכנסת ביום 15.10.2013 והוספת
ישיבת כנסת ביום 16.10.2013.

בקשה למתן פטור מחובת הנחה לקריאה הטרומית להצעת חוק הכנסת, מספר הסגנים
ליו"ר הכנסת בתקופת כהונתה של הכנסת ה-19, התשע"ג-2013, פ1514/19

נכחו:

חברי הוועדה:

יריב לוין – מ"מ היו"ר

רוברט אילטוב

בסאל גטאס

יצחק הרצוג

אברהם מיכאלי

אורי מקלב

יפעת קריב

איילת שקד

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

אתי אפלבוים

קביעת ועדה בהצעת חוק למניעת הטרדה מינית (תיקון - ניצול יחסי מרות או תלות
על ידי בעל תפקיד ציבורי), התשע"ג-2013

היו"ר יריב לוין:

בוקר טוב, אני פותח את ישיבת ועדת הכנסת.

הנושא הראשון שעל סדר-היום: קביעת ועדה לדיון בהצעת חוק למניעת הטרדה מינית
(תיקון - ניצול יחסי מרות או תלות על ידי בעל תפקיד ציבורי), התשע"ג-2013.
הצעת חברת הכנסת מיכל רוזין וקבוצת חברי כנסת, פ978/19.

כפי שאני מבין יש הסכמה ורצון להעביר את הנושא לוועדה לקידום מעמד האישה,
גם על דעתה של המציעה המובילה את הצעת החוק. גם יו"ר הוועדה לקידום מעמד
האישה, עליזה לביא, ביקשה שהנושא יבוא אליה.

אם אין הערות נוספות, אני מציע להעביר את העניין לוועדה לקידום מעמד האישה.

מי בעד להעביר לוועדה לקידום מעמד האישה?

הצבעה

בעד – רוב

נגד – אין

נמנעים – אין

היו"ר יריב לוין:

אושר פה אחד.

בקשת יו"ר ועדה להקדמת הדיון בהצעת חוק, לפני הקריאה השניה והשלישית

היו"ר יריב לוין:

הנושא השני: בקשות של יו"ר ועדת העבודה, הרווחה והבריאות להקדמת דיון
בהצעות החוק הבאות לפני הקריאה השנייה והשלישית.

מדובר בשלוש הצעות שאנחנו מקווים שוועדת העבודה והרווחה תשלים את חקיקתם כך
שנוכל לאשר אותם היום בקריאה השנייה והשלישית, בנושאים שהם כולם נושאים
חשובים.

1. הצעת חוק העסקת עובדים על-ידי קבלני שירות בענפי השמירה והניקיון לגופים
ציבוריים, מ/781, מה שמכונה החוק של ההסכם עם ההסתדרות.

יש הערות? אין.

מי בעד בקשת הפטור בקריאה השנייה והשלישית?

הצבעה

בעד – רוב

נגד – אין

נמנעים – אין

היו"ר יריב לוין:

פה אחד, אין מתנגדים, אין נמנעים – אושר.

2.  הצעת חוק הביטוח הלאומי (תיקון) (הוראת שעה), התשע"ג-2013 (סעיפים 56
    פסקאות (5), (6), (7), 57 ו-59(ה) עד (ח) אשר פוצלךו מתוך הצעת חוק
    לשינוי סדרי עדיפויות לאומיים (תיקוני חקיקה להשגת יעדי התקציב לשנים
    2013 ו-2014), התשע"ג-2013) (קבלת גמלת סיעוד בכסף).

  מי בעד הבקשה הזאת?

  אנחנו מצביעים עכשיו כדי שאפשר יהיה להעביר במליאה בקריאה שנייה ושלישית.

הצבעה

בעד – רוב

נגד – אין

נמנעים – אין

היו"ר יריב לוין:

אושר פה אחד.

קריאה:

הצבענו אתמול על ההצעה הזאת.

היו"ר יריב לוין:

  זה היה נושא אחר, חוק פרטי של כץ עצמו. זה סעיפים שפוצלו מחוק ההסדרים.

3.  הצעת חוק המאבק בתופעת השימוש בחומרים מסכנים, התשע"ג2013, (מ/783).

  זה חוק שנקרא "סמי הפיצוציות".

  מי בעד?

הצבעה

בעד – רוב

נגד – אין

נמנעים – אין

היו"ר יריב לוין:

פה אחד, אין מתנגדים ואין נמנעים.

פניית יו"ר הכנסת בדבר הקדמת פתיחת ישיבת הכנסת ביום 15.10.2013 והוספת
ישיבת כנסת ביום 16.10.2013.

היו"ר יריב לוין:

אני עובר מכאן לפנייה של יו"ר הכנסת בדבר הקדמת פתיחת ישיבת הכנסת ביום
15.10ץ2013 והוספת ישיבת כנסת ביום 16.10.2013.

ירדנה את רוצה להציג?

ירדנה מלר-הורוביץ:

תודה.

אנחנו נפתח את המושב השני של הכנסת ה-19 ביום שני, י' בחשוון, 14.10. זאת
תהיה חשיבה חגיגית במעמד נשיא המדינה. אח"כ הגישו לנו כבר הצעת אי-אמון,
אבל זה יום רגיל בהתאם לתקנון.

ביום שלישי אנחנו מבקשים לציין במליאה 40 שנה למלחמת יום הכיפורים. באותו
יום ייפתח יום הזיכרון לראש הממשלה רבין ז"ל, נר ליצחק, בבית הנשיא בחמש
וחצי.

ראש הממשלה מוזמן ויהיו עוד אנשים שמוזמנים לבית הנשיא, אז מבקש יו"ר הכנסת
לפתוח את הישיבה ביום שלישי בשעה שלוש על-מנת שנוכל לציין את מלחמת יום
הכיפורים. מי שאמור ללכת לבית הנשיא יוכל לעשות זאת.

יצחק הרצוג:

מלחמת יום הכיפורים באיזה שעה?

ירדנה מלר-הורוביץ:

נתחיל עם נאומים בני דקה. ביום שני הנשיא ידבר, ראש הממשלה ידבר ולאחר מכן
נתחיל עם הצעת אי-האמון.

יצחק הרצוג:

מתי רבין?

ירדנה מלר:

ביום שלישי זה יהיה יום הכיפורים ומי שמוזמן לבית הנשיא. לכן אנחנו מבקשים
להקדים את הישיבה ל-15:00.

ביום רביעי, יום הזיכרון, כשעולים להר הרצל לקברו של רבין ז"ל, הישיבה
תיפתח כרגיל ב-11:00. ב-13:30 תסתיים הישיבה. נעלה להר הרצל ויקיימו את
האזכרה.

הבקשה הנוספת היא ישיבה נוספת בשעה 17:00 אחר-הצהריים. אני עוד לא יודעת מה
יהיה.

יצחק הרצוג:

40 שנה ליום כיפור זאת הצעה לסדר?

ירדנה מלר-הורוביץ:

זה ציון. ידבר ראש הכנסת, ראש הממשלה, ראש האופוזיציה.

אברהם מיכאלי:

למה צריך לאשר את זה באופן ספציפי כי הרי אנחנו ממילא נמצאים במליאה
מהבוקר.

ירדנה מלר:

לאחר שסגרנו את הישיבה הרגילה ב-13:30, כדי לפתוח ישיבה נוספת, צריך את
אישור ועדת הכנסת. כמו גם להקדים את שעת הישיבה ביום שלישי ב-15:00.

היו"ר יריב לוין:

הדברים ברורים. מי בעד לאשר את בקשת יו"ר הכנסת?

הצבעה

בעד – רוב

נגד – אין

נמנעים – אין

היו"ר יריב לוין:

פה אחד, אין מתנגדים, אין נמנעים.

בקשה למתן פטור מחובת הנחה לקריאה הטרומית להצעת חוק הכנסת, מספר הסגנים
ליו"ר הכנסת בתקופת כהונתה של הכנסת ה-19, התשע"ג-2013, פ1514/19

היו"ר יריב לוין:

אני עובר לנושא שהוסף לסדר היום ברגע האחרון אך בהסכמת כולם והוא בקשה למתן
פטור מחובת הנחה לקריאה הטרומית להצעת חוק הכנסת, מספר הסגנים ליו"ר הכנסת
בתקופת כהונתה של הכנסת ה-19, תשע"ג-2013, פ1514/19, על-פי בקשתו של חבר
הכנסת משה גפני, יו"ר ועדת המדע והטכנולוגיה. זאת הצעה שעניינה הוספת הסגן
העשירי על-פי הרצון והסיכומים.

אברהם מיכאלי:

יש מפלגה שלא קיבלה משהו לקראת סוף המושב?

יצחק הרצוג:

כן, שתי מפלגות לפחות.

אברהם מיכאלי:

ש"ס לא קיבלו כלום.

היו"ר יריב לוין:

ש"ס קיבלו את הרב הראשי. זה לא כל-כך מעט.

חבר הכנסת מיכאלי, הדבר הכי גדול שאפשר לקבל כאן זה את החוקים שאתה מונע,
לא את אלה שאתה מעביר. אתם יצאתם פה עם מלוא תאוותכם בידכם בעניין הזה.

היתה בקשה של 3 סיעות, שהן סיעות יהדות התורה, מר"צ והתנועה, שיש להם 7
ושתי סיעות עם 6 מנדטים, שבגלל מבנה נשיאות הכנסת הנוכחי נוצר מצב שהן לא
מיוצגות בנשיאות הכנסת ואין להם סגן יו"ר מטעמם. היתה בקשה שלהן, באופן
חריג בהוראת שעה, להוסיף סגן עשירי שיתחלק ביניהן כדי שיהיה מצב שיהיה
ייצוג לכלל הסיעות בתוך נשיאות הכנסת. זאת בקשה של סיעות האופוזיציה שמצאנו
לנכון להיענות לה ולנסות להעביר את המהלך הזה על דעתו של יו"ר הכנסת. אני
חושב שאם כולם מסכימים לפחות ננסה להעביר את העניין בקריאה הטרומית ולהתקדם
איתו.

מי בעד הבקשה הזאת?

הצבעה

בעד – רוב

נגד – אין

נמנעים – אין

היו"ר יריב לוין:

פה אחד. אין מתנגדים, אין נמנעים.

תודה רבה, הישיבה נעולה.

הישיבה ננעלה בשעה 10:45.
