הכנסת העשרים

מושב שני

פרוטוקול מס' 71

מישיבת ועדת הכנסת

יום שלישי, ה' בכסלו התשע"ו (17 בנובמבר 2015), שעה 17:10

סדר היום:

תיקון להחלטה בדבר סדרי הדיון בהצעת חוק התקציב והצעות החוק הנלוות –
רביזיה

נכחו:

חברי הוועדה:

דוד ביטן – היו"ר

ישראל אייכלר

יואב בן צור

צחי הנגבי

מכלוף מיקי זוהר

יואל חסון

מרב מיכאלי

אברהם נגוסה

רועי פולקמן

יואב קיש

חברי הכנסת:

איתן ברושי

ענת ברקו

מסעוד גנאים

משה גפני

דב חנין

מיקי לוי

בצלאל סמוטריץ

עודד פורר

מיכל רוזין

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

אירית שלהבת

תיקון להחלטה בדבר סדרי הדיון בהצעת חוק התקציב והצעות החוק הנלוות –
רביזיה

היו"ר דוד ביטן:

אני פותח את הישיבה על הרביזיה. חבר הכנסת יואב בן צור, אתה ביקשת רביזיה.
יש לך משהו להגיד?

דב חנין (הרשימה המשותפת):

אדוני היושב-ראש, רבותי חברי הכנסת, בדרך כלל דיון על רביזיה הוא דיון חשוב
כי הוא מסיים את הסוגיה, אבל אני רוצה לבשר לכם משהו אופטימי שהתחדש היום
בכנסת. מעתה הדיון על הרביזיה לא סוגר את הסוגיה מכיוון שסדרי דיון מיוחדים
זה כבר דיון שנעשה פה אחרי שהיתה רביזיה ונדחתה וכאילו הסוגיה נסגרה.

מרב מיכאלי (המחנה הציוני):

אחרי שהיו הסכמות והיה סיכום.

דב חנין (הרשימה המשותפת):

יש לנו תקדים בכנסת. אני אומר את זה לפרוטוקול. מעתה כל הדיונים בכנסת
נפתחים. בשם האופוזיציה אנחנו מודים לקואליציה על המהלך הזה. הם עשו הרבה
דברים רעים היום, בין היתר הם רוצים "לדרוס" את הזכויות שלנו להגיש
הסתייגויות, אבל לפחות את העניין הזה, שאומר שרביזיה לא סוגרת דיונים,
אנחנו מקבלים בברכה. זה תקדים חיובי. אנחנו נשתמש בו, נצטט את היועצת
המשפטית שלנו.

היו"ר דוד ביטן:

אני מבקש לשאול אותך שאלה. מתי אתה חושב שתזכה להיות בממשלה כדי להשתמש
בזה?

דב חנין (הרשימה המשותפת):

אני לא מדבר דווקא על סדרי דיון מיוחדים, אני אומר בכלל.

מיכל רוזין (מרצ):

הוא לא שואף לשם.

דב חנין (הרשימה המשותפת):

אני נהנה מן האפשרות לייצר רביזיות ודיונים נוספים.

היו"ר דוד ביטן:

זה לא המצב. הודענו בדיון – אמרה את זה גם היועצת המשפטית - -

דב חנין (הרשימה המשותפת):

גם אני אודיע מעכשיו בדיונים, אקפיד להודיע בדיונים.

היו"ר דוד ביטן:

- -שכל עוד לא נתחיל להצביע נוכל לתקן.

דב חנין (הרשימה המשותפת):

מהיום אודיע בכל דיונים שיש לי עוד נושאים שאולי אעלה אותם בעתיד.

היו"ר דוד ביטן:

חבר הכנסת בן צור גם הגיש רביזיה. לא אחזור על הכול אבל בסיכום שלי עניתי
על כל הטענות שלכם. אני אומר את זה במפורש, זה מוכיח את תום הלב שלנו, תום
לב מוחלט. הוא לא פוליטי במקרה הזה. בחוקי ההסדרים שלגביהם הגישו
הסתייגויות – אמנם הגישו מאות אבל זה לא כמות אדירה – שם לא שינינו ולא
נגענו ואנחנו מאפשרים להצביע על כל הסתייגות בפני עצמה.

מי בעד הרביזיה? ירים את ידו. מי נגד? ירים את ידו. מי נמנע?

הצבעה

בעד – 7

נגד – 10

נמנעים – אין

הצעת הרביזיה לא נתקבלה.

היו"ר דוד ביטן:

הרביזיה לא נתקבלה.

תודה רבה.

הישיבה ננעלה בשעה 17:20.
