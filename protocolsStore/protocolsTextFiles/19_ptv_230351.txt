הכנסת התשע-עשרה

נוסח לא מתוקן

מושב ראשון

פרוטוקול מס' 6

מישיבת ועדת הכנסת

יום שני, כ"ו באייר התשע"ג (06 במאי 2013), שעה 9:30

סדר היום:

1. בקשת הממשלה להקדמת הדיון בהצעות חוק

2. המלצה לבחירת יושב ראש ועדה

3. בקשת יו"ר ועדה להקדמת הדיון בהצעת חוק, לפני הקריאה השניה והשלישית

4. קביעת ועדות לדיון בהצעות החוק הבאות –

א. הצעת חוק הדיינים (תיקון - ייצוג הולם לנשים בוועדה למינוי דיינים),
התשע"ג-2013

ב. הצעת חוק הדיינים (תיקון - הבטחת ייצוג הולם לנשים בוועדה למינוי
דיינים), התשע"ג-2013

6. בקשת יו"ר ועדת הכספים להקדמת הדיון בהצעת חוק מיסוי מקרקעין (שבח
ורכישה)(תיקון מס' 76), התשע"ג-2013 (מ/756)

נכחו:

חברי הוועדה:

צחי הנגבי – היו"ר

יצחק הרצוג

יצחק וקנין

יריב לוין

דב ליפמן

דוד רותם

פנינה תמנו-שטה

אורי מקלב

שולי מועלם רפאלי

מוזמנים:

מזכירת הכנסת ירדנה מלר-הורוביץ

  ------------------------------------------------------------------------
  שירן ברזילי גלוטר      –    משרד המשפטים
  ---------------------- ---- --------------------------------------------
  ענת הראבן              –    רשות האכיפה והגביה, משרד המשפטים

  עדי שטיין                   
  ------------------------------------------------------------------------

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

לאה קיקיון

הצעת חוק הדיינים (תיקון - ייצוג הולם לנשים בוועדה למינוי דיינים),
התשע"ג-2013

הצעת חוק הדיינים (תיקון - הבטחת ייצוג הולם לנשים בוועדה למינוי דיינים),
התשע"ג-2013

היו"ר צחי הנגבי:

שלום לכולם, אני פותח את ישיבת ועדת הכנסת. סדר היום לפניכם. הנושא הראשון
שעל סדר היום – קביעת ועדות לדיון בהצעות חוק. יש את הצעת חוק הדיינים
(תיקון – ייצוג הולם לנשים בוועדה למינוי דיינים), התשע"ג-2013.

אדוני, יושב ראש ועדת החוקה, אני מניח שזה לא יהיה במחלוקת שנושא יעבור
לדיון אצלך. האם יש מישהו שחושב אחרת?

אורי מקלב:

איזה ועדות הציעו?

היו"ר צחי הנגבי:

אתה יודע שזה בדרך כלל לא הדבר המהותי אלא מה באמת נכון. הציעו עוד שתי
ועדות.

אורי מקלב:

זה לא סתם, לא בכדי.

היו"ר צחי הנגבי:

יו"ר הוועדה לקידום מעמד האישה תומכת בהעברה לוועדת החוקה, חוק ומשפט. יו"ר
ועדת החינוך, התרבות והספורט אינה מעוניינת לדון בהצעת החוק הזו. במליאה
עלו הצעות כפי שעולות בדרך כלל, לא בהכרח מכוונות באמת למטרה העניינית. אבל
פה אנחנו בדיון הענייני. אם אין הצעות אחרות, אז אנחנו נאשר.

אורי מקלב:

מה היו הסיבות לכך שחברי כנסת הציעו ועדות אחרות? כל זה היה מכיוון שלפעמים
בחוקים אתה צריך לראות לא רק את ההצעה שמונחת על השולחן אלא, לפעמים, מה
המניע להצעה. כשחברי כנסת חשובים מאד, אנשים שחיים בתוך המדינה הזו מציעים
הצעת חוק, ופה נשאלה שאלה מדוע הצעת החוק הזו בוועדה למינוי דיינים, דווקא
שם, הדבר הראשון שמעוניינים להכניס לתוך הבוחר - - עוד נשים, ולמשל, לא
מציעים את הדבר הזה בוועדה למינוי שופטים.

דוד רותם:

למה אתה לא מגיש הצעת חוק?

אורי מקלב:

אני לא חושב משהו אחד ומגיש הצעת חוק אחרת. אם הייתי רוצה להציע הצעת חוק
כזו אז דבר ראשון, אני חושב - - . למשל, בקאדים. למה אף אחד לא - - -

למה ביחד, אפילו?

היו"ר צחי הנגבי:

אתה מקיים את הדיון על התוכן.

אורי מקלב:

בוועדה לפניות הציבור יש גם לפעמים - - שם דנים מה המניע.

היו"ר צחי הנגבי:

דיון על התךוכן תקיימו בוועדה הייעודית. השאלה אם אתה חושב שוועדה אחרת
צריכה לדון בתוכן.

אורי מקלב:

זה מה שאני מעלה. כיוון שאני חושב שהמניע הוא משהו אחר - -

היו"ר צחי הנגבי:

איזו ועדה אתה מציע?

אורי מקלב:

- - אז לא שאני חושב, אני מאד מכבד את ועדת החוקה, בחוקים רציניים שם הם
באמת דנים, אבל בחוקים שהם באמת פופוליסטיים - - -

היו"ר צחי הנגבי:

איזה ועדה אתה מציע?

אורי מקלב:

למשל – בריאות הציבור.

היו"ר צחי הנגבי:

מי בעד העברת הנושא לוועדה לבריאות הציבור?

קריאה:

פניות הציבור.

היו"ר צחי הנגבי:

פניות הציבור.

קריאות:

בריאות.

קריאה:

ועדת העבודה, הרווחה והבריאות.

קריאה:

זה לא הנושא.

היו"ר צחי הנגבי:

אוקיי. מי בעד העברת הנושא לדיון בוועדת החוקה, חוק ומשפט?

הצבעה

בעד – רוב

נגד – 1

נמנעים – אין

הצעת החוק הועברה לדיון בוועדת החוקה, חוק ומשפט.

היו"ר צחי הנגבי:

ההחלטה אושרה, הצעת החוק תועבר לדיון בוועדת החוק, חוק ומשפט.

אנחנו עוברים להצעת הצעת חוק הדיינים (תיקון - הבטחת ייצוג הולם לנשים
בוועדה למינוי דיינים), התשע"ג-2013. אנחנו נצביע גם על ההצעה הזו. אתה
עדיין עומד על ההצעה שלך?

אורי מקלב:

אני אמרתי את שלי.

היו"ר צחי הנגבי:

מי בעד העברת הנושא לוועדת החוקה, חוק ומשפט? מי נגד?

הצבעה

בעד – רוב

נגד – 1

נמנעים – אין

הצעת החוק הועברה לדיון בוועדת החוקה, חוק ומשפט.

היו"ר צחי הנגבי:

תודה, גם ההצעה הזו הועברה לוועדת החוקה, חוק ומשפט.

המלצה לבחירת יושב ראש ועדה

היו"ר צחי הנגבי:

אנחנו צריכים לבחור יושב ראש לוועדת המדע והטכנולוגיה. בהתאם להוראות סעיף
106(א)(1) לתקנון הכנסת, הוועדה תבחר יושב ראש מבין חבריה לפי המלצת ועדת
הכנסת. ההמלצה שאנחנו מבקשים לתת בפני הוועדה היא בחירתו של חבר הכנסת משה
גפני, לכהן כיושב ראש ועדת המדע והטכנולוגיה מטעם סיעת יהדות התורה.

קריאות:

- - -

היו"ר צחי הנגבי:

יש הצעה אחרת? לא. אם כך נעבור להצבעה.

הצבעה

בעד ההצעה– רוב

נגד – אין

נמנעים – אין

ההצעה להמליץ על חבר הכנסת משה גפני לכהונת יושב ראש ועדת המדע והטכנולוגיה
נתקבלה.

היו"ר צחי הנגבי:

תודה, ההצעה אושרה.

בקשת הממשלה להקדמת הדיון בהצעות חוק

היו"ר צחי הנגבי:

אנו עוברים לבקשת הממשלה להקדים את הדיון בחוק ההוצאה לפועל (תיקון מס'
29). נציגת משרד המשפטים תנמק, בבקשה.

שירן ברזילי גלוטר:

אנחנו מבקשים להאריך את הוראת השעה שלמעשה פגה ב- 16.5, בשבוע הבא, עניינה
של הוראת השעה היא ביטול המאסרים בהוצאה לפועל. זו הוראת שעה שנקבעה במסגרת
תיקון 29, שנכנס תוקפה בשנת 2009. המטרה של התיקון היתה להגביר את יכולת
הגביה תוך צמצום הפגיעה בחירות של החייב. למעשה, בשנתיים האחרונות לא הוטלו
מאסרים, למעט תיקי מזונות. אנחנו מבקשים להאריך את הוראת השעה על מנת ללמוד
את הנושא טוב יותר, ו - -

דוד רותם:

בשנתיים האחרונות ניגבו יותר כספים מאשר קודם. לא צריך את המאסרים כדי
לגבות.

שירן ברזילי גלוטר:

אני מניחה שנעשה את הדיון הזה לגופו של עניין בוועדת החוקה. בסך הכל עכשיו
אנחנו מבקשים לקצר את תקופת ההנחה כדי שנוכל להמשיך וליצור איזשהו רצף של
הוראת השעה.

יצחק הרצוג:

במקביל יש סיכום, גם עם הקואליציה, על הצמדת החוק של חברת הכנסת מרב
מיכאלי, הצעת חוק פרטית. ברגע שזה יובא למליאת הכנסת.

היו"ר צחי הנגבי:

מתי אתם מתכוונים לקיים את הקריאה השניה?

דוד רותם:

יום אחרי שזה יעבור בקריאה ראשונה.

היו"ר צחי הנגבי:

אז אנחנו נאשר, לא לכל הקריאות. אנחנו נוהגים לאשר רק לקריאה הראשונה. לאחר
מכן, אם יהיה צורך – נדון מחדש.

דוד רותם:

אבל יהיה צורך, מסיבה אחת פשוטה: ב- 16 למאי פג התוקף.

יצחק הרצוג:

בדיוק. לכן אתה חייב את זה בתחילת השבוע הבא. ביום שני הבא, לקריאה שלישית.

היו"ר צחי הנגבי:

המסורת שגובשה על ידי יושב ראש הוועדה הקודם, יושב ראש הקואליציה היום היא
שאנחנו לא מאשרים - -, וזו מסורת ראויה ולכן נתמוך בבקשת הממשלה בהקדמת
הדיון בהצעת החוק. מי בעד?

הצבעה

בעד – רוב

נגד – אין

נמנעים – אין

בקשת הממשלה להקדמת הדיון בהצעת החוק אושרה.

היו"ר צחי הנגבי:

תודה, בקשת הממשלה אושרה.

בקשת יו"ר ועדת הכספים להקדמת הדיון בהצעת חוק מיסוי מקרקעין (שבח
ורכישה)(תיקון מס' 76), התשע"ג-2013 (מ/756)

היו"ר צחי הנגבי:

הנושא הבא – בקשת יושב ראש ועדת הכספים להקדים את הדיון בהצעת חוק מיסוי
מקרקעין (שבח ורכישה) לפני הקריאה השניה והשלישית.

יצחק הרצוג:

לא ראינו את זה. בחומר שלנו זה לא מופיע.

היו"ר צחי הנגבי:

זה נוסף לסדר היום.

יש מתנגדים להקדמת הדיון? אם כן נצביע על בקשת יושב ראש ועדת הכספים. מי
בעד? מי נגד?

הצבעה

בעד – רוב

נגד – אין

נמנעים – אין

בקשת יושב ראש ועדת הכספים להקדמת הדיון בהצעת חוק נתקבלה.

היו"ר צחי הנגבי:

פה אחד התקבל.

אני מודה לכם, הישיבה נעולה.

הישיבה ננעלה בשעה 09:50
