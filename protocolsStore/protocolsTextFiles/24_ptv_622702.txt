הכנסת העשרים-וארבע

מושב שני

פרוטוקול מס' 82

מישיבת ועדת הכנסת

יום שני, כ"ז באדר התשפ"ב (28 בפברואר 2022), שעה 15:45

סדר היום:

<< נושא >> המלצת ועדת הכנסת בדבר מינוי סגן זמני נוסף ליושב ראש הכנסת <<
נושא >>

נכחו:

חברי הוועדה:

ניר אורבך – היו"ר

בועז טופורובסקי

חברי הכנסת:

משה גפני

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אתי אפלבוים

<< נושא >> המלצת ועדת הכנסת בדבר מינוי סגן זמני נוסף ליושב ראש הכנסת <<
נושא >>

<< יור >> היו"ר ניר אורבך: << יור >>

צהריים טובים. אני פותח את ישיבת ועדת הכנסת. על סדר-היום: המלצת ועדת
הכנסת בדבר מינוי סגן זמני נוסף ליושב-ראש הכנסת. המלצת ועדת הכנסת לבחירת
סגן זמני ליושב-ראש הכנסת.

בהתאם לסעיף 2 לתקנון הכנסת מוצע לבחור בחבר הכנסת יעקב אשר כסגן זמני נוסף
ליושב-ראש הכנסת. כהונתו תסתיים עם מינויים של סגנים קבועים ליושב-ראש
הכנסת. אני בהחלט מקדם בברכה את הצעד החשוב הזה.

<< דובר >> ארבל אסטרחן: << דובר >>

אני רק רוצה להזכיר שלפי החוק יכולים להיות עד 9 סגנים אלא אם ועדת הכנסת
ברוב מיוחד מחליטה להגדיל את המספר. בהתאם למספר הזה של 9 מקסימום, היחס
צריך להיות 5:4 לטובת הקואליציה. היום יש רק 3 חברים של האופוזיציה כי לא
נותנו שמות, שזה חברי הכנסת ביטן, מרגי וטיבי. מהקואליציה, כזכור, אתם
קבעתם את ההסדר הזה שיהיו 6 אנשים אבל יתחלקו על 5 מקומות. בעצם הבא בתור
שאמור להתחלף זה חבר הכנסת גינזבורג שאמור להתפטר. זה לא אוטומטית ההפסקה
שלו כי הוא כיהן עוד קודם אבל בסוף פברואר יתפטר ואז ייכנס חבר הכנסת סובה
במקומו. לכן בעצם יש מקום לאופוזיציה שימתין להודעה שלהם. לכן כעת אתם
יכולים להמליץ על חבר כנסת מהאופוזיציה והמליאה צריכה להצביע על זה.

<< יור >> היו"ר ניר אורבך: << יור >>

בסדר גמור.

חבר הכנסת גפני, ברוך הבא. הצגתי כבר את הנושא על סדר-היום.

<< דובר >> משה גפני (יהדות התורה): << דובר >>

תודה רבה, אני מודה לך ששמת את זה מייד על סדר-היום. המינוי הוא לשנה. .

<< דובר >> ארבל אסטרחן: << דובר >>

אולי צריך להגיד גם למה זאת נשיאות זמנית. זה לא באמת מונח הנשיאות הזמנית
אבל מאחר ולא הגיעו להסכמות מלאות על ההרכב אז כל הזמן אמרנו, שהדבר הזה
הוא נשיאות זמנית. בדרך-כלל מה שנעשה בתחילת כנסת עד בעצם שיגיע להסכמות
מלאות בין הקואליציה והאופוזיציה ויקבעו נשיאות קבועה. כל הסגנים בעצם הם
זמניים ואמורים לסיים את כהונתם ברגע שתיבחר נשיאות קבועה.

<< דובר >> משה גפני (יהדות התורה): << דובר >>

אם עד עוד שנה לא יגיעו להסכמה יחליף אותו מישהו מאגודת ישראל.

<< דובר >> ארבל אסטרחן: << דובר >>

בדיוק, זה לפי המוקדם.

אז יש לנו תאריך - - -

<< דובר >> משה גפני (יהדות התורה): << דובר >>

שנה מאותו רגע שהוא מתמנה במליאה.

<< יור >> היו"ר ניר אורבך: << יור >>

בסדר, נכניס את זה להחלטה.

<< דובר >> משה גפני (יהדות התורה): << דובר >>

מאותו רגע שהוא מתמנה במליאה.

<< דובר >> ארבל אסטרחן: << דובר >>

שנה מאישור המליאה או נשיאות קבועה, לפי המוקדם.

<< דובר >> משה גפני (יהדות התורה): << דובר >>

או נשיאות קבועה, ברור.

<< יור >> היו"ר ניר אורבך: << יור >>

בסדר גמור. אז נכניס את זה להחלטה ונצביע על ההחלטה המתוקנת.

חבר הכנסת טופורובסקי, אתה רוצה להעיר משהו?

<< דובר >> בועז טופורובסקי (יש עתיד): << דובר >>

אני רק רוצה לקוות שזאת התחלה או המשך של תהליך של האופוזיציה שהיא מפסיקה
את החרם שלה על הכנסת וממשיכה להיות שחקן חשוב ומשמעותי בכנסת הזאת בלי
חרמות ובלי תנאים.

<< דובר >> משה גפני (יהדות התורה): << דובר >>

שני דברים. א', אנחנו מייצגים את יהדות התורה ואנחנו בוועדות. שנית, היות
והלכתי מהכא להתם ומהתם להכא. אתם גם צריכים להתגמש. לא רק האופוזיציה.

<< יור >> היו"ר ניר אורבך: << יור >>

אנחנו מקבלים.

חבר הכנסת גפני, בכל מקרה אנחנו מברכים על המהלך הזה. זה מהלך חשוב.

<< דובר >> משה גפני (יהדות התורה): << דובר >>

אני מודה לך על זה ששמת את זה מייד וחסכת לי בעיות בתוך יהדות התורה.

<< יור >> היו"ר ניר אורבך: << יור >>

אני תמיד אשמח.

נעבור כעת להצבעה. מי בעד המלצת ועדת הכנסת ירים את ידו.

הצבעה

הצעת ועדת הכנסת התקבלה.

<< יור >> היו"ר ניר אורבך: << יור >>

התקבלה פה אחד.

הישיבה נעולה.

<< סיום >> הישיבה ננעלה בשעה 15:50. << סיום >>
