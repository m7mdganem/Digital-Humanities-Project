הכנסת השש-עשרה נוסח לא מתוקן

מושב שלישי

פרוטוקול מס' 202

מישיבת ועדת הכנסת

יום רביעי, ט' בשבט התשס"ה (19 בינואר 2005), שעה 10:05

סדר היום: פניית סיעת "אגודת ישראל" בעניין שם הסיעה

נכחו:

חברי הוועדה: רוני בר-און - היו"ר

גדעון סער

רשף חן

זהבה גלאון

מאיר פרוש

מוזמנים:

יועצת משפטית: חה"כ משה גפני

חה"כ יעקב ליצמן

חה"כ אברהם רביץ

מזכיר הכנסת אריה האן

סגן מזכיר הכנסת דוד לב

יועצת משפטית: ארבל אסטרחן

מנהלת הוועדה: אתי בן-יוסף

קצרנית: אסתר מימון

פניית סיעת "אגודת ישראל" בעניין שם הסיעה

היו"ר רוני בר-און:

בוקר טוב. אני מתכבד לפתוח את ישיבת ועדת הכנסת, ישיבה מס' 202. על
סדר-היום שלנו פנייה של סיעת אגודת ישראל בעניין שם הסיעה. קיבלתי פניות
בכתב ובעל-פה, אחרי החלטת הכנסת, שטוענות, גם על סמך נתונים שהציגו בפני,
שנפלה טעות בהגדרת שמות הסיעות שעה שפיצלנו את הסיעות בישיבה, דומני שבשבוע
שעבר זה היה. באיזה יום?

מאיר פרוש:

ביום רביעי אחר-הצהרים.

היו"ר רוני בר-און:

קיבלתי מכתב דרישה מיושב-ראש סיעת אגודת ישראל, ואל תתפסו אותי במילה
בעניין השם, כי השם הוא במחלוקת, חבר הכנסת הרב יעקב ליצמן, לקיים דיון
בשאלה הזאת. באתי בדברים גם עם חבר הכנסת גפני וגם עם חבר הכנסת פרוש. חבר
הכנסת גפני מסר לי שהוא מבקש לקבל עוד 48 שעות להתייעצות כדי להודיע לוועדת
הכנסת את עמדת הסיעה שלו, באם הם מסכימים לדרישה ולבקשה של אגודת ישראל או
שהם מבקשים לקיים על זה דיון בוועדת הכנסת.

חבר הכנסת פרוש, כמעט באונס הסכים לבקשתי זו, לתת את הדחייה הזאת, ואני
נעתר לבקשה. אם יהיה צורך, הדיון יתקיים ביום שני הבא. תודה רבה, הישיבה
נעולה.

הישיבה ננעלה בשעה 10:10
