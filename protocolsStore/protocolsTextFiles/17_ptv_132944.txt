הכנסת השבע עשרה נוסח לא מתו

מושב שני

פרוטוקול מס' 8

מישיבת הוועדה המשותפת (של ועדת הכנסת וועדת הכספים) לתקציב הכנסת

יום שלישי, ה' בטבת התשס"ז (26 בדצמבר 2006), בשעה 15:15

ס ד ר ה י ו ם

שינויים בתקציב הכנסת לשנת 2006 – הצבעה

הצעת תקציב הכנסת לשנת 2007 – הצבעה

נכחו:

חברי הוועדה: רוחמה אברהם – היו"ר

  דוד אזולאי

  רוברט אילטוב

  גלעד ארדן

  מנחם בן-ששון

  זהבה גלאון

  נדיה חילו

  יואל חסון

  אחמד טיבי

  אסתרינה טרטמן

  אמנון כהן

  יורם מרציאנו

  גדעון סער

  משה שרוני

מוזמנים: אבי בלשניקוב - מנכ"ל הכנסת

עו"ד נורית אלשטיין - היועצת המשפטית של הכנסת

אריה האן - מזכיר הכנסת

עו"ד יואל הדר - יועץ משפטי, משרד הביטחון

ייעוץ משפטי: ארבל אסטרחן

מנהלת הוועדה: אתי בן-יוסף

רשמה וערכה: אהובה שרון – חבר המתרגמים בע"מ

שינויים בתקציב הכנסת לשנת 2006 – הצבעה

הצעת תקציב הכנסת לשנת 2007 – הצבעה

היו"ר רוחמה אברהם:

אנחנו דנים בתקציב הכנסת, בסוגיה שהייתה צריכה להגיע להכרעה בכל מה שקשור
גם לקרנות וגם לחקיקה. אני רוצה להביא את זה לסיום ולהצבעה.

נשמע את הצעת מנכ"ל הכנסת.

אבי בלשניקוב:

גברתי יושבת-ראש הוועדה, אני מבקש לאשר את התקציב כפי שהוא עם אותו סעיף של
2 מיליון ו-200 אלף שקלים לטובת הקרנות, כאשר כפי שידוע לכם, מדי שנה קרן
המלות מתקצבת ומחלקת 2 מיליון שקלים. כך שבעצם נותר כרגע באישור שלכם כאן
200 אלף שקלים, כאשר הייתה בכוונתי להביא במהלך החודשים הקרובים – כשם
שעשיתי בשנה החולפת – בקשה להעברה תקציבית מעודפים בקרנות משנת 2006 לטובת
2007. אני מניח שעם המנה הראשונה הזו של ה-200 אלף שקלים אני אסתדר בקרן
הנזקקים, אבל כאשר אני אגיע לכאן על-מנת לבקש את ההעברה התקציבית של
העודפים, של עוד 800 אלף שקלים, אני אגיע לכאן על-פי סיכום מראש ואני
אביא - על דעת היועצת המשפטית של הכנסת, כמובן הכול על דעת יושבת ראש הכנסת
– תוכנית כוללת שתיתן מענה הולם לכל סוגיית הקרנות.

אשר על כן אני מבקש לאשר את התקציב כפי שהוא.

היו"ר רוחמה אברהם:

האם ליועצת המשפטית יש משהו לומר בעניין הזה?

נורית אלשטיין:

כן. נוכח כך שמתוך ה-2,200 מיליון שקלים שמבקשים, שני מיליון הם מקרן
המלגות שממילא אמרנו שהשנה אנחנו מבקשים לתקצב את זה כי התחייבנו. נוכח
ההודעה של המנכ"ל שהוא לא יבקש אישור הוועדה להעברה של 800 אלף שקלים
שנשארו לו משנה שעברה לקרן הנזקקים אלא בכפוף להסדר משפטי שיושג על-דעתנו,
אינני רואה בעיה לאשר את התקציב כפי שהוא, אבל ראיתי כאן דבר אחר שאני
מבקשת את ההסבר, אלא אם כן אתה מוריד את זה, שזה סעיף 36. מה זה קרן
יושב-ראש הכנסת, 50 אלף שקלים?

אבי בלשניקוב:

זוהי קרן שקיימת מזה שנים רבות. במשך שנים רבות, לפני תקופתו של אריה האן,
קיימת קרן שנקראת קרן יושב-ראש הכנסת. זוהי קרן קטנה שנועדה למקרים של
מצוקות, גם של עובדי כנסת, גם מקרים מאוד חריגים.

שוחחה אתי על כך היועצת המשפטית של הכנסת. אני נענה לפנייתה לגבי הקרן הזאת
ואני מוחק אותה.

היו"ר רוחמה אברהם:

לאור ההודעה של מנכ"ל הכנסת, אנחנו עוברים להצבעה.

אנחנו מצביעים על שני דברים. ההצבעה הראשונה היא על שינויים בתקציב הכנסת
לשנת 2006 והשנייה, הצעת תקציב הכנסת לשנת 2007. ההצבעה תהיה בהתאם לסעיף
11(ב)(1) לחוק יסודות התקציב, התשמ"א-1985. יושבת-ראש הכנסת מבקשת את אישור
הוועדה להעביר את הסכומים המפורטים מטה מסעיף הרזרבה לסעיפים אחרים כמפורט
להלן. מתוכנית פברואר 020401 – מיליון שקלים – לתוכנית 020201, מרכיבי שכר,
חברי כנסת.

כפי שאמרנו בתחילת הישיבה, העברה זו מתבקשת משום שבשנת 2006, שהיא הייתה גם
שנת הבחירות, הייתה תחלופה רבה של חברי כנסת ולכן נצטרך לאשר את זה.

לאחר מכן נאשר את התקציב.

גדעון סער:

התיקון שלי לגבי קשרי חוץ.

היו"ר רוחמה אברהם:

הוא אמר שהוא מכניס את התיקון הזה.

גדעון סער:

אני לא יודע ממה למה מוסיפים את זה.

היו"ר רוחמה אברהם:

אני מבקשת ממנכ"ל הכנסת.

אבי בלשניקוב:

אני מודיע שאני נענה לפנייתו הצודקת והנכונה של חבר הכנסת גדעון סער לגבי
תוספת של 500 אלף שקלים לתקציב של קשרי החוץ. הסעיף הזה יגדל מ-2 מיליון
שקלים ל-2.5 מיליון שקלים ובמקביל אני מפחית סכום של 500 אלף שקלים.

נדיה חילו:

אני יכולה לשאול מה הכללים לנסיעות?

היו"ר רוחמה אברהם:

אנחנו לא מקיימים דיון. את יכולה לשלוח מכתב למנכ"ל הכנסת, לשאול ותקבלי
ממנו תשובה. זה לא המקום.

אנחנו עוברים להצבעה על הסעיף הראשון, תקצוב של מיליון שקלים לשכר חברי
הכנסת. מי בעד העברה? 7. מי נגד? אין. מי נמנע? אין.

אושרו השינויים בתקציב הכנסת לשנת 2006

אני קובעת שההעברה אושרה.

אנחנו מצביעים על תקציב הכנסת, עם כל ההערות שנרשמו בפרוטוקול, כולל הערתו
של המנכ"ל בנוגע לסוגיה של תקציבי הסיעות. סיכמנו לגבי הסיעות שתוגש הצעת
חוק ונגרום למהלך של חקיקה מהיר. הסוגיה של הקרן לעמותות בוטלה מהתקציב.
הסוגיה של הקרן לנזקקים, כפי שאמר המנכ"ל, הוא ימציא בעוד חודש את הפתרון
לסוגיה של ה-800 אלף שקלים הנותרים.

מי בעד העברת תקציב הכנסת לשנת הכספים 2007? 6. מי נגד? מי נמנע?

תקציב הכנסת לשנת הכספים 2007 – אושר

העברתם כאן תקציב שהוא נכון ומאוזן. סיימנו תהליך של הצבעה על תקציב הכנסת.
מתוך השעות שישבנו כאן, אין ספק שהפעם הזו יצאתם עם תקציב שהוא חסכוני,
נכון וראוי, ואני מאחלת לכם שתמשיכו לפעול מתוך הראייה הזו וגם מתוך הראייה
העתידי.

אני עומדת על בקשתי שבמהלך שבוע הבא, או מיד לאחר שנסיים את תקציב המדינה
וחברי הכנסת יהיו יותר פנויים, מאוד הייתי רוצה שיגיע לכאן מנכ"ל הכנסת
וייתן לנו פירוט יתר על כל השינויים המבניים שאתם עומדים לעשות בכנסת ומה
התוכניות העתידיות שלכם.

אני מודה לחברי ועדת הכנסת והכספים המשותפת.

הישיבה ננעלה בשעה 15:40
