פרוטוקולים/ועדת הכנסת/5045

ירושלים, ח' בסיון, תשס"ב

19 במאי, 2002

הכנסת החמש-עשרה נוסח לא מתוקן

מושב רביעי

פרוטוקול מס' 305

מישיבת ועדת הכנסת

שנתקיימה ביום שני, ב' בסיון התשס"ב – 13.5.2002, שעה 13:45

סדר היום: קביעת מסגרת הדיון להצעות להביע אי-אמון בראש הממשלה

נכחו:

חברי הוועדה:

אפי אושעיה – היו"ר

אורי אריאל

עבד אלמאלכ דהאמשה

אריה האן – מזכיר הכנסת

דוד לב – סגן מזכיר הכנסת

מנהל/ת הוועדה: אתי בן-יוסף

קצרנית: שולמית לחוביצקי

קביעת מסגרת הדיון להצעות להביע אי-אמון בראש הממשלה

היו”ר אפי אושעיה:

אני מתכבד לפתוח את ישיבת ועדת הכנסת. עלינו לקבוע את מסגרת הדיון להצעות
להביע אי-אמון בראש הממשלה, שהוגשו על-ידי סיעות חד"ש, רע"ם, בל"ד ותע"ל,
בנושא המלחמה המתמשכת בשטחים, הגזירות הכלכליות והפגיעה באושיות הדמוקרטיה.
אני מבין שמוסכם עליכם שניתן 3 דקות לכל סיעה באופן שיווני, במסגרת דיון
סיעתי.

עבד אלמאלכ דהאמשה:

כן, כן, 3 דקות לכל סיעה, גדולה כקטנה.

היו”ר אפי אושעיה:

גדולה כקטנה. האם ההצעה מקובלת?

אורי אריאל:

זה מוסכם עלינו.

היו”ר אפי אושעיה:

אם כן, מסגרת הדיון היא דיון סיעתי, 3 דקות לכל סיעה, גדולה כקטנה. ההצעה
נתקבלה פה אחד.

אני מודה לכם. הישיבה נעולה.

הישיבה ננעלה בשעה 13:50
