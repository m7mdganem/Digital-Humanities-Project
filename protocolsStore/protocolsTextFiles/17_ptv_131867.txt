הכנסת השבע-עשרה נוסח לא מתוקן

מושב ראשון

פרוטוקול מס' 6

מישיבת ועדת הכנסת

יום רביעי, כ"ו באייר התשס"ו (24 במאי 2006), שעה 15:00

סדר היום: הקמת ועדה משותפת של ועדת החוץ והביטחון וועדת החוקה, חוק ומשפט
לבחינת הצורך להכריז על מצב חירום

נכחו:

חברי הוועדה:

רוחמה אברהם - היו"ר

קולט אביטל

דוד אזולאי

גלעד ארדן

אורי אריאל

יצחק גלנטי

דוד טל

יורם מרציאנו

אפרים סנה

גדעון סער

עתניאל שנלר

משה שרוני

מוזמנים:

חה"כ דוד טל

אריה האן, מזכיר הכנסת

ייעוץ משפטי:

דן מרזוק, מתמחה, לשכה משפטית

מנהלת הוועדה:

אתי בן-יוסף

רשמת פרלמנטרית:

אסתר מימון

 

הקמת ועדה משותפת של ועדת החוץ והביטחון וועדת החוקה, חוק ומשפט לבחינת
הצורך להכריז על מצב חירום

היו"ר רוחמה אברהם:

אני מתכבדת לפתוח את ישיבת ועדת הכנסת. על סדר-היום הקמת ועדה משותפת
לוועדת החוץ והביטחון וועדת החוקה, חוק ומשפט לבחינת הצורך להכריז על מצב
חירום.

דוד טל:

גברתי, בראשות מי?

היו"ר רוחמה אברהם:

בראשות ועדת החוץ והביטחון.

בכנסת הקודמת, ביום האחרון לפני שהיא התפזרה, פנו אל יושב-ראש הוועדה
המשותפת לחוץ וביטחון וחוקה, חוק ומשפט, להקים ועדה משותפת שתדון בכל מה
שקשור למצב החירום. לפי תקנון הכנסת, סעיף 133ג, אני קוראת: "ביקשה הממשלה
כי הכנסת תחזור ותכריז על מצב חירום, תודיע על כך ליושב-ראש הכנסת לא יאוחר
מששים ימים לפני תום מצב החירום". מצב חירום אין במדינת ישראל, תודה, לא,
אנחנו גם מקווים שלא יהיה, אבל, הוועדה קמה גם לצרכים אד-הוק, ולפי התקנון
אנחנו מחויבים להקים אותה. היא צריכה להניח עד ה-14 ביוני מסקנות כאלה
ואחרות.

אפרים סנה:

אם אני זוכר נכון, בהיותי סגן שר הביטחון, יש סוגי חקיקה ששימרנו אותם, וגם
גדעון סער, שהיה מזכיר ממשלה, יודע על מה אני מדבר, יש חקיקות שתוקף
האחריות שלהן נובע מכך שיש מצב חירום. נראה לי שזאת הכוונה.

גדעון סער:

יש הרבה מאוד חיקוקים, אפילו הפקודה למניעת טרור מותנית, אפילו הסדרים במשק
החקלאות ודברים אחרים, שתלויים בהכרזת מצב חירום.

אפרים סנה:

גם פיקוח על מוצרים מסוימים.

גדעון סער:

לכן משרד המשפטים מקיים עבודת מטה מאוד גדולה בניסיון לצאת מזה, אבל עד
היום הוא הספיק רק חלק קטן מעבודת המטה. לכן אנחנו מאריכים כל פעם את מצב
החירום. למרות שאנחנו באופוזיציה, אני מניח שאנחנו נתמוך בהמשך מצב החירום.
יש סיעות אחרות באופוזיציה שאולי יתנגדו.

היו"ר רוחמה אברהם:

אני אפרט את ההרכב. השמות שקיבלתי מטעם ועדת החוץ והביטחון: צחי הנגבי,
יו"ר מטעם קדימה, מתן וילנאי – עבודה-מימ"ד, שלמה בניזרי – ש"ס, צבי הנדל –
האיחוד הלאומי, יוסי ביילין – מרצ; מוועדת החוקה, חוק ומשפט, דוד טל –
קדימה, דני יתום – עבודה-מימ"ד.

קולט אביטל:

למה, מי קבע? אני מרכזת את הסיעה.

היו"ר רוחמה אברהם:

אם יש בעיה, תדונו ביניכם. זו ההצעה שאני קיבלתי.

אפרים סנה:

אני מציע את קולט אביטל.

היו"ר רוחמה אברהם:

בסדר. קולט אביטל מטעם עבודה-מימ"ד, אברהם מיכאלי – ש"ס, מיכאל איתן -
הליכוד, שכיושב-ראש ועדת החוקה הוא היה חבר גם קודם, ורוברט אליטוב – ישראל
ביתנו. מי בעד? רוב, נגד? מיעוט.

הישיבה ננעלה בשעה 15:10
