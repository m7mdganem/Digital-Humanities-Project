הכנסת העשרים-וארבע

מושב שני

פרוטוקול מס' 22

מישיבת ועדת הכנסת

יום רביעי, ז' בחשון התשפ"ב (13 באוקטובר 2021), שעה 10:00

סדר היום:

<< נושא >> א. פניית יושב ראש ועדת הכספים בדבר טענת נושא חדש בעת הדיון
בפרק ו' (מיסוי הכנסות צבורות) מתוך הצעת חוק ההתייעלות הכלכלית (תיקוני
חקיקה להשגת יעדי התקציב לשנות התקציב 2021 ו-2022), התשפ"א 2021 (מ/1443)

ב. בקשת חה"כ שלמה קרעי להעברת הצעה לדיון מהיר בנושא: "פגיעה דרמתית ב-78
אלף תלמידים בחינוך היסודי מהאוכלוסיות החלשות ביותר", של חברי הכנסת שלמה
קרעי, יעקב אשר, אחמד טיבי ואיתמר בן גביר, מוועדת החינוך, התרבות והספורט
לדיון בוועדת הכספים.

ג. בחירת יושב ראש הוועדה המשותפת לתקציב הביטחון.

ד. קביעת ועדה לדיון בהצעת חוק הביטוח הלאומי (תיקון דמי ביטוח מופחתים
לסטודנטים), התשפ"א-2021 (פ/375/24), של חברי הכנסת אחמד טיבי ואוסאמה
סעדי. << נושא >>

נכחו:

חברי הוועדה:

ניר אורבך – היו"ר

אחמד טיבי

חברי הכנסת:

יצחק פינדרוס

אלכס קושניר

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הדס צנוירט

<< נושא >> פרק ו' (מיסוי הכנסות צבורות) מתוך הצעת חוק ההתייעלות הכלכלית
(תיקוני חקיקה להשגת יעדי התקציב לשנות התקציב 2021 ו-2022), התשפ"א-2021,
מ/1443 << נושא >>

<< יור >> היו"ר ניר אורבך: << יור >>

בוקר טוב, אני מתכבד לפתוח את ישיבת ועדת הכנסת. היום יום רביעי ז' בחשוון
התשפ"ב, 13 באוקטובר 2021, היום הראשון שבו אומרים את תפילת ותן טל ומטר
לברכה.

הנושא הראשון על סדר-היום: פניית יושב-ראש ועדת הכספים בדבר טענת נושא חדש
בעת הדיון בפרק ו' (מיסוי הכנסות צבורות) מתוך הצעת חוק ההתייעלות הכלכלית
(תיקוני חקיקה להשגת יעדי התקציב לשנות התקציב 2021 ו-2022), התשפ"א-2021,
מ/1443. אדוני יושב-ראש ועדת הכספים אלכס קושניר, בבקשה.

<< דובר >> אלכס קושניר (ישראל ביתנו): << דובר >>

במהלך הדיון על חוק ההסדרים, פרק ו', על הכנסות צבורות, עלה נושא חדש
על-ידי חבר הכנסת שלמה קרעי, ולכן נאלצנו לבקש מכם בוועדת הכנסת להכריע,
האם מדובר בנושא חדש או לא. העמדה שלי כמובן, שלא מדובר בנושא חדש אלא
בתיקון נוסח. על כן אני מבקש מהוועדה לדחות את הטענה לנושא חדש.

<< דובר >> ארבל אסטרחן: << דובר >>

מדובר בפרק מתוך חוק ההתייעלות הכלכלית. יש סעיף שעוסק בחוק עידוד השקעות
הון שקובע שיטת חישוב ביחס להכנסה שחייבת או פטורה ממס לפי החוק. הצעת החוק
באה לבטל הוראה שמאפשרת לערבב בין הכנסות פטורות וחייבות. התיקון שלגביו
טען חבר הכנסת קרעי, דיברו על הגדרה של הכנסות שנצברו עד סוף שנת 20' אבל
מדובר כרגע בהוראת קבע, ולכן רצו לדבר על כל הכנסה שנצברה ולא רק עד סוף
שנת 20'. דיברתי עם הייעוץ המשפטי של ועדת הכספים בעניין הזה. לעמדתם
חד-משמעית לא מדובר בנושא חדש.

<< יור >> היו"ר ניר אורבך: << יור >>

תודה רבה. חבר הכנסת אחמד טיבי, לגבי הנושא הראשן אתה רצה להעיר משהו?

<< דובר >> אחמד טיבי (הרשימה המשותפת): << דובר >>

לא.

<< יור >> היו"ר ניר אורבך: << יור >>

אז נעבור להצבעה. מי בעד הנושא החדש – ירים את ידו. מי נגד? מי נמנע?

הצבעה

בעד ההצעה – אין

נגד – 2

נמנעים – אין

ההצעה לא נתקבלה.

<< יור >> היו"ר ניר אורבך: << יור >>

הנושא החדש נדחה. תודה, אדוני יושב-ראש ועדת הכספים.

<< נושא >> דיון מהיר בנושא פגיעה דרמטית בכ-78,000 תלמידים בחינוך היסודי
מהאוכלוסיות החלשות ביותר, של ח"כ שלמה קרעי, יעקב אשר, איתמר בן גביר,
אחמד טיבי (מס' 38). << נושא >>

<< יור >> היו"ר ניר אורבך: << יור >>

נעבור לנושא השני על סדר-היום: בקשת חבר הכנסת שלמה קרעי להעברת הצעה לדיון
מהיר בנושא פגיעה דרמטית בכ-78,000 תלמידים בחינוך היסודי מהאוכלוסיות
החלשות ביותר, של חברי הכנסת שלמה קרעי, יעקב אשר, איתמר בן גביר ואחמד
טיבי מוועדת החינוך, התרבות והספורט לדיון בוועדת הכספים. יש לי פה דברי
חבר הכנסת קרעי, אבל לפני כן, חבר הכנסת טיבי, אתה רוצה לומר משהו בנושא?

<< דובר_המשך >> אחמד טיבי (הרשימה המשותפת): << דובר_המשך >>

לא. אסתפק בדבריו.

<< יור >> היו"ר ניר אורבך: << יור >>

בסדר. אז אקריא את מה שביקש ממני חבר הכנסת קרעי להציג בפני חברי הוועדה:
בהמשך לשיחתנו בנושא הדיון המהיר על אפליה תקציבית קשה כלפי כ-80,000
תלמידי החינוך היסודי במוכר שאינו רשמי, אבקש לאשר את קיום הדיון בוועדת
הכספים. הנושא החשוב הזה תלוי כולו בתקציבים הממוענים לתלמידים אלו ונוגע
לסוגיה תקציבית בלבד ולתקצובם בתקציב חסר של כ-30% מתלמידי ישראל. לכן
המקום הראוי לדון בכך הוא כוועדת הכספים כהשלמה לדיוני תקציב החינוך
שקיימנו כאן שבהם כבר נגענו בנושא.

<< דובר_המשך >> אחמד טיבי (הרשימה המשותפת): << דובר_המשך >>

אני מסכים.

<< יור >> היו"ר ניר אורבך: << יור >>

העמדה הנגדית – זה עבר לוועדת החינוך בגלל הצורך לקיים דיון מהיר תוך עשרה
ימים והעומס שנמצא כרגע בוועדת הכספים עם שלל הנושאים שעומדים שם בדיוני
התקציב. יושבת-ראש ועדת החינוך שרן השכל מתנגדת להעברה מוועדת החינוך
לוועדת התרבות והספורט.

נעבור להצבעה. מי בעד להעביר – ירים את ידו.

הצבעה

בעד ההעברה – 1

נגד – 1

נמנעים – אין

ההעברה לא נתקבלה.

<< יור >> היו"ר ניר אורבך: << יור >>

הבקשה לא נתקבלה.

<< נושא >> הצעת חוק הביטוח הלאומי (תיקון - דמי ביטוח מופחתים לסטודנטים),
התשפ"א-2021, פ/375/24 << נושא >>

<< יור >> היו"ר ניר אורבך: << יור >>

הנושא השלישי: בחירת יושב ראש הוועדה המשותפת לתקציב הביטחון.

<< דובר >> אחמד טיבי (הרשימה המשותפת): << דובר >>

אולי נעבור לסעיף ד'? כי השרה שקד בוועדת הכספים.

<< יור >> היו"ר ניר אורבך: << יור >>

היתה אי-הבנה.

<< דובר_המשך >> אחמד טיבי (הרשימה המשותפת): << דובר_המשך >>

זה עבר בטרומית לפני חודשיים.

<< יור >> היו"ר ניר אורבך: << יור >>

נכון. יש לנו מחלוקת בתוך הקואליציה.

<< דובר_המשך >> אחמד טיבי (הרשימה המשותפת): << דובר_המשך >>

אבל עוד לא דיברו אפילו איזו ועדה.

<< יור >> היו"ר ניר אורבך: << יור >>

לא לגבי הוועדה. לגבי עצם העניין של העלאת חוקים מהסוג הזה לדיונים בוועדת
הכנסת כרגע. מה שלא קשור לתקציב ומה שלא עבר את הממשלה, אנחנו כרגע לא
מעלים לוועדת הכנסת.

<< דובר_המשך >> אחמד טיבי (הרשימה המשותפת): << דובר_המשך >>

זה חמור מאוד, מה שאתה אומר. אני רוצה שהדברים יגיעו. כולה העברה לוועדה.
אחר כך תעשו- - -

<< יור >> היו"ר ניר אורבך: << יור >>

חבר הכנסת אחמד טיבי, אקל עליך. אני לא מתנגד כרגע לדבר הזה. נערוך עליו
הצבעה, ונמשיך את הדיון בינינו אחרי שנקבל החלטה פה בוועדה.

<< דובר_המשך >> אחמד טיבי (הרשימה המשותפת): << דובר_המשך >>

אתה יכול להפיל את ההצעה אם אתה רוצה.

<< יור >> היו"ר ניר אורבך: << יור >>

לא רוצה להתנגח בך ראש בראש.

<< דובר_המשך >> אחמד טיבי (הרשימה המשותפת): << דובר_המשך >>

נושא פרוצדורלי.

<< יור >> היו"ר ניר אורבך: << יור >>

לאיזו ועדה?

<< דובר_המשך >> אחמד טיבי (הרשימה המשותפת): << דובר_המשך >>

עבודה ורווחה.

<< יור >> היו"ר ניר אורבך: << יור >>

מי בעד להעביר את הדיון לוועדת העבודה והרווחה – ירים את ידו. מי נגד? מי
נמנע?

הצבעה

בעד – 1

נגד – אין

נמנעים – אין

הבקשה נתקבלה.

<< יור >> היו"ר ניר אורבך: << יור >>

תודה. עובר לוועדת העבודה והרווחה.

נצא להפסקה של חמש דקות.

<< הפסקה >> (הישיבה נפסקה בשעה 10:12 ונתחדשה בשעה 10:17.) << הפסקה >>

<< נושא >> בחירת יושב ראש הוועדה המשותפת לתקציב הביטחון << נושא >>

<< יור >> היו"ר ניר אורבך: << יור >>

אני מחדש את הישיבה.

נעבור לסעיף האחרון על סדר-היום: בחירת יושב ראש הוועדה המשותפת לתקציב
הביטחון. שלשום אושר במליאה החוק לעניין ועדות הכנסת ולפיו יושב-ראש הוועדה
המשותפת לתקציב הביטחון יוכל להיות חבר ועדת הכספים או ועדת החוץ והביטחון
ולא רק חבר ועדת הכספים כפי שהיה קבוע עד אישור החוק. בהתאם, וכפי שסוכם
בין יושב-ראש ועדת הכספים לבין יושב-ראש ועדת החוץ והביטחון כבר לפני חקיקת
החוק, מוצע לקבוע כי חבר הכנסת רם בן ברק יכהן כיושב-ראש הוועדה המשותפת
במקום חבר הכנסת אלכס קושניר. אני עובר להצבעה. מי בעד?

הצבעה

בעד – פה אחד

אושר.

<< יור >> היו"ר ניר אורבך: << יור >>

פה אחד נבחר חבר הכנסת רם בן ברק כיושב-ראש הוועדה המשותפת לתקציב הביטחון.

לכל הנוכחים, אני נועל את הישיבה.

<< סיום >> הישיבה ננעלה בשעה 10:20. << סיום >>
