הכנסת העשרים-וארבע

מושב שני

פרוטוקול מס' 62

מישיבת ועדת הכנסת

יום שני, ח' בשבט התשפ"ב (10 בינואר 2022), שעה 13:00

סדר היום:

<< הצח >> בקשת יושבת ראש ועדת העבודה והרווחה להקדמת הדיון בהצעת חוק
הנכים (תגמולים ושיקום) (תיקון מס' 30 והוראת שעה), התשפ"ב-2021 (מ/1480),
לפני הקריאה השנייה והשלישית << הצח >>

נכחו:

חברי הוועדה:

ניר אורבך – היו"ר

בועז טופורובסקי

יצחק פינדרוס

חברי הכנסת:

מופיד מרעי

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הילה מליחי

<< נושא >> הצעת חוק הנכים (תגמולים ושיקום) (תיקון מס' 30 והוראת שעה),
התשפ"ב-2021, מ/1480 << נושא >>

<< יור >> היו"ר ניר אורבך: << יור >>

צוהריים טובים, אני פותח את ישיבת ועדת הכנסת. היום יום שני, ח' בשבט
התשפ"ב, 10 בינואר 2022. על סדר היום: בקשת יושבת-ראש ועדת העבודה והרווחה
להקדמת הדיון בהצעת חוק הנכים (תגמולים ושיקום) (תיקון מס' 30 והוראת שעה),
התשפ"ב-2021, מ/1480, לפני הקריאה השנייה והשלישית. חבר הכנסת מופיד מרעי,
בבקשה.

<< דובר >> מופיד מרעי (כחול לבן): << דובר >>

תודה, אדוני היושב-ראש, בשם יושבת ראש הוועדה, ועדת העבודה והרווחה, כפי
שאמרת: היום אנחנו סיימנו את כל ההכנה של החוק, גם הצבענו את ההצבעה אחרונה
ואנחנו מוכנים להביא את החוק להצבעה. חלק מההסדר המעוגן בהצעת החוק הוא
הוראת שעה שתחילתה ביום 1 בפברואר 2022, שתחול לתקופה של 18 חודשים. כלומר,
מתחילת החודש. בתאריך הזה אמורים הנכים לקבל את התגמולים שלהם. נוכח הצורך
בהתארגנות של משרד הביטחון ליישם את הוראת השעה, ונוכח ההתחלה המתקרבת,
מבקשת הוועדה להקדים את הדיון בהצעת החוק ולהעלות אותה לקריאה שנייה
ושלישית במליאת הכנסת עוד היום. אני מבקש ממך לאשר את זה כדי שנוכל להתקדם.

<< יור >> היו"ר ניר אורבך: << יור >>

תודה רבה, חבר הכנסת מרעי. האם מישהו מחברי הכנסת רוצה להתייחס? חבר הכנסת
פינדרוס.

<< דובר >> יצחק פינדרוס (יהדות התורה): << דובר >>

מכיוון שהחוקים מגיעים בהסכמה, ואני אוהב לכבד להסכמות, אז אני שמח מאוד
להקדים את הדיון. אני מקווה שזה ישפיע גם על החברויות בוועדות להגיע
להסכמות.

<< יור >> היו"ר ניר אורבך: << יור >>

אני חייב לציין שאומנם הסיבה היא סיבה לא משמחת, הקורונה – ונמצא פה גם חבר
הכנסת טופורובסקי, שאני עד למאמצים שלו להגיע להסכמות – אני שמח שאנחנו
לראות את האור בקצה המנהרה.

<< דובר >> בועז טופורובסקי (יש עתיד): << דובר >>

זה שבוע כן, שבוע לא.

<< יור >> היו"ר ניר אורבך: << יור >>

בוא נהיה אופטימיים. אנחנו בנימה אופטימית.

<< דובר >> בועז טופורובסקי (יש עתיד): << דובר >>

היום אנחנו בשבוע אופטימי.

<< יור >> היו"ר ניר אורבך: << יור >>

בנימה אופטימית זו, חבר הכנסת טופורובסקי, אתה רוצה להוסיף משהו, או שנעבור
להצבעה?

<< דובר >> בועז טופורובסקי (יש עתיד): << דובר >>

לא, לא, רק לברך.

<< יור >> היו"ר ניר אורבך: << יור >>

אנחנו עוברים להצבעה. מי בעד לאשר את קיצור תקופת ההנחה בהתאם להוראות?

הצבעה

בעד אישור קיצור תקופת ההנחה – פה אחד

הבקשה אושרה פה אחד.

<< יור >> היו"ר ניר אורבך: << יור >>

בנימה אופטימית זו, אני נועל את הישיבה. תודה רבה לכם. בהצלחה.

<< סיום >> הישיבה ננעלה בשעה 13:20. << סיום >>
