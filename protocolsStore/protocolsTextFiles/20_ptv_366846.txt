הכנסת העשרים

מושב שלישי

פרוטוקול מס' 191

מישיבת ועדת הכנסת

יום שני, י"ט בכסלו התשע"ז (19 בדצמבר 2016), שעה 15:30

סדר היום:

1. בקשת הממשלה להקדמת הדיון בהצעת חוק לפני הקריאה ראשונה

2. בקשת יו"ר ועדה להקדמת הדיון בהצעת חוק בקריאה השניה והשלישית

נכחו:

חברי הוועדה:

יואב קיש – היו"ר

אמיר אוחנה

דוד אמסלם

מכלוף מיקי זוהר

אברהם נגוסה

רועי פולקמן

אלעזר שטרן

חברי הכנסת:

מיכאל מלכיאלי

יואל רזבוזוב

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

יפעת קדם

בקשת הממשלה להקדמת הדיון בהצעת חוק לפני הקריאה ראשונה

היו"ר יואב קיש:

אני פותח את הישיבה. יש לנו שתי בקשות. יש לנו את בקשת הממשלה לדיון בהצעת
חוק הכללת אמצעי זיהוי ביומטריים. נילי, המנהלת שהייתה פה קודם הציגה את
הבקשה. השיטה הזאת להנחית כל הזמן את הפטורים – נמאס לי. אני אומר את זה לא
רק לכם. אנחנו פשוט לא ניתן את הדבר הזה. לא יכול להיות שמעכשיו לעכשיו
הדברים האלה קורים, זה פשוט בלתי אפשרי. בלי קשר לזה, אני אומר לך, ואת
יודעת את זה היטב, שלגבי הנושא הביומטרי יש לי חילוקי דעות קשים עם השר
דרעי. ביקשתי לדבר, כולל איתך ועם ראש המטה של דרעי, על העניין הזה, אבל זה
לא התקבל. עד היום לא יצא לי לעשות את הדיון הזה. לבקשת ראש הממשלה ניתן את
הפטור הזה, אבל אני אומר לך, אתם תקשיבו למה שקורה פה בכנסת. לא יכול להיות
שמתייחסים פה לכולם כמו חותמת גומי. אני מעלה להצבעה את בקשת הממשלה להקדמת
הדיון בהצעת חוק הכללת אמצעי זיהוי ביומטריים (נתוני זיהוי ביומטריים
במסמכי זיהוי ובמאגר מידע), לפני קריאה ראשונה. מי בעד, ירים את ידו?

הצבעה

בעד – 6

נגד – 1

נמנעים – אין

בקשת הממשלה להקדמת הדיון בהצעת חוק לפני הקריאה ראשונה אושרה.

בקשת יו"ר הוועדה להקדמת הדיון בהצעת חוק בקריאה השנייה והשלישית

מכלוף מיקי זוהר (הליכוד):

אנחנו רוצים לסייע לאנשים שהחליטו ללמוד תורה או ללמוד באוניברסיטה. הרעיון
הזה הוא ללומדים.

היו"ר יואב קיש:

למה כתוב שזה ללומדי תורה?

מכלוף מיקי זוהר (הליכוד):

זה שם החוק. הרעיון הוא לסייע לאנשים שרוצים ללמוד. אני חושב שזה דבר מבורך
ונכון לכלל עם ישראל.

דוד אמסלם (הליכוד):

אני מצטרף לכל מילה.

היו"ר יואב קיש:

מי בעד, ירים ידו?

הצבעה

בעד – 6

נגד – 1

נמנעים – אין

בקשת יו"ר הוועדה להקדמת הדיון בהצעת חוק בקריאה השנייה והשלישית אושרה.

הישיבה ננעלה בשעה 15:34.
