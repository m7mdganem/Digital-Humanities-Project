פרוטוקולים/ועדת הכנסת/5277

ירושלים, ח' בתמוז, תשס"ב

18 ביוני, 2002

הכנסת החמש-עשרה נוסח לא מתוקן

מושב רביעי

פרוטוקול מס' 322

מישיבת ועדת הכנסת

יום שני, ל' בסיוון התשס"ב (10 ביוני 2002), שעה 15:30

סדר היום: קביעת מסגרת דיון להצעות להביא אי-אמון בראש הממשלה

נכחו:

חברי הוועדה: זאב בוים - מ"מ היו"ר

עבד מאלכ דהאמשה

מוזמנים: מזכיר הכנסת אריה האן

סגן מזכיר הכנסת דוד לב

יועצת משפטית: אנה שניידר

מנהל/ת הוועדה: אתי בן-יוסף

קצרנית: אסתר מימון

קביעת מסגרת דיון להצעות אי-אמון בראש הממשלה

היו"ר זאב בוים:

אני מתכבד לפתוח את ישיבת ועדת הכנסת. מי הציע את הצעת האי-אמון?

עבד אלמאלכ דהאמשה:

אחמד טיבי היה צריך לנמק, אבל ינמק עסאם מח'ול, משום שאבא של אחמד טיבי
נפטר.

היו"ר זאב בוים:

אתם מציעים את האי-אמון כאשר ראש הממשלה בחוץ-לארץ.

עבד אלמאלכ דהאמשה:

כך זה יצא.

היו"ר זאב בוים:

תחכו.

עבד אלמאלכ דהאמשה:

היית פונה ומבקש.

מזכיר הכנסת א' האן:

אני פניתי לאחמד טיבי.

היו"ר זאב בוים:

מוחמד ברכה יכול לדבר בשם כולם?

עבד אלמאלכ דהאמשה:

אף אחד לא יכול לדבר בשם כולם. צריך לדבר עם זה שצריך לנמק, זו זכותו.

סגן מזכיר הכנסת דוד לב:

אחמד טיבי מסר את ההנמקה לעסאם מח'ול.

היו"ר זאב בוים:

אחמד טיבי באבל, אי-אפשר לדבר אתו עכשיו.

מזכיר הכנסת א' האן:

כמה זמן מתאבלים לפי מנהגי האסלאם?

עבד אלמאלכ דהאמשה:

כשיש אנשים גדולים, יושבים חמישה ימים, בדרך כלל יושבים שלושה ימים. תדבר
עם עסאם מח'ול, כי הוא מנמק.

עבד אלמאלכ דהאמשה:

נקבע מסגרת דיון, אם הוא ימשוך את הצעת האי-אמון, הוא ימשוך. לא ימשוך,
תהיה מסגרת דיון.

היו"ר זאב בוים:

נקבע מסגרת דיון. אני מציע שיהיה דיון סיעתי של שלוש דקות. מי בעד? פה אחד.

במידה ועסאם מח'ול יודיע שהוא מושך את הצעת האי-אמון, האי-אמון לא יתקיים.
תודה רבה. הישיבה נעולה.

הישיבה ננעלה בשעה 15:40
