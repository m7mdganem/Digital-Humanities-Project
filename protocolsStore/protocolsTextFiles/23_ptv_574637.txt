הכנסת העשרים-ושלוש

מושב ראשון

פרוטוקול מס' 14

מישיבת ועדת הכנסת

יום שלישי, כ"ד בסיון התש"ף (16 ביוני 2020), שעה 15:00

סדר-היום:

<< נושא >> 1. קביעת סדרי דיון מיוחדים לפי סעיף 98 לתקנון הכנסת בקריאה
השנייה והשלישית בהצעת חוק חומרי נפץ (תיקון מס' 4 – הוראת שעה) (תיקון),
התש"ף–2020 (מ/1314). << נושא >>

<< נושא >> 2. בקשת יו"ר ועדת חוקה להקדמת הדיון בהצעת חוק להארכת תוקפן של
תקנות שעת חירום (נגיף הקורונה החדש – אכיפה), התש"ף–2020 (מ/1321), לפני
הקריאה השנייה והשלישית. << נושא >>

<< נושא >> 3. בקשת יושבת-ראש ועדת הפנים והגנת הסביבה להקדמת הדיון בהצעות
החוק הבאות, לפני הקריאה השנייה והשלישית: 1. הצ"ח לתיקון פקודת העיריות
(הוראת שעה) (תיקון מס' 5), התש"ף–2020 (מ/1315). 2. הצ"ח התכנון והבנייה
(תיקון מס' 101) (תיקון מס' 5), התש"ף–2020 (מ/1323). << נושא >>

<< נושא >> 4. בקשת יו"ר ועדת העבודה להעברת הצ"ח להארכת תוקפן של תקנות
שעת חירום (נגיף הקורונה החדש הגבלת מספר העובדים במקום עבודה לשם צמצום
התפשטות נגיף הקורונה החדש), התש"ף–2020 (מ/1325), מהוועדה המיוחדת לעניין
נגיף הקורונה לדיון בוועדת העבודה. << נושא >>

<< הצח >> 5. הצעת חוק ההוצאה לפועל (תיקון מס' 65) (מסלול מזונות),
התש"ף–2020 << הצח >> - קביעת ועדה לדיון בהצעת החוק.

<< הצח >> 6. הצעת חוק להסדר התדיינויות בסכסוכי משפחה (הוראת שעה) (תיקון
מס' 2), התש"ף–2020 - קביעת ועדה לדיון בהצעת החוק.

נכחו:

חברי הוועדה:

איתן גינזבורג – היו"ר

עוזי דיין

מכלוף מיקי זוהר

אחמד טיבי

מתן כהנא

אופיר כץ

טלי פלוסקוב

אלכס קושניר

אלעזר שטרן

רם שפע

חברי הכנסת:

ינון אזולאי

ניר ברקת

מאיר כהן

אוסאמה סעדי

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מירי פרנקל-שור

מנהלת הוועדה:

נועה בירן-דדון

רישום פרלמנטרי:

רונית יצחק

<< נושא >> 1. קביעת סדרי דיון מיוחדים לפי סעיף 98 לתקנון הכנסת בקריאה
השנייה והשלישית בהצעת חוק חומרי נפץ (תיקון מס' 4 – הוראת שעה) (תיקון),
התש"ף–2020 (מ/1314) << נושא >>

<< נושא >> 2. בקשת יו"ר ועדת חוקה להקדמת הדיון בהצעת חוק להארכת תוקפן של
תקנות שעת חירום (נגיף הקורונה החדש – אכיפה), התש"ף–2020 (מ/1321), לפני
הקריאה השנייה והשלישית. << נושא >>

<< נושא >> 3. בקשת יושבת-ראש ועדת הפנים והגנת הסביבה להקדמת הדיון בהצעות
החוק הבאות, לפני הקריאה השנייה והשלישית: 1. הצ"ח לתיקון פקודת העיריות
(הוראת שעה) (תיקון מס' 5), התש"ף–2020 (מ/1315). 2. הצ"ח התכנון והבנייה
(תיקון מס' 101) (תיקון מס' 5), התש"ף–2020 (מ/1323) << נושא >>

<< נושא >> 4. בקשת יו"ר ועדת העבודה להעברת הצ"ח להארכת תוקפן של תקנות
שעת חירום (נגיף הקורונה החדש הגבלת מספר העובדים במקום עבודה לשם צמצום
התפשטות נגיף הקורונה החדש), התש"ף–2020 (מ/1325), מהוועדה המיוחדת לעניין
נגיף הקורונה לדיון בוועדת העבודה << נושא >>

<< הצח >> 5. הצעת חוק ההוצאה לפועל (תיקון מס' 65) (מסלול מזונות),
התש"ף–2020 << הצח >>

<< הצח >> 6. הצעת חוק להסדר התדיינויות בסכסוכי משפחה (הוראת שעה) (תיקון
מס' 2), התש"ף–2020 << הצח >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת, חבריי חברי הכנסת. בבקשה, אלעזר,
רצית לומר משהו בתחילת הדברים? על הזמנים שלי?

<< דובר >> אלעזר שטרן (יש עתיד-תל"ם): << דובר >>

כן. דיברנו אתמול ואני מבקש לדבר על זה גם היום, על משהו שאולי לא למדנו,
על הנושא של התראות של כינוס הוועדה הזאת. זה יום שלישי, חברי כנסת בזמנים
האלה, בהנחה שיש סדר-יום לכנסת, משבצים בלו"ז שלהם גם דברים אחרים, שהם
לפעמים מחוץ לבניין, שהם קשורים לעשייה הפוליטית שלהם. אני חושב שהתראה של
לא יודע כמה זה, שעה קודם, שעה ורבע הייתה קודם, כמה זמן נתתם התראה לפגישה
הזאת?

<< יור >> היו"ר איתן גינזבורג: << יור >>

התראה קצרה.

<< דובר >> אלעזר שטרן (יש עתיד-תל"ם): << דובר >>

מאוד. מאוד. אני מבין למה זה קורה. אני חייב להגיד, אנסה לנטרל את
הפוליטיקה מתוך זה, כמה שיהיה קשה. אני אגיד באמת מה אני חושב. תראה, היום
בבוקר הייתי כאן בוועדת החוץ והביטחון, שכנראה בגלל זה גם התכנסנו כאן, על
דיון בחומרי נפץ בהנחה שזה היום האחרון.

<< יור >> היו"ר איתן גינזבורג: << יור >>

זאת לא הנחה, זה היום האחרון.

<< דובר >> אלעזר שטרן (יש עתיד-תל"ם): << דובר >>

זה היום האחרון. אנחנו עכשיו כאן עוד פעם על משהו שזה היום האחרון של
מסכות, של כל מה שנקרא - - -

<< יור >> היו"ר איתן גינזבורג: << יור >>

אלעזר, אתמול עברו במליאה בשעות לילה מאוד מאוחרות, כשנשארו שבעה חברי
כנסת, משהו כמו, לדעתי, למעלה מעשרה חוקים שתוקפם פג. מדוע הוא פג? מכיוון
שהכנסת הייתה בכנסת מעבר, והחוק קובע שאם תוקפו של חוק פוקע תוך כדי תקופת
בחירות ואין כנסת, אז הוא מוארך לתקופה מסוימת. וכל המועדים של כל החוקים
האלה פגים בין ה-15 ל-16 ביוני.

<< דובר >> מאיר כהן: << דובר >>

פשוט העדפתם את החוק הנורבגי, לכן הזנחתם את הכול.

<< יור >> היו"ר איתן גינזבורג: << יור >>

רצינו להעביר את זה בשבוע שעבר, אדוני, חבר הכנסת כהן, ואתם לא אפשרתם לנו
את זה.

<< דובר >> מאיר כהן (יש עתיד-תל"ם): << דובר >>

לא, לא. לא נכון.

<< יור >> היו"ר איתן גינזבורג: << יור >>

את האמת תגיד. את האמת תגיד, שבוע שעבר היו שבע הצעות חוק.

<< דובר >> מאיר כהן (יש עתיד-תל"ם): << דובר >>

לא נכון.

<< יור >> היו"ר איתן גינזבורג: << יור >>

שבע הצעות חוק.

<< דובר >> מאיר כהן (יש עתיד-תל"ם): << דובר >>

לא נכון.

<< יור >> היו"ר איתן גינזבורג: << יור >>

אני לא רוצה להגיד מילה יותר חריפה, חבר הכנסת כהן, שבע הצעות חוק, על כולן
סירבתם.

<< דובר >> מאיר כהן (יש עתיד-תל"ם): << דובר >>

אתה יכול להגיד מה שאתה רוצה.

<< יור >> היו"ר איתן גינזבורג: << יור >>

ואתה יודע את זה. גם אתה קראת באופן אישי מולי במליאת הכנסת.

<< דובר >> מאיר כהן (יש עתיד-תל"ם): << דובר >>

חבל מאוד שאתה מאשים אותי.

<< יור >> היו"ר איתן גינזבורג: << יור >>

אתה מעז להגיד שזה רק מענקים? תתבייש.

<< דובר >> מאיר כהן (יש עתיד-תל"ם): << דובר >>

חבל שאתה מאשים, תתבייש, אתה. אתם, בגלל החוק הנורבגי. חבל מאוד. חבל מאוד.

<< יור >> היו"ר איתן גינזבורג: << יור >>

באמת, את הספין הפוליטי הבנו. הבנו. גם למדנו הרבה דברים.

<< דובר >> מאיר כהן (יש עתיד-תל"ם): << דובר >>

למדתם שלא צריך לקדש את החוק הנורבגי על חשבון הציבור.

<< דובר >> אלעזר שטרן (יש עתיד-תל"ם): << דובר >>

איתן, הגעתם אתמול בבוקר למשכן הכנסת, הגענו כולנו יחד כשכולנו אסירי תודה
לכם על זה שבגלל ששני חברי אופוזיציה הוגדרו כחולי, נשאי, לא משנה מה,
קורונה, החלטתם לפנים משורת הדין, אם אתה רוצה, לא לקיים את הדיונים האלה –
כמו שאמרת עכשיו לחבר הכנסת כהן – לפני שבוע, ולכן אנחנו בלחץ. אחרי שאמרתי
את כל זה והודינו לכם בשם כל האופוזיציה על האדיבות הזאת - -

<< יור >> היו"ר איתן גינזבורג: << יור >>

באמת, אלעזר.

<< דובר >> אלעזר שטרן (יש עתיד-תל"ם): << דובר >>

- - אני אגיד לך מה, כשהתחיל היום אתמול, זה שלפני שבוע עשיתם ויתור זה לא
אומר שלא הייתם צריכים להתחיל את היום עם החוקים שתוקפם פג היום – עם אותם
שבעה שאתה מדבר עליהם, עם החוק הזה, עם חוק חומרי הנפץ, עם כל מה שהיה קשור
– כדי שבאמת נסיים אותם ואנשים ילכו עם מסכות, וחומרי הנפץ יהיו תחת חוק.
ויכול להיות שכתוצאה מזה החוק הנורבגי היה נדחה ביום או ביומיים עם סעיף
98. זה כל מה שאנחנו אומרים כאן.

<< דובר >> מאיר כהן (יש עתיד-תל"ם): << דובר >>

נכון.

<< יור >> היו"ר איתן גינזבורג: << יור >>

ממילא הם היו עוברים אתמול כמו שהם עברו אתמול, והיום היינו באותה
סיטואציה. כל החוקים שעברו אתמול, והם עברו אתמול, היו מגיעים היום לדיונים
והיינו נמצאים בדיוק באותה סיטואציה.

<< דובר >> אלעזר שטרן (יש עתיד-תל"ם): << דובר >>

לא, לא, אני מזכיר לך שאנחנו אחרי הזמן.

<< יור >> היו"ר איתן גינזבורג: << יור >>

לא, אדוני, כי אם אתמול היו עוברים החוקים האלה עד אחת בלילה או עד שתיים
בלילה, ואת הנורבגי היו מתחילים בשתיים בלילה, אז זה לא משנה את העניין
שהיום בבוקר היו מתחילים לדון בכל אותם חוקים שפג תוקפם.

<< דובר >> אלעזר שטרן (יש עתיד-תל"ם): << דובר >>

לא מצליח להבין.

<< יור >> היו"ר איתן גינזבורג: << יור >>

אתה לא מצליח, אוקיי.

<< דובר >> אלעזר שטרן (יש עתיד-תל"ם): << דובר >>

אם זה היה עובר אתמול בשש בערב, בשבע בערב, בשמונה בערב, בכל השעות שטחנו
על החוק הנורבגי כדי שיהיו פה עוד 13 חברי כנסת.

<< יור >> היו"ר איתן גינזבורג: << יור >>

ארבע שעות סך הכול היה החוק הנורבגי.

<< דובר >> אלעזר שטרן (יש עתיד-תל"ם): << דובר >>

ארבע שעות – יותר, דרך אגב.

<< דובר >> מאיר כהן (יש עתיד-תל"ם): << דובר >>

משש עד אחת-עשרה וחצי.

<< דובר >> אלעזר שטרן (יש עתיד-תל"ם): << דובר >>

תתאר לך שחס וחלילה ה-13 המופלאים האלה - - -

<< יור >> היו"ר איתן גינזבורג: << יור >>

אבל זה לא רלוונטי עכשיו, אלעזר.

<< דובר >> אלעזר שטרן (יש עתיד-תל"ם): << דובר >>

למה זה לא רלוונטי?

<< יור >> היו"ר איתן גינזבורג: << יור >>

אתה רוצה לכרוך את זה? אני לא רוצה לדבר על עבר, אני רוצה לדבר על העתיד.
יש לי סדר-יום שאותו אני רוצה לקדם.

<< דובר >> אלעזר שטרן (יש עתיד-תל"ם): << דובר >>

אז דבר. הרי שאלתי אותך ולא ענית לי, אמרת לי שזה בגללנו.

<< יור >> היו"ר איתן גינזבורג: << יור >>

לא שאלת.

<< דובר >> אלעזר שטרן (יש עתיד-תל"ם): << דובר >>

שאלתי אותך למה צריך לתת התראה של שעה ורבע לישיבה.

<< יור >> היו"ר איתן גינזבורג: << יור >>

לא שאלת אותי. אמרת שאתה מבין למה, ואמרת שהכול התחיל מאתמול, ורק על זה
הערתי לך.

<< דובר >> אלעזר שטרן (יש עתיד-תל"ם): << דובר >>

אני מבין למה? אני מבין אם הגעת לפינה הזאת למה. סליחה, איתן, זה לא מתאים.

<< יור >> היו"ר איתן גינזבורג: << יור >>

המצב שבו החוקים לא עלו שבוע שעבר ונאלצו לעלות אתמול, וזה לא משנה באיזו
שעה הם עלו אתמול, כי הם עלו אתמול אחרי השעה ארבע אחרי הצוהריים.

<< דובר >> אלעזר שטרן (יש עתיד-תל"ם): << דובר >>

ידענו את הכול אתמול. מה, כשישבת פה אתמול לא ידעת כיושב-ראש ועדה?

<< יור >> היו"ר איתן גינזבורג: << יור >>

ידענו שהיום ביום שלישי, גם אמרנו לכל חברי הכנסת שלנו שאנחנו צריכים גיוס,
כי כולם יהיו, יהיו הצבעות. ידענו שהיום יהיה יום קשה בוועדות שבו נצטרך
לדון בהכנה לקריאה שלישית בהרבה מאוד חוקים.

<< דובר >> אלעזר שטרן (יש עתיד-תל"ם): << דובר >>

עכשיו אתה מתחמק.

<< יור >> היו"ר איתן גינזבורג: << יור >>

אז לקחת כמה שעות של דיון במליאה ולהפיל את כל הסיפור שאנחנו נמצאים בו
היום על שש שעות דיון אתמול, לא, זה לא קשור.

<< דובר >> מאיר כהן (יש עתיד-תל"ם): << דובר >>

אני שמח שבשאר הוועדות מתנהלים דיונים בשקט, ענייניים, ואנחנו תומכים
בחוקים, וחבל שכשמגיעים לוועדה שלך מתחילים לריב.

<< יור >> היו"ר איתן גינזבורג: << יור >>

היום של אתמול הסתיים בזה שכל החוקים עברו, והיום אנחנו דנים בקריאה שנייה
ושלישית בכל החוקים שפג תוקפם. ולכן היום אנחנו נדרשים לדון בהם, לתת
פטורים ולעשות שימוש בסעיפים שלא היינו רוצים לעשות.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

אבל זו הייתה ההחלטה שלכם.

<< דובר >> אלעזר שטרן (יש עתיד-תל"ם): << דובר >>

איתן, אדוני היושב-ראש, אמרתי ליושב-ראש ועדת החוץ והביטחון הבוקר, אפרופו
חומרי הנפץ, שידע, אנחנו נצביע בעד. למה? לא נעשה פה - - -

<< יור >> היו"ר איתן גינזבורג: << יור >>

אבל הצטרפתם לכל ההסתייגויות.

<< דובר >> אלעזר שטרן (יש עתיד-תל"ם): << דובר >>

סליחה, זה משהו אחר.

<< יור >> היו"ר איתן גינזבורג: << יור >>

הבנתי.

<< דובר >> אלעזר שטרן (יש עתיד-תל"ם): << דובר >>

אתה יודע שזה משהו אחר. יש הבדל בין זה שאתה מצביע בעד החוק לבין זה שאתה
מצביע בעד הסתייגויות. אגיד לך יותר מזה, אתה רוצה לשמוע? אם אנחנו עכשיו
היחידים שנייצג פה את ההסתייגויות, אנחנו נוריד את ההסתייגויות, את
ההצטרפות שלנו להסתייגויות.

<< דובר >> עוזי דיין (הליכוד): << דובר >>

לא צריך, כי ימינה הציגו 750 הסתייגויות.

<< דובר >> אלעזר שטרן (יש עתיד-תל"ם): << דובר >>

אז זה מה שאני אומר לך, אם זה תלוי בנו עכשיו כאן בהצטרפות שלנו לחוק הזה,
וימינה שהצטרפנו אליהם לא יהיו כאן, אנחנו לא נהיה מכשול. אני אומר לך את
זה ככה. אני מצפה שאת האחריות הזאת גם אתם תגלו.

<< יור >> היו"ר איתן גינזבורג: << יור >>

טוב. מאה אחוז. בבקשה.

<< דובר >> אוסאמה סעדי (הרשימה המשותפת): << דובר >>

אדוני היושב-ראש, רציתי לשאול משהו אחר בעניין סדר-היום. יש כאן בקשות,
למשל בעניין בקשת יושב-ראש ועדת החוקה, חוק ומשפט. אנחנו באים עכשיו
מהוועדה ועד עכשיו אפילו לא סיימנו, אולי 20% מהחוק.

<< דובר >> עוזי דיין (הליכוד): << דובר >>

יש לנו אישור של היו"ר.

<< דובר >> אוסאמה סעדי (הרשימה המשותפת): << דובר >>

למה?

<< יור >> היו"ר איתן גינזבורג: << יור >>

יושב-ראש הכנסת אפשר לאור הנסיבות המיוחדות לקיים דיונים תוך כדי דיוני
המליאה.

<< דובר >> אוסאמה סעדי (הרשימה המשותפת): << דובר >>

כמה זמן?

<< יור >> היו"ר איתן גינזבורג: << יור >>

מכיוון שבצוק העתים צריך להעביר את החוקים האלה על מנת שלא יהיה כאוס
במדינה, אם זה מעניין את מישהו, ולכן נעשה את הדיונים במקביל.

<< דובר >> אוסאמה סעדי (הרשימה המשותפת): << דובר >>

את המישהו הזה זאת הממשלה שחיכתה.

<< יור >> היו"ר איתן גינזבורג: << יור >>

גם.

<< דובר >> אוסאמה סעדי (הרשימה המשותפת): << דובר >>

אמרתם בוועדה.

<< יור >> היו"ר איתן גינזבורג: << יור >>

וגם לנו כחברי כנסת, לאור העובדה שיש לנו היום אחריות - -

<< דובר >> אוסאמה סעדי (הרשימה המשותפת): << דובר >>

גם לנו יש אחריות.

<< יור >> היו"ר איתן גינזבורג: << יור >>

- - כשאנחנו נמצאים במקום שבו אנחנו צריכים לקבל החלטות, אנחנו צריכים לקחת
את האחריות הזאת.

<< דובר >> אוסאמה סעדי (הרשימה המשותפת): << דובר >>

ולכן אנחנו מנסים בוועדת החוקה, והצלחנו להביא לשינוי של כמה דברים.

<< יור >> היו"ר איתן גינזבורג: << יור >>

נכון, עשיתם שינויים מאוד מאוד חשובים.

<< דובר >> אוסאמה סעדי (הרשימה המשותפת): << דובר >>

נכון, חשובים מאוד. אבל גם אי-אפשר לבקש מאיתנו עכשיו – למשל יש עכשיו נאום
בכורה של חברות הסיעה שלי סונדוס סאלח ואימאן ח'טיב, למה אני צריך לא לשמוע
אותן ולהמשיך בוועדת החוקה? אני לא מבין את זה. למה?

<< יור >> היו"ר איתן גינזבורג: << יור >>

אני מבין את זה לגמרי.

<< דובר >> אוסאמה סעדי (הרשימה המשותפת): << דובר >>

וכאשר מדובר גם בהוצאה לפועל ובהתדיינויות בסכסוכי משפחה - -

<< יור >> היו"ר איתן גינזבורג: << יור >>

אנחנו לא בזמנים רגילים, לצערי. אני מקווה שכשהכנסת תיכנס לתוך מסלול של
עבודה רגיל - - -

<< דובר >> אוסאמה סעדי (הרשימה המשותפת): << דובר >>

דברים כאלה, מתי אתה רוצה להביא אותם?

<< יור >> היו"ר איתן גינזבורג: << יור >>

אני מאוד מקווה שביום שבו הכנסת תתכנס - - -

<< דובר >> אוסאמה סעדי (הרשימה המשותפת): << דובר >>

אני שואל, כמה זמן מאשר היושב-ראש?

<< יור >> היו"ר איתן גינזבורג: << יור >>

שנייה. אני מקווה שביום שבו ניכנס לשגרת עבודה רגילה ולא בצוק עתים כל כך
לחוצים, וכל מלאכת הרכבת הממשלה תסתיים, וכל - - -

<< דובר >> אלעזר שטרן (יש עתיד-תל"ם): << דובר >>

מה, היא לא הסתיימה?

<< דובר >> אוסאמה סעדי (הרשימה המשותפת): << דובר >>

עכשיו פותחים את ההסכמים הקואליציוניים.

<< דובר >> מאיר כהן (יש עתיד-תל"ם): << דובר >>

איתן, יש - - - חדשים?

<< יור >> היו"ר איתן גינזבורג: << יור >>

כל הסיפור של הקורונה והצווים המיוחדים האלה לא הסתיימו. ברגע שהכול יסתיים
ניכנס לתוך תהליך שגרת עבודה רגילה של הכנסת, נוכל לבוא ולהתייחס לכל חוק
בצורה נאותה. לא כמו מה שקורה בוועדת הפנים במקביל ובוועדת החוץ והביטחון
שבה הייתי וכו'. לכן אני אומר, אנחנו נמצאים עכשיו בצוק עתים, אז בואו,
כולם צריכים להתגייס, אנחנו צריכים להפעיל צעדים שלא מקובלים בבית הזה, כמו
ישיבות ועדה תוך כדי מליאה – אף אחד לא אוהב את זה – כמו השימוש ב-98, שאף
אחד לא אוהב. אבל אנחנו צריכים לעשות את זה כי אנחנו נמצאים בסיטואציה
מיוחדת עם נסיבות מיוחדות. אתם בטח מבינים את זה מעבר לסיפור הפוליטי, ולכן
אני לא רוצה להיגרר לסיפור הפוליטי הזה.

<< דובר >> אלעזר שטרן (יש עתיד-תל"ם): << דובר >>

איתן, אגיד לך מה אנחנו מבינים? תחשוב שאני עושה סיבוב, אבל אני לא עושה
סיבוב. אתמול בשלוש אמרו לנו שהחוק הנורבגי לא עולה, ברבע לארבע אמרו לנו
שהוא לא עולה, בחמישה לארבע אמרו לנו: בני גנץ התקפל, החוק כן עולה.

<< דובר >> רם שפע (כחול לבן): << דובר >>

לא, בני גנץ - - -

<< דובר >> אלעזר שטרן (יש עתיד-תל"ם): << דובר >>

למה? בגלל שבשבוע הבא נתכנס פה לשנות את חוק-יסוד: הממשלה, ואז עוד פעם אתה
תגיד לנו: אתם יודעים, עוד לא התחלנו ממשלה, צריכים לעשות את שינוי
חוק-יסוד: הממשלה. רק טחנת ימים ולילות כדי לאשר אותו, ובשבוע הבא נתכנס.

<< יור >> היו"ר איתן גינזבורג: << יור >>

אני רוצה לעבור לסדר-היום.

<< דובר >> אלעזר שטרן (יש עתיד-תל"ם): << דובר >>

זאת האמת. זאת ההתנהלות.

<< יור >> היו"ר איתן גינזבורג: << יור >>

אני לא רוצה יותר להתנגח איתך בדברים האלה.

<< דובר >> עוזי דיין (הליכוד): << דובר >>

- - - חברים מספרים על בני.

<< דובר >> אלעזר שטרן (יש עתיד-תל"ם): << דובר >>

לא, זה לא בני. זה לא בני.

<< יור >> היו"ר איתן גינזבורג: << יור >>

סדר-היום: יש בקשה של יושבת-ראש ועדת הפנים והגנת הסביבה של הכנסת להקדמת
הדיון בהצעות החוק לפני קריאה שנייה ושלישית. החוקים הם: הצעת חוק לתיקון
פקודת העיריות (הוראת שעה) (תיקון מס' 5), והצעת חוק התכנון והבנייה (תיקון
מס' 101) (תיקון מס' 5).

<< דובר >> מאיר כהן (יש עתיד-תל"ם): << דובר >>

רגע, גם לעיריות יש - - -

<< יור >> היו"ר איתן גינזבורג: << יור >>

לא. יושבת-ראש הוועדה הסמיכה אותי כחבר הוועדה לנמק את בקשת הפטור. שני
החוקים האלה הם חוקים לבקשת הארכת תוקף לחוקים שנמצאים כרגע בהוראת שעה.

אחד זה פקודת העיריות בכל הנוגע לאגרת השמירה, ואחד זה חוק התכנון והבנייה
בכל הנוגע למכוני הבקרה. מאריכים את התוקף של אגרת השמירה בשנה וחצי במקום
בשנתיים וחצי, כפי שביקשה הממשלה.

והצעת חוק התכנון והבנייה, דחיית התחלת פעולתן של מכוני הבקרה בשנה, לאור
העובדה שמינהל התכנון עבר ממשרד האוצר למשרד הפנים. שר הפנים ביקש זמן
ללמוד את הנושא הזה. אז נעבור להצבעה.

<< קריאה >> קריאה: << קריאה >>

אין לך רוב.

<< יור >> היו"ר איתן גינזבורג: << יור >>

למה?

<< קריאה >> קריאה: << קריאה >>

כי אין לך רוב.

<< דובר >> אלכס קושניר (ישראל ביתנו): << דובר >>

רגע, אין דיון על זה?

<< יור >> היו"ר איתן גינזבורג: << יור >>

בבקשה, אלכס.

<< דובר >> אלכס קושניר (ישראל ביתנו): << דובר >>

באמת, אני יכול להבין שלפעמים יש מצבי חירום - - -

<< דובר >> אלעזר שטרן (יש עתיד-תל"ם): << דובר >>

אם אומרים שעוברים להצבעה ומגלים שאין רוב אז לא עוברים להצבעה?

<< יור >> היו"ר איתן גינזבורג: << יור >>

יש פררוגטיבות ליושב-ראש. בבקשה, אלכס.

<< דובר >> אלעזר שטרן (יש עתיד-תל"ם): << דובר >>

מה?

<< דובר >> אלכס קושניר (ישראל ביתנו): << דובר >>

פררוגטיבה של יושב-ראש הוא אמר לך.

<< דובר >> רם שפע (כחול לבן): << דובר >>

אם רואים שלוקח הרבה זמן לכתוב הסתייגויות אז - - -

<< יור >> היו"ר איתן גינזבורג: << יור >>

כן, אלכס.

<< דובר >> אלכס קושניר (ישראל ביתנו): << דובר >>

אני עכשיו אדבר?

<< דובר >> אלעזר שטרן (יש עתיד-תל"ם): << דובר >>

מה אתה מדבר עכשיו? תן לו לעבור להצבעה.

<< דובר >> רם שפע (כחול לבן): << דובר >>

אם אתה רוצה, יש לי הרבה מאוד דברים לומר, אלעזר, אל חשש.

<< דובר >> אלכס קושניר (ישראל ביתנו): << דובר >>

עזוב, אז הוא ידבר, מה זה משנה.

<< דובר >> רם שפע (כחול לבן): << דובר >>

וזה יהיה יותר מעניין.

<< יור >> היו"ר איתן גינזבורג: << יור >>

הוא אמר שעוברים להצבעה.

<< יור >> היו"ר איתן גינזבורג: << יור >>

אלכס, רוצה לדבר או לא?

<< דובר >> אלכס קושניר (ישראל ביתנו): << דובר >>

אם אני לא מדבר אתה עובר להצבעה?

<< דובר >> אלעזר שטרן (יש עתיד-תל"ם): << דובר >>

כן.

<< יור >> היו"ר איתן גינזבורג: << יור >>

כן.

<< דובר >> אלכס קושניר (ישראל ביתנו): << דובר >>

אתה עובר להצבעה?

<< יור >> היו"ר איתן גינזבורג: << יור >>

כן.

<< דובר >> אלעזר שטרן (יש עתיד-תל"ם): << דובר >>

כן.

<< יור >> היו"ר איתן גינזבורג: << יור >>

בבקשה. מי בעד בקשת יושבת-ראש ועדת הפנים להקדמת הדיון בקריאה שנייה
ושלישית של שני החוקים שמניתי? ירים את ידו. בעד חוק פקודת העיריות – ירים
את ידו. מי נגד?

הצבעה

בעד – 5

נגד – 4

נמנעים – אין

בקשת יושבת-ראש ועדת הפנים והגנת הסביבה להקדמת הדיון בהצעת החוק לתיקון
פקודת העיריות (הוראת שעה) (תיקון מס' 5), לפני הקריאה השנייה והשלישית,
נתקבלה.

<< יור >> היו"ר איתן גינזבורג: << יור >>

5 בעד, 4 נגד. ההצעה התקבלה.

<< דובר >> אלעזר שטרן (יש עתיד-תל"ם): << דובר >>

רוויזיה. אני מבקש להגיד שזאת בקשת חבר הכנסת בועז טופורובסקי שנמצא בדרך
לפה.

<< יור >> היו"ר איתן גינזבורג: << יור >>

מי בעד הצעת יושבת-ראש ועדת הפנים לפטור להצעת חוק התכנון והבנייה לפני
קריאה שנייה ושלישית? ירים את ידו. מי נגד?

הצבעה

בעד – 5

נגד – 4

נמנעים – אין

בקשת יושבת-ראש ועדת הפנים והגנת הסביבה להקדמת הדיון בהצעת חוק התכנון
והבנייה (תיקון מס' 101) (תיקון מס' 5), לפני הקריאה השנייה והשלישית,
נתקבלה.

<< יור >> היו"ר איתן גינזבורג: << יור >>

התקבלה.

<< דובר >> אלכס קושניר (ישראל ביתנו): << דובר >>

רוויזיה.

<< דובר >> אלעזר שטרן (יש עתיד-תל"ם): << דובר >>

רוויזיה של שנינו.

<< דובר >> רם שפע (כחול לבן): << דובר >>

יישר כוח.

<< דובר >> אלעזר שטרן (יש עתיד-תל"ם): << דובר >>

תלמד יותר מהר ממני.

<< יור >> היו"ר איתן גינזבורג: << יור >>

יש בקשה של יושב-ראש ועדת החוקה, חוק ומשפט להקדמת הדיון בהצעת חוק להארכת
תוקפן של תקנות שעת חירום לפני קריאה שנייה ושלישית בכל הנוגע לנגיף
הקורונה החדש באכיפה, ומיזוג הצעות החוק הבאות; ופטור מחובת הנחה להצעת חוק
הממוזגת לפני הקריאה השנייה והשלישית:

הצעת חוק ההוצאה לפועל (תיקון מס' 65) (מסלול מזונות), והצעת חוק ההוצאה
לפועל (תיקון – הוצאה לפועל במסלול מזונות).

ומיזוג הצעות החוק ופטור מחובת הנחה לקריאה שנייה ושלישית:

הצעת חוק להסדר התדיינויות בסכסוכי משפחה (הוראת שעה), והצעת חוק להסדרי
התדיינות בסכסוכי משפחה (הוראת שעה) – אחת היא מ/1313 והשנייה היא פ/1202.

כולם באותו נימוק של צורך בהארכת הוראות השעה האלו, כי אחרת יצטרכו לחוקק
את כל החוק מההתחלה, דבר שהוא ממש לא סביר, וגם ייצור כאוס בתוך מערכת
המשפט ולתוך הבקשות שכבר זוגות - - -

<< דובר >> מאיר כהן (יש עתיד-תל"ם): << דובר >>

אנחנו נצביע בעד החוקים האלה.

<< יור >> היו"ר איתן גינזבורג: << יור >>

לאור העובדה שיש שם כבר הליכים משפטיים של זוגות שרוצים להתגרש או רוצים
לבקש סעד מבתי המשפט, אי העברת החוקים האלה יגרום לכאוס גדול בתוך מערכת
המשפט.

<< דובר >> מאיר כהן (יש עתיד-תל"ם): << דובר >>

אתה מוכן לחזור? מה החוקים האלה?

<< יור >> היו"ר איתן גינזבורג: << יור >>

הראשון זה חוק הוצאה לפועל מסלול מזונות, השני הוא הצמדה של הצעת חוק פרטית
זהה לדבר הזה, ממשלתית ופרטית. והצעת החוק השנייה היא להסדרי התדיינות
בסכסוכי משפחה, וגם הצמדה להצעת חוק פרטית.

<< דובר >> מאיר כהן (יש עתיד-תל"ם): << דובר >>

תעצור. גם בשני אלה נתמוך.

<< יור >> היו"ר איתן גינזבורג: << יור >>

תתמכו. אז נעשה את ההצבעה ביחד לשני החוקים האלה, בסדר?

מי בעד מיזוג הצעות החוק ופטור מחובת הנחה להצעת חוק ההוצאה לפועל (תיקון
מס' 65) והוצאה לפועל במסלול מזונות, פ/1033 ו-מ/1312? ירים את ידו.

הצבעה

בעד – פה אחד

מיזוג הצעות החוק ופטור מחובת הנחה להצעת חוק ההוצאה לפועל (תיקון מס' 65)
(מסלול מזונות), התש"ף–2020 (מ/1312), ולהצעת חוק ההוצאה לפועל (תיקון –
הוצאה לפועל במסלול מזונות), התש"ף–2020 (פ/1033), נתקבל.

<< יור >> היו"ר איתן גינזבורג: << יור >>

פה אחד עבר. תודה.

מי בעד מיזוג הצעות החוק ופטור מחובת הנחה להסדר התדיינויות בסכסוכי משפחה
מ/1313, והצעת חוק להסדרי התדיינויות בסכסוכי משפחה פ/1202? ירים את ידו.

הצבעה

בעד – פה אחד

מיזוג הצעות החוק ופטור מחובת הנחה להצעת חוק להסדר התדיינויות בסכסוכי
משפחה (הוראת שעה) (תיקון מס' 2), התש"ף–2020 (מ/1313), ולהצעת חוק להסדר
התדיינויות בסכסוכי משפחה (הוראת שעה) (תיקון – קביעה כהוראת קבע),
התש"ף–2020 (פ/1202), נתקבל.

<< יור >> היו"ר איתן גינזבורג: << יור >>

פה אחד. עברו.

<< דובר >> אוסאמה סעדי (הרשימה המשותפת): << דובר >>

לא, רם התנגד.

<< יור >> היו"ר איתן גינזבורג: << יור >>

רם לא הצביע, זה היה פה אחד. והקדמת דיון בהצעת חוק להארכת תוקפן של תקנות
שעת חירום, אכיפה, מה שהיום היה בתקשורת, ממשלתית 1321, לפני קריאה שנייה
ושלישית.

<< דובר >> אוסאמה סעדי (הרשימה המשותפת): << דובר >>

איזה חוק?

<< יור >> היו"ר איתן גינזבורג: << יור >>

החוק שפג תוקפו אתמול בלילה ואנחנו צריכים להאריך.

<< דובר >> אלכס קושניר (ישראל ביתנו): << דובר >>

איזה סעיף אתה קורא?

<< דובר >> ארבל אסטרחן: << דובר >>

ב1 בסדר-היום.

<< יור >> היו"ר איתן גינזבורג: << יור >>

המסכות.

<< דובר >> אוסאמה סעדי (הרשימה המשותפת): << דובר >>

אכיפה?

<< יור >> היו"ר איתן גינזבורג: << יור >>

אכיפה. מי בעד הקדמת הדיון באכיפה? ירים את ידו. מי נגד?

הצבעה

בעד – 6

נגד – 4

נמנעים – אין

הקדמת הדיון בהצעת חוק להארכת תוקפן של תקנות שעת חירום (נגיף הקורונה החדש
– אכיפה), התש"ף–2020 (מ/1321), נתקבלה.

<< יור >> היו"ר איתן גינזבורג: << יור >>

6 בעד, 4 נגד.

<< דובר >> אלעזר שטרן (יש עתיד-תל"ם): << דובר >>

רוויזיה בשם בועז.

<< יור >> היו"ר איתן גינזבורג: << יור >>

מאה אחוז. יש בקשה נוספת של יושב-ראש ועדת העבודה, הרווחה והבריאות להעברת
הצעת חוק להארכת תוקפן של תקנות שעת חירום (נגיף הקורונה החדש הגבלת מספר
העובדים במקום עבודה לשם צמצום התפשטות נגיף הקורונה החדש), מהוועדה
המיוחדת לעניין נגיף הקורונה החדש לוועדת העבודה והרווחה. אתמול המליאה
קבעה שהרצת החוק הזאת תידון בוועדה המיוחדת לעניין הקורונה החדש, ויושב-ראש
ועדת העבודה והרווחה מבקש שזה יעבור אליו. מישהו רוצה להתייחס לבקשה?

<< דובר >> עוזי דיין (הליכוד): << דובר >>

יש סיבה שזה לא יהיה בוועדת העבודה והרווחה?

<< יור >> היו"ר איתן גינזבורג: << יור >>

האמת שכשהקמנו את ועדת הקורונה, בסמכויות הוועדה היה כתוב שהוועדה תדון
בעיקר בהפקת לקחים מהתמודדות הממשלה עם נגיף הקורונה החדש, והיערכות לקראת
גל נוסף בקורונה החדש ובמגפות בכלל, וכן גם בטיפול ובהיערכות המדינה למצב
של רעידות אדמה.

<< דובר >> אוסאמה סעדי (הרשימה המשותפת): << דובר >>

יתרה מזאת, אני מזכיר, ארבל, ואני חושב שכשהוקמה הוועדה הזאת אמרנו במפורש
שאין לה סמכויות חקיקה.

<< דובר >> ארבל אסטרחן: << דובר >>

לא.

<< יור >> היו"ר איתן גינזבורג: << יור >>

אמרנו שהיא לא תעסוק בנושאים שנמצאים באופן מובהק בוועדה קבועה של הכנסת.

<< דובר >> אוסאמה סעדי (הרשימה המשותפת): << דובר >>

בסמכותה לחוקק?

<< יור >> היו"ר איתן גינזבורג: << יור >>

היא כן יכולה לעסוק בחקיקה, אבל אם יש ועדה קבועה של הכנסת שעוסקת במשהו
ממקום מובהק ליושב-ראש יש מקום - - -

<< דובר >> מאיר כהן (יש עתיד-תל"ם): << דובר >>

אם זה לעבור, אנחנו - - -

<< יור >> היו"ר איתן גינזבורג: << יור >>

לעבודה ורווחה.

<< דובר >> אוסאמה סעדי (הרשימה המשותפת): << דובר >>

זה נושא מובהק מאוד.

<< דובר >> אלעזר שטרן (יש עתיד-תל"ם): << דובר >>

השאלה, יש דברים שלא נמצאים באופן מובהק?

<< יור >> היו"ר איתן גינזבורג: << יור >>

תראה, זה עניין של פרשנות וגם עניין של רצון טוב בין כל יושבי-הראש. אני
חושב שאם יש מנדט, חשוב בוועדת הקורונה באמת לדון בהפקת לקחים, כמו שהתחילה
ועדת הקורונה של עפר שלח, ולראות איך אנחנו נערכים לקראת גל נוסף. אנחנו
לוטים בערפל בהקשר הזה. אני חושב שצריך להקדיש שם את הזמן לזה.

מי בעד הבקשה להעביר את החוק מוועדת הקורונה לוועדת העבודה והרווחה? ירים
את ידו. מי נגד? מי נמנע?

הצבעה

בעד – פה אחד.

בקשת יושב-ראש ועדת העבודה, הרווחה והבריאות להעביר את הצעת חוק להארכת
תוקפן של תקנות שעת חירום (נגיף הקורונה החדש הגבלת מספר העובדים במקום
עבודה לשם צמצום התפשטות נגיף הקורונה החדש), התש"ף–2020 (מ/1325), מהוועדה
המיוחדת לעניין נגיף הקורונה לדיון בוועדת העבודה, הרווחה והבריאות,
נתקבלה.

<< יור >> היו"ר איתן גינזבורג: << יור >>

10 בעד. פה אחד עבר. יעבור.

אני מבקש חמש דקות הפסקה.

<< הפסקה >> (הישיבה נפסקה בשעה 15:19 ונתחדשה בשעה 15:21.) << הפסקה >>

<< יור >> היו"ר איתן גינזבורג: << יור >>

רבותיי, אני מחדש את הישיבה. אני רוצה להציע ולקבוע סדרי דיון לגבי חוק
חומרי נפץ. כמה הסתייגויות הוגשו?

<< דובר >> עוזי דיין (הליכוד): << דובר >>

750 בהתחלה.

<< יור >> היו"ר איתן גינזבורג: << יור >>

750 בבוקר, והם הורידו ל – ארבל?

<< דובר >> עוזי דיין (הליכוד): << דובר >>

הם לא הורידו בכלל.

<< דובר >> ארבל אסטרחן: << דובר >>

יש 485 הסתייגויות לכ-21 ח"כים.

<< יור >> היו"ר איתן גינזבורג: << יור >>

485 הסתייגויות.

<< דובר >> עוזי דיין (הליכוד): << דובר >>

הם לא הורידו, ירדו חלק.

<< יור >> היו"ר איתן גינזבורג: << יור >>

אני צריך לדעת אם אתם חלק מתוך הדבר הזה או לא. יש 21 ח"כים או חמישה ח"כים
על ההסתייגויות האלה, צריך לדעת.

<< דובר >> אלעזר שטרן (יש עתיד-תל"ם): << דובר >>

אשאל אותך שאלה. אם רק הם יישארו אתה לא תפעיל 98?

<< יור >> היו"ר איתן גינזבורג: << יור >>

אני כן אפעיל 98.

<< דובר >> אלעזר שטרן (יש עתיד-תל"ם): << דובר >>

אז זה לא משנה.

<< יור >> היו"ר איתן גינזבורג: << יור >>

זה משנה, כי אם - - -

<< דובר >> אלעזר שטרן (יש עתיד-תל"ם): << דובר >>

אם הייתי יכול לחסוך לכבודה של הכנסת, אבל 98?

<< יור >> היו"ר איתן גינזבורג: << יור >>

אלעזר, הם מבקשים 60 שעות דיון במליאה.

<< דובר >> אלעזר שטרן (יש עתיד-תל"ם): << דובר >>

איתן, אמרתי לך, אז אני כרגע שומר לעצמי את הזכות, אתה מבין למה. אם אתה על
זה תגיע איתם לאיזשהו הסכם או עם עצמך ולא תפעיל את 98, אני מוכן לבטל. אבל
אם ממילא אתה מפעיל 98 אז למה אני תורם פה? לסתם.

<< יור >> היו"ר איתן גינזבורג: << יור >>

תשמע, הייתה לי הידברות קצרה עכשיו עם נציג שלהם שגם לא נמצא פה, אחד
העוזרים שלהם. הם גם לא נמצאים פה.

<< דובר >> אלעזר שטרן (יש עתיד-תל"ם): << דובר >>

הם לא צריכים להיות. אני אומר את זה עוד פעם, תראה, הצבענו בעד - - -

<< יור >> היו"ר איתן גינזבורג: << יור >>

התקשרתי למתן כהנא, ניסיתי להידבר איתו על הדבר הזה, הם כרגע לא מוכנים
להידבר בצורה – לא רוצה לנקוט בשמות תואר.

<< דובר >> ניר ברקת (הליכוד): << דובר >>

אלו לא באמת הסתייגויות, זה סתם - - -

<< יור >> היו"ר איתן גינזבורג: << יור >>

אבל, חבר'ה, מדובר פה על תאריך, בסדר? אתמול על חוק המענקים הגדול, 6
מיליארד שקל, דנו שעתיים עם 60 הסתייגויות. פה על תאריך שעבר תוקף לחוק
חומרי נפץ, כשמדובר על מפעל תע"ש שיעבוד על פי תקני חומרי נפץ, באמת, בואו,
לא צריך להרחיב על הדבר הזה.

<< דובר >> אלעזר שטרן (יש עתיד-תל"ם): << דובר >>

איתן, אני מסכים - - - ימינה, אני לא יכול לעזור לך בזה.

<< דובר >> ניר ברקת (הליכוד): << דובר >>

אבל אלו לא באמת הסתייגויות.

<< דובר >> אלעזר שטרן (יש עתיד-תל"ם): << דובר >>

אם אני יכול לעזור לך בזה תגיד לי במה. אתה מבין שאני - - -

<< יור >> היו"ר איתן גינזבורג: << יור >>

לא הבנתי, להגיד לך במה? מה?

<< דובר >> אלעזר שטרן (יש עתיד-תל"ם): << דובר >>

בבקשה.

<< יור >> היו"ר איתן גינזבורג: << יור >>

מה להגיד לך במה?

<< דובר >> אלעזר שטרן (יש עתיד-תל"ם): << דובר >>

במה אני יכול לעזור, במה העמדה שלי תשנה את מה שאמרת עכשיו?

<< יור >> היו"ר איתן גינזבורג: << יור >>

תראה, אני לא יודע לגבי העמדה שלך, אני חושב שגם 60 וגם עשרות יממות לא
רלוונטיות. אם אתה נשאר עם ההסתייגויות - - -

<< דובר >> אלעזר שטרן (יש עתיד-תל"ם): << דובר >>

אתה הולך לשעתיים דיון או לשעה?

<< יור >> היו"ר איתן גינזבורג: << יור >>

אני הולך ללא יותר משעה דיון. על הצעת חוק כזאת אין מקום לדון יותר משעה של
דיון.

<< דובר >> אוסאמה סעדי (הרשימה המשותפת): << דובר >>

במיוחד שתומכים בה.

<< יור >> היו"ר איתן גינזבורג: << יור >>

בוודאי. וגם לא יותר מ-20 הסתייגויות.

<< דובר >> אלעזר שטרן (יש עתיד-תל"ם): << דובר >>

אתה אומר שאם יהיו לך פחות, אם יהיו לך חמישה חברי כנסת ולא 21 חברי כנסת,
זה מה שיקבע לך?

<< יור >> היו"ר איתן גינזבורג: << יור >>

אז אפשר לתת יותר, במקום 20 הסתייגויות, 30 הסתייגויות, 40 הסתייגויות, אבל
בואו, זה צריך להיות משהו סביר. על הצעת חוק של סעיף אחד, על תאריך, באמת,
חבר'ה, בואו, קצת זה.

<< דובר >> אלעזר שטרן (יש עתיד-תל"ם): << דובר >>

איתן, אני מושך את ההסתייגויות שלנו.

<< יור >> היו"ר איתן גינזבורג: << יור >>

תודה. אז אני מציע לקיים דיון לאור ההסתייגויות הרבות שהוגשו. אני מציע
לקיים דיון של לא יותר משעה לנימוק ההסתייגויות.

<< דובר >> ארבל אסטרחן: << דובר >>

אי-אפשר להגיע להסכמה עם ימינה על הדבר הזה?

<< יור >> היו"ר איתן גינזבורג: << יור >>

אני מציע שנאשר 98, נעשה דיון עם ימינה.

<< דובר >> אלעזר שטרן (יש עתיד-תל"ם): << דובר >>

זה חבל.

<< יור >> היו"ר איתן גינזבורג: << יור >>

אני מסכים איתך, אבל מה לעשות? יש לי גם רוויזיה עוד חצי שעה ויש לי מליאה.

<< דובר >> אלעזר שטרן (יש עתיד-תל"ם): << דובר >>

בסדר, אבל תסגור איתם כמה הם רוצים.

<< יור >> היו"ר איתן גינזבורג: << יור >>

אבל כל הבוקר אנחנו בדיון על זה.

<< דובר >> עוזי דיין (הליכוד): << דובר >>

איתן, אני רק מזכיר שבוועדת החוץ והביטחון לא הייתה בכלל הנמקה
להסתייגויות.

<< דובר >> מירי פרנקל-שור: << דובר >>

אלעזר, למחוק את כל ההסתייגויות?

<< דובר >> אלעזר שטרן (יש עתיד-תל"ם): << דובר >>

שלנו?

<< דובר >> מירי פרנקל-שור: << דובר >>

כן.

<< דובר >> אלעזר שטרן (יש עתיד-תל"ם): << דובר >>

של כל יש עתיד-תל"ם.

<< דובר >> מאיר כהן (יש עתיד-תל"ם): << דובר >>

אלעזר, אמרת להם שאנחנו מורידים?

<< דובר >> אלעזר שטרן (יש עתיד-תל"ם): << דובר >>

כן.

<< יור >> היו"ר איתן גינזבורג: << יור >>

אתם מסירים את ההסתייגויות.

<< דובר >> מאיר כהן (יש עתיד-תל"ם): << דובר >>

כמה נשארו?

<< יור >> היו"ר איתן גינזבורג: << יור >>

עדיין נשארו לי 400, 60 שעות.

<< דובר >> מאיר כהן (יש עתיד-תל"ם): << דובר >>

קח את מיקי, תדבר איתו.

<< יור >> היו"ר איתן גינזבורג: << יור >>

בסדר, אבל בינתיים נפעיל את הסעיף. אני צריך לעדכן את היושב-ראש שאתם
מסירים את ההסתייגויות.

<< דובר >> אלעזר שטרן (יש עתיד-תל"ם): << דובר >>

אמרתי לך, למרות שהזמנתי מלון לעוד לילה.

<< יור >> היו"ר איתן גינזבורג: << יור >>

חברי הכנסת, אני מבקש גם את עצתכם הטובה, אני מציע שעד לא יותר משעה דיון,
ו-20 הסתייגויות זה נראה לי סביר.

<< דובר >> ניר ברקת (הליכוד): << דובר >>

אני רוצה להעיר משהו לגבי ההסתייגויות.

<< יור >> היו"ר איתן גינזבורג: << יור >>

בבקשה.

<< דובר >> ניר ברקת (הליכוד): << דובר >>

מי שמסתכל על ההסתייגויות מבין שזה נעשה במחשב. אלו משפחות של שלוש-ארבע
הסתייגויות והם הופכים את זה למאות.

<< דובר >> טלי פלוסקוב (הליכוד): << דובר >>

הם עושים את זה בתוכנה.

<< דובר >> ניר ברקת (הליכוד): << דובר >>

כן, זה לא ידני.

<< דובר >> אלכס קושניר (ישראל ביתנו): << דובר >>

אז אני מציע להצביע גם במחשב.

<< יור >> היו"ר איתן גינזבורג: << יור >>

אבל אני שואל, אתה רוצה להציע הצעה אחרת?

<< דובר >> ניר ברקת (הליכוד): << דובר >>

מה פתאום שעה? למה שעה? שינמקו הסתייגויות על סעיפים, ארבע-חמש הסתייגויות
מרכזיות, ונתייחס ברצינות ונדון, ולא סתם לזרוק זמן.

<< יור >> היו"ר איתן גינזבורג: << יור >>

חברי הכנסת, מישהו רוצה להתייחס להצעה של ניר ברקת?

<< דובר >> אלעזר שטרן (יש עתיד-תל"ם): << דובר >>

אתה פה עם מי שלא יכול להתערב בזה.

<< יור >> היו"ר איתן גינזבורג: << יור >>

זו ועדת הכנסת, הוועדה צריכה לקבוע את זה.

<< דובר >> אלעזר שטרן (יש עתיד-תל"ם): << דובר >>

איתן, תן לי להגיד לך משהו. אני אהיה נגד הפעלת 98.

<< יור >> היו"ר איתן גינזבורג: << יור >>

ברור, לעיקרון של זה.

<< דובר >> אלעזר שטרן (יש עתיד-תל"ם): << דובר >>

אבל אני מציע שתעשו הפסקה, תעדכן אותם על הסיפור. אתה הרי יכול להפעיל 98,
תיתן להם זמן אם הם רוצים, תבדוק איתם כמה זמן הם רוצים לדבר.

<< יור >> היו"ר איתן גינזבורג: << יור >>

שאלתי אותם.

<< דובר >> אופיר כץ (הליכוד): << דובר >>

אלעזר, גם אנחנו לא רוצים להפעיל את הסעיף הזה, אבל זה מוצא אחרון.

<< דובר >> אלעזר שטרן (יש עתיד-תל"ם): << דובר >>

אני מבין.

<< דובר >> אופיר כץ (הליכוד): << דובר >>

תראה, אין היגיון בצד השני.

<< דובר >> מאיר כהן (יש עתיד-תל"ם): << דובר >>

איתן, אתה אומר שאתה רוצה להפעיל את זה - - -

<< יור >> היו"ר איתן גינזבורג: << יור >>

כן.

<< דובר >> אופיר כץ (הליכוד): << דובר >>

הצד השני לחלוטין לא ענייני.

<< דובר >> אלעזר שטרן (יש עתיד-תל"ם): << דובר >>

אני לא נותן ציונים.

<< יור >> היו"ר איתן גינזבורג: << יור >>

כמה סעיפים אתה אומר? כמה הסתייגויות אתה מציע?

<< דובר >> אופיר כץ (הליכוד): << דובר >>

30 הסתייגויות, שעה.

<< דובר >> ניר ברקת (הליכוד): << דובר >>

מה שעה? למה כל כך הרבה? אני לא מבין.

<< דובר >> אלעזר שטרן (יש עתיד-תל"ם): << דובר >>

הנה, מתן מגיע.

<< דובר >> מאיר כהן (יש עתיד-תל"ם): << דובר >>

30 זה הרבה.

<< יור >> היו"ר איתן גינזבורג: << יור >>

30 זה הרבה?

<< דובר >> אלעזר שטרן (יש עתיד-תל"ם): << דובר >>

חמש דקות.

<< דובר >> מאיר כהן (יש עתיד-תל"ם): << דובר >>

30 זה סיעתי.

<< דובר >> ניר ברקת (הליכוד): << דובר >>

700 הסתייגויות זה מבזה.

<< יור >> היו"ר איתן גינזבורג: << יור >>

רבותיי, אני מציע, כמה זמן דיבור? שעה? חברי הכנסת, אני מציע לקבוע סדרי
דיון כאלה, כדלקמן: לעשות סדרי דיון על הצעת החוק הזאת על הסעיף האחד של
התאריך של חוק חומרי נפץ עד שעה דיון, עד שעה של הנמקת הסתייגויות.

<< דובר >> מכלוף מיקי זוהר (הליכוד): << דובר >>

שעה זה גם הרבה.

<< יור >> היו"ר איתן גינזבורג: << יור >>

ולא יותר מ-20 הצבעות על הסתייגויות. אם יש איזושהי הצעה אחרת, מתן, שהיא
סבירה יותר אז אני אשמח לשמוע. ואם לא, נעלה את זה להצבעה.

<< דובר >> ניר ברקת (הליכוד): << דובר >>

אני רוצה להציע פחות.

<< דובר >> ארבל אסטרחן: << דובר >>

ואם הם לא מודיעים איזה הסתייגויות?

<< יור >> היו"ר איתן גינזבורג: << יור >>

ואם הם לא מודיעים אנחנו - - -

<< דובר >> מתן כהנא (ימינה): << דובר >>

אתה מפעיל 98?

<< יור >> היו"ר איתן גינזבורג: << יור >>

אני מבקש שלא, התקשרתי אליך היום ודיברו איתך כל הבוקר, מתן.

<< דובר >> ניר ברקת (הליכוד): << דובר >>

אבל אם 98, אז פחות. אם זאת פשרה, על הכיפק, אם לא אז פחות.

<< יור >> היו"ר איתן גינזבורג: << יור >>

היועצת המשפטית.

<< דובר >> ארבל אסטרחן: << דובר >>

יש זכות לאופוזיציה להציג הסתייגויות שהיא הגישה.

<< דובר >> ניר ברקת (הליכוד): << דובר >>

ראיתי את ההסתייגויות, אלו לא הסתייגויות של בן אדם.

<< דובר >> אלעזר שטרן (יש עתיד-תל"ם): << דובר >>

ניר, אתה משכנע את – אין לך איפה לדבר פה, אתה לא - - -

<< דובר >> אופיר כץ (הליכוד): << דובר >>

הוא מדבר כרגע ליועצת, לא לימינה.

<< דובר >> ניר ברקת (הליכוד): << דובר >>

אני מדבר עם היועצת.

<< דובר >> טלי פלוסקוב (הליכוד): << דובר >>

היועץ הפרלמנטרי של אחד מחברי הכנסת מימינה התגאה ברשת ב', שמעתי אותו
אישית, איך הוא מגיש הסתייגויות, פשוט הכול עושים בתוכנה, לוחצים על איזה
כפתור ואז הוא מגיש 500 הסתייגויות.

<< דובר >> מתן כהנא (ימינה): << דובר >>

ארבל, תסלחי לי מאוד, הדרך של האופוזיציה להיאבק בעריצות הקואליציה זה דרך
הסתייגויות בוועדות ובמליאה.

<< דובר >> טלי פלוסקוב (הליכוד): << דובר >>

אז תביא לי דברים ענייניים, אני אתווכח איתך, מתן. אבל לא דברים לא
ענייניים.

<< דובר >> מתן כהנא (ימינה): << דובר >>

זאת דרך. זאת הדרך כשאנחנו לא מקבלים מכם שום דבר. אתם לא מעלים את החוקים
שלנו.

<< יור >> היו"ר איתן גינזבורג: << יור >>

חברים, אני עובר להצבעה.

<< קריאה >> קריאות: << קריאה >>

- - -

<< דובר >> מתן כהנא (ימינה): << דובר >>

אתם לא מעלים אף חוק שאנחנו רוצים, אז מה נעשה? כל נושא שחשוב לנו אתם לא
מוכנים לדון עליו. אתם לא מעלים.

<< דובר >> טלי פלוסקוב (הליכוד): << דובר >>

מתן, זכותך לדבר - - - , אני אומרת את מה שאני רואה, מותר גם לי.

<< דובר >> מתן כהנא (ימינה): << דובר >>

מותר לך, מותר לך. אבל פתאום הסתייגויות הן לא כלי לגיטימי.

<< קריאה >> קריאות: << קריאה >>

- - -

<< יור >> היו"ר איתן גינזבורג: << יור >>

מתן, חבר הכנסת כהנא, אני מציע את ההצעה הבאה, עד שעה מבחינתי אלו
הסתייגויות.

<< דובר >> אופיר כץ (הליכוד): << דובר >>

זה לא הגיוני.

<< יור >> היו"ר איתן גינזבורג: << יור >>

יצביעו על לא יותר מ-20 הסתייגויות, הצבעה שמית אחת בלבד תתאפשר. זה מה
שאני מציע להצעת הוועדה. מי בעד ההצעה? ירים את ידו. מי נגד? מי נמנע?

הצבעה

בעד – 6

נגד – 4

נמנעים – אין

הצעת הוועדה נתקבלה.

<< יור >> היו"ר איתן גינזבורג: << יור >>

6 בעד, 4 נגד, אין נמנעים. אני קובע שסדרי הדיון נקבעו. אם לא תעבירו את
ציון ההסתייגויות שאתם רוצים שיצביעו עליהן, יצביעו על 20 הראשונות. זהו,
אני מודה לכולם.

הרוויזיה תתקיים בשעה ארבע ורבע בכפוף לאישור יושב-ראש הכנסת לקיום דיון או
ישיבה.

<< דובר >> אופיר כץ (הליכוד): << דובר >>

למה ארבע? היא נקבעה לפני.

<< יור >> היו"ר איתן גינזבורג: << יור >>

לא קבעתי שעה. ארבע ורבע בכפוף לאישור יושב-ראש הכנסת לכינוס הוועדה. תודה.
הישיבה נעולה.

<< סיום >> הישיבה ננעלה בשעה 15:38. << סיום >>
