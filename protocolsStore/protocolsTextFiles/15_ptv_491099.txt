פרוטוקולים/ועדת הכנסת/4680

ירושלים, ט' באדר, תשס"ב

21 בפברואר, 2002

הכנסת החמש-עשרה נוסח לא מתוקן

מושב רביעי

פרוטוקול מס' 284

מישיבת ועדת הכנסת

יום שני, ו' באדר, התשס"ב, 18.02.2002, שעה 13:00

סדר היום:

1.  קביעת מסגרת דיון להצעת אי אמון בראש הממשלה.

2. בקשות חברי כנסת להקדמת הדיון בהצעות חוק בקריאה טרומית:

1.  הצעת חוק הכנסת (תיקון – מניין מספיק של חברי כנסת במליאת הכנסת),
    התשס"ב-2002, של חבר הכנסת משה ארנס – רביזיה.

2.  הצעת חוק המועצה לביטחון לאומי, התשס"ב-2002, של חבר הכנסת דוד מגן
    וקבוצת חברי כנסת.

3.  הצעת חוק יום ירושלים (תיקון – חגיגות יום ירושלים), התשס"ב-2002, של
    חבר הכנסת אורי יהודה אריאל וקבוצת חברי כנסת.

4.  הצעת חוק הפיקדון על מיכלי משקה (תיקון – תשלום של תאגיד מיחזור שלא
    עמד ביעד האיסוף), התשס"ב-2002, של חבר הכנסת אברהם פורז.

5.  הצעת חוק הכנסת (תיקון – העברה מכהונה של יושב ראש הכנסת),
    התשס"ב-2002, של חבר הכנסת אורי יהודה אריאל וקבוצת חברי כנסת –
    רביזיה.

6.  הצעת חוק הכנסת (תיקון – העברה מכהונה של יושב ראש הכנסת או של סגן
    מסגניו שלא מחמת עבירה), התשס"ב-2002, של חבר הכנסת זאב בוים – רביזיה.

נכחו:

  חברי הוועדה: יוסי כץ – היו"ר

אפי אושעיה

  אורי אריאל

זאב בוים

  מוחמד ברכה

יצחק גאגולה

זהבה גלאון

משה גפני

עבד אלמאלכ דהאמשה

נעמי חזן

שאול יהלום

אליעזר כהן

ישראל כץ

סופה לנדבר

מרינה סולודקין

יוסף פריצקי

יאיר פרץ

ויצמן שירי

מוזמנים: חה"כ משה ארנס

חה"כ אריה גמליאל

חה"כ נסים זאב

חה"כ מרדכי משעני

חה"כ אברהם פורז

חה"כ אופיר פינס-פז

חה"כ יוסף פריצקי

חה"כ יובל שטייניץ

  מזכיר הכנסת אריה האן

סגן מזכיר הכנסת דוד לב

מנהלת הוועדה: אתי בן-יוסף

קצרנית: הילה לוי

1. קביעת מסגרת דיון להצעת אי אמון בראש הממשלה.

היו"ר יוסי כץ:

שלום לכולם, יש בקשה להביע אי אמון בראש הממשלה בשל תפקודה של הממשלה
בניהול ענייני המדינה של סיעת גשר ואנחנו מתבקשים לקבוע מסגרת דיון. שלוש
דקות לכל סיעה כמקובל?

הצבעה

בעד – רוב

נגד – אין

נמנעים – אין

הבקשה אושרה.

היו"ר יוסי כץ:

אם כך הוחלט על שלוש דקות לכל סיעה.

א. הצעת חוק הכנסת (תיקון - מניין מספיק של חברי כנסת במליאת הכנסת)

התשס"ב-2002, של חבר הכנסת משה ארנס – רביזיה.

היו"ר יוסי כץ:

אני מבקש לבוא לקראתו של חבר הכנסת משה ארנס, שחיכה פה בסבלנות גם תקופה
ארוכה וגם שעה ארוכה בישיבה הקודמת ולהעמיד להצבעה את הצעתו של חבר הכנסת
ארנס בנושא: הצעת חוק הכנסת (תיקון – מניין מספיק של חברי כנסת במליאת
הכנסת). יש בקשת רביזיה של חבר הכנסת פריצקי ואני מבקש להצביע עליה.

הצבעה

בעד – 10

נגד - 8

נמנעים - אין

בקשת הרביזיה התקבלה.

היו"ר יוסי כץ:

בקשת הרביזיה התקבלה.

אנחנו נצביע עכשיו לגופו של עניין. מי בעד לתת פטור מחובת הנחה לחבר הכנסת?

הצבעה

בעד – 7

נגד –11

נמנעים – אין

הבקשה לפטור מחובת הנחה לא אושרה.

היו"ר יוסי כץ:

הבקשה של חבר הכנסת ארנס לתת פטור מחובת הנחה לא אושרה.

ב. הצעת חוק המועצה לביטחון לאומי, התשס"ב-2002,

של חבר הכנסת דוד מגן וקבוצת חברי כנסת.

היו"ר יוסי כץ:

אני מעלה להצבעה את בקשתו של חבר הכנסת דוד מגן לפטור מחובת הנחה את הצעת
חוק המועצה לביטחון לאומי.

אורי אריאל:

חבר הכנסת מגן ביקש שאני אייצג אותו.

יוסף פריצקי:

אני לא מבין למה זה דחוף.

הצבעה

בעד – רוב

נגד – מיעוט

נמנעים – אין

הבקשה לפטור מחובת הנחה לא אושרה.

היו"ר יוסי כץ:

הבקשה לא אושרה.

אורי אריאל:

אני מבקש רביזיה.

ג. הצעת חוק יום ירושלים (תיקון – חגיגות יום ירושלים),

התשס"ב-2002 של חבר הכנסת אורי אריאל וקבוצת חברי כנסת.

היו"ר יוסי כץ:

הנושא הבא הוא הצעת חוק יום ירושלים (תיקון – חגיגות יום ירושלים). אתה
רוצה לנמק את הבקשה?

אורי אריאל:

אין פה תקציב ואין פה פוליטיקה אלא מצב שבו ביום ירושלים יש הרבה שמחה בעיר
הזאת בניגוד לחוק שעות מנוחה ולמעשה אנחנו גורמים לציבור גדול מאד להיות
עבריין. יום ירושלים הוא בעוד חודשיים ויש פגרה באמצע. הבקשה היא לסדר
עניין טכני מאחר ולפי חוק שעות מנוחה צריך להיות שקט לאחר השעה 11 בלילה
והחגיגות נמשכות עד שעה יותר מאוחרת.

היו"ר יוסי כץ:

תודה. מי בעד מתן פטור מחובת הנחה לחבר הכנסת אריאל?

הצבעה

בעד – 14

נגד – מיעוט

נמנעים – אין

הבקשה לפטור מחובת הנחה אושרה.

היו"ר יוסי כץ:

הבקשה לפטור מחובת הנחה נתקבלה.

ד. הצעת חוק הפיקדון על מיכלי משקה (תיקון – תשלום של תאגיד מיחזור

שלא עמד ביעד האיסוף), התשס"ב-2002, של חבר הכנסת אברהם פורז.

היו"ר יוסי כץ:

אנחנו עוברים לבקשתו של חבר הכנסת פורז למתן פטור מחובת הנחה על הצעת חוק
הפיקדון על מיכלי משקה. נמק את בקשתך.

אברהם פורז:

עשינו טעות בזמן החקיקה והטלנו על תאגיד המיחזור עונש קל מדי לגבי אי
מיחזור, רק כפל. אני מציע לקבוע את העונש פי שלושה כדי לדרבן אותם למחזר.

היו"ר יוסי כץ:

חבר הכנסת פורז, מדוע זה דחוף?

אליעזר כהן:

לאיזה סכום זה מגיע?

אברהם פורז:

על כל מה שהתאגיד לא ממחזר הוא צריך לשלם רק כפל וכך יוצא שהוא לא ניזוק.
כדי ליצור לחץ על היצרנים ועל המשווקים להחזיר את הפקדונות, צריך לגרום לכך
שהסכומים שהם ישלמו על מה שהם לא משלמים, יהיו יותר גבוהים.

אליעזר כהן:

אנחנו לא יודעים בכמה מדובר, בשני שקלים או במאה שקלים?

יוסף פריצקי:

זה לא רלוונטי לעכשיו.

היו"ר יוסי כץ:

אני מעלה את הנושא להצבעה. מי בעד מתן פטור מחובת הנחה לחבר הכנסת פורז.

הצבעה

בעד – מיעוט

נגד – רוב

נמנעים – אין

הבקשה לפטור מחובת הנחה לא אושרה.

היו"ר יוסי כץ:

הבקשה לפטור מחובת הנחה לא אושרה.

ה. הצעת חוק הכנסת (תיקון – העברה מכהונה של יושב ראש הכנסת),

התשס"ב-2002, של חבר הכנסת אורי יהודה אריאל וקבוצת חברי כנסת – רביזיה.

היו"ר יוסי כץ:

אנחנו עוברים להצבעה על בקשת רביזיה של חבר הכנסת אורי אריאל לגבי הצעת חוק
הכנסת. ההצעה הזאת לא עברה כי לא היה קוורום. מי בעד בקשת הרביזיה של חבר
הכנסת אריאל?

הצבעה

בעד – 8

נגד – 12

נמנעים – אין

בקשת הרביזיה לא אושרה.

היו"ר יוסי כץ:

בקשת הרביזיה נפלה.

ו. הצעת חוק הכנסת (תיקון – העברה מכהונה של יושב ראש הכנסת או של סגן
מסגניו

שלא מחמת עבירה), התשס"ב-2002, של חבר הכנסת זאב בוים – רביזיה.

היו"ר יוסי כץ:

אנחנו עוברים להצבעה על בקשת רביזיה של סיעות העבודה ומר"צ על הצעתו של חבר
הכנסת זאב בוים, הצעת חוק הכנסת (תיקון – העברה מכהונה של יושב ראש הכנסת
או של סגן מסגניו שלא מחמת עבירה).

שאול יהלום:

אני מבקש הצבעה שמית.

זאב בוים:

אני מבקש שינמקו את הרביזיה.

יוסף פריצקי:

אין דבר כזה.

היו"ר יוסי כץ:

אנחנו עוברים להצבעה שמית בעד הרביזיה ונגדה.

חבר הכנסת יוסי כץ - בעד

חבר הכנסת אפי אושעיה - בעד

חבר הכנסת מקסים לוי - נגד (חבר הכנסת מ' משעני מצביע בשם הסיעה)

חבר הכנסת שירי ויצמן - בעד

חברת הכנסת סופה לנדבר - בעד

חבר הכנסת מוחמד ברכה - בעד

חבר הכנסת עמיר פרץ - אינו נוכח

חבר הכנסת זאב בוים - נגד

חבר הכנסת אברהם הירשזון - נגד (חבר הכנסת מ' ארנס מצביע בשם הסיעה)

חבר הכנסת ישראל כץ - נגד

חבר הכנסת מיכאל איתן - נגד (חבר הכנסת י' שטייניץ מצביע בשם הסיעה)

חבר הכנסת אמנון כהן - נגד (חבר הכנסת נ' זאב מצביע בשם הסיעה)

חבר הכנסת יצחק סבן - אינו נוכח

חבר הכנסת יאיר פרץ - בעד

חבר הכנסת יצחק גאגולה - בעד

חברת הכנסת נעמי חזן - בעד

חברת הכנסת זהבה גלאון - בעד

חברת הכנסת מרינה סולודקין - נגד

חבר הכנסת אליעזר זנדברג - בעד (חבר הכנסת י' פריצקי מצביע בשם הסיעה)

חברת הכנסת נחמה רונן - אינה נוכחת

חבר הכנסת שאול יהלום - נגד

חבר הכנסת משה גפני - בעד

חבר הכנסת עבד אלמאלכ דהמאשה - בעד

חבר הכנסת אורי אריאל - נגד

חבר הכנסת אליעזר כהן - נגד

חבר הכנסת עמיר פרץ - בעד (חבר הכנסת א' פינס מצביע בשם הסיעה)

היו"ר יוסי כץ:

חבר הכנסת עמיר פרץ בא על מכסת העבודה-מימד.

אני חוזר על שמות חברי הכנסת שלא היו נוכחים: חבר הכנסת יצחק סבן – אינו
נוכח. חברת הכנסת נחמה רונן – אינה נוכחת.

תוצאות ההצבעה – 13 בעד הרביזיה, 10 נגד הרביזיה, הרביזיה התקבלה. אני עובר
להצבעה על מתן פטור מחובת הנחה להצעתו של חבר הכנסת זאב בוים.

הצבעה

בעד – 10

נגד – 11

נמנעים – אין

הבקשה לפטור מחובת הנחה לא אושרה.

היו"ר יוסי כץ:

11 נגד, 10 בעד, הבקשה לפטור מחובת הנחה לא התקבלה. חבר הכנסת גאגולה לא
נרשם.

תודה רבה לכם, הישיבה נעולה.

הישיבה ננעלה בשעה 13:20.
