הכנסת העשרים-וארבע

מושב ראשון

פרוטוקול מס' 6

מישיבת ועדת הכנסת

יום שני, י"ז באב התשפ"א (26 ביולי 2021), שעה 15:45

סדר היום:

<< הצח >> פניית יושב ראש ועדת הכספים בדבר טענת נושא חדש בעת הדיון בהצעת
חוק התכנית לסיוע כלכלי (נגיף הקורונה החדש) (הוראת שעה) (תיקון מס' 6),
התשפ"א-2021 << הצח >> (מ/1429).

נכחו:

חברי הוועדה:

ניר אורבך – היו"ר

חברי הכנסת:

אלכס קושניר

ייעוץ משפטי:

ארבל אסטרחן

נעה בן שבת

מנהלת הוועדה:

נועה בירן-דדון

רישום פרלמנטרי:

ס.ל., חבר תרגומים

<< נושא >> הצעת חוק התכנית לסיוע כלכלי (נגיף הקורונה החדש) (הוראת שעה)
(תיקון מס' 6), התשפ"א-2021, מ/1429 << נושא >>

<< יור >> היו"ר ניר אורבך: << יור >>

אנחנו פותחים את ישיבת הוועדה, יום שני, י"ז באב תשפ"א, 26 ביולי 2021.
אנחנו פותחים אותה למעשה בחמש דקות איחור, נתנו אפשרות למי שהיה צריך להגיע
שיגיע, כרגע אני רואה שמי שהגיש את הנושא החדש, חבר הכנסת שלמה קרעי, לא
נמצא.

<< דובר >> קריאה: << דובר >>

והוא הוזמן? הוא יודע על הישיבה?

<< יור >> היו"ר ניר אורבך: << יור >>

והוא הוזמן וידע על הישיבה. היועצת המשפטית, תנמקי למה זה לא נושא חדש.

<< דובר >> נעה בן שבת: << דובר >>

טענת נושא חדש נטענה לגבי שינוי בנוסח שחל לעומת הנוסח בקריאה הראשונה.
הנוסח שבקריאה הראשונה דיבר על כך שילדו של העובד מצוי בבידוד והנוסח תוקן
ואומר שילדו של העובד שהיה בבידוד, בגלל חובת בידוד, בעצם המקור של השינוי
היה רק תיקון נוסחי, אני לא חושבת שהייתה פה שאלה של מהות, לכן לדעתי לא
מדובר בנושא חדש.

<< יור >> היו"ר ניר אורבך: << יור >>

בסדר גמור. בדקתם? אנחנו נחכה לו שתי דקות. אתה מחליף את יבגני?

<< דובר >> אלכס קושניר (ישראל ביתנו): << דובר >>

אני בארבע צריך להתחיל.

<< יור >> היו"ר ניר אורבך: << יור >>

בסדר, אנחנו נחכה לקרעי עד חמישה לארבע, אני גם אגביל אותו בזמן מבחינת
הנימוק ואז אנחנו נעלה להצבעה. אתה משתתף פה, אתה מחליף את חבר הכנסת סובה?

<< דובר >> אלכס קושניר (ישראל ביתנו): << דובר >>

כל עוד אין פה אף אחד.

<< יור >> היו"ר ניר אורבך: << יור >>

אז אנחנו נחכה עד חמישה לארבע. בינתיים אני אמסור הבהרה על שני דברים שהיו
בישיבה הקודמת בבוקר. אני אקריא את ההבהרה. בישיבה הקודמת, כאשר הועלה נושא
הקמת הוועדה המשותפת לעניין הכרזה על מצב חירום הקראתי כי נציג האופוזיציה
מטעם ועדת החוקה, חוק ומשפט בנוסף לנציג הרשימה המשותפת יהיה נציג מהליכוד
או מהציונות הדתית. מאחר שהסיעות לא מסרו את העדפתן הנציג יהיה מסיעת
הליכוד.

כמו כן נפלה טעות סופר בסדר היום באשר להצעת החוק שמספרה פ/432/24 שהובאה
בפני הוועדה לשם קביעת ועדה לדיון. ההצעה שהנוסח שלה היה מונח בפניכם היא
תיקון לחוק ביטוח בריאות ממלכתי ולא לחוק הביטוח הלאומי. יתר הפרטים בשם
ההצעה ובמספרה היו מדויקים. עד כאן ההבהרה.

<< דובר >> ארבל אסטרחן: << דובר >>

גם אפשר לומר ששתי ההצעות שייכות לוועדת העבודה, הרווחה והבריאות ולכן
החלטת הוועדה היא רלוונטית וגם ההצעה הייתה מונחת על השולחן בפני חברי
הכנסת וגם ה-פ' נכון וגם השם היה נכון, למעט שתי המילים האלה.

<< יור >> היו"ר ניר אורבך: << יור >>

כן, טעות סופר, קורה.

אנחנו נחכה עוד קצת יותר מדקה ונעבור להצבעה.

<< הפסקה >> (הישיבה נפסקה בשעה 15:52 ונתחדשה בשעה 15:54.) << הפסקה >>

<< יור >> היו"ר ניר אורבך: << יור >>

אנחנו נעבור כרגע להצבעה. מי בעד הנושא החדש? ירים את ידו. מי נגד?

הצבעה

לא אושר.

<< דובר >> ארבל אסטרחן: << דובר >>

נקבע שזה לא נושא חדש. התיקונים שחבר הכנסת קרעי ביקש לקבוע - - -

<< יור >> היו"ר ניר אורבך: << יור >>

כן, התיקונים שביקש חבר הכנסת קרעי לקבוע לא נופלים בהגדרת נושא חדש.

<< דובר >> אלכס קושניר (ישראל ביתנו): << דובר >>

רביזיה.

<< יור >> היו"ר ניר אורבך: << יור >>

רביזיה.

<< דובר >> ארבל אסטרחן: << דובר >>

ייקבע כשייקבע.

<< יור >> היו"ר ניר אורבך: << יור >>

אוקיי, רביזיה, אז אנחנו נקבע זמן לרביזיה.

נעלנו את הישיבה, תודה רבה.

<< סיום >> הישיבה ננעלה בשעה 15:56. << סיום >>
