הכנסת העשרים-ושלוש

מושב שני

פרוטוקול מס' 109

מישיבת ועדת הכנסת

יום רביעי, ז' בשבט התשפ"א (20 בינואר 2021), שעה 11:30

סדר היום:

<< נושא >> 1. התפלגות סיעת "האיחוד הלאומי" מסיעת "ימינה" – פניית חה"כ
בצלאל סמוטריץ'. << נושא >>

<< הצח >> 2. בקשת יושב-ראש ועדת הכלכלה להעברת הצעת חוק סליקת שיקים
ושיקים ללא כיסוי (תיקוני חקיקה), התשפ"א-2021 << הצח >> (מ/1388), מוועדת
החוקה, חוק ומשפט לוועדת הכלכלה.

3. קביעת ועדה לדיון בתקנות סמכויות מיוחדות להתמודדות עם נגיף הקורונה
החדש (הוראת שעה) (הידוק הגבלות) (תיקון), התשפ"א-2021 – פניית יושב-ראש
ועדת החינוך, התרבות והספורט. << נושא >>

<< נושא >>

נכחו:

חברי הוועדה:

איתן גינזבורג – היו"ר

סמי אבו שחאדה

עמית הלוי

בועז טופורובסקי

אחמד טיבי

מטי יוגב

מתן כהנא

אופיר כץ

אוסנת הילה מארק

מיכאל מלכיאלי

חמד עמאר

יצחק פינדרוס

תהלה פרידמן

אלעזר שטרן

שבח שטרן

הילה שי וזאן

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

יפה קרינצה

בקשת יושב-ראש ועדת הכלכלה להעברת הצעת חוק סליקת שיקים ושיקים ללא כיסוי
(תיקוני חקיקה), התשפ"א-2021 << הצח >> (מ/1388), מוועדת החוקה, חוק ומשפט
לוועדת הכלכלה.

<< נושא >>

<< נושא >> 1. הצעת חוק סליקת שיקים ושיקים ללא כיסוי (תיקוני חקיקה),
התשפ"א-2021, מ/1388 << נושא >>

היו"ר איתן גינזבורג:

חברי הכנסת, אני מתכבד לפתוח את ישיבת ועדת הכנסת. היום יום רביעי, ז' בשבט
התשפ"א, 20 בינואר 2021. שלום אדוני, יושב-ראש ועדת הכלכלה. בפתח הדברים
אומר לגבי סעיף ג' – קביעת ועדה לדיון בתקנות סמכויות מיוחדות – יש עדיין
מחלוקות. ננסה לגשר עליהן ולכן לא בטוח שנדון בהן כרגע, נדחה אותן.

נתחיל עם פנייתו של חבר הכנסת סמוטריץ': התפלגות סיעת האיחוד הלאומי מסיעת
ימינה. בצלאל סמוטריץ' שלח בקשה בדבר הודעה על הקמת סיעה עצמאית בכנסת
ה-23.

<< דובר >> ארבל אסטרחן: << דובר >>

הוא צריך להיות פה.

<< יור >> היו"ר איתן גינזבורג: << יור >>

בסדר, יש פה נציג שלו.

<< דובר >> אלעזר שטרן (יש עתיד-תל"ם): << דובר >>

מה זה נציג? אני לא מייצג אותו, איתן.

<< דובר >> ארבל אסטרחן: << דובר >>

לא לא, חבר כנסת צריך לייצג.

<< יור >> היו"ר איתן גינזבורג: << יור >>

חבר הכנסת אופיר סופר יגיע. אם כן, נתחיל עם סעיף ב'. חבר הכנסת יעקב מרגי,
יושב-ראש ועדת הכלכלה של הכנסת, פנה בבקשה להעביר הצעת חוק להעביר הצעת חוק
ממשלתית לסליקת צ'קים וצ'קים ללא כיסוי, מ/1388, מוועדת חוקה, חוק ומשפט
לוועדת הכלכלה. בבקשה, אדוני יושב-ראש ועדת הכלכלה.

<< דובר >> יעקב מרגי (יו"ר ועדת הכלכלה): << דובר >>

החקיקה הזו הוצאה מחוק ההסדרים בדחיפות כדי לקדם אותה. זה יתרום לתחרות,
לכלכלה הישראלית, לצמיחה, ואנחנו רוצים לקדם אותה בהקדם. בטעות, לא יודע
למה – ככה זה כששולחים שרת תיירות להציג את החוק במליאת הכנסת – זה עבר
לוועדת החוקה במקום לוועדת הכלכלה. אם היו נותנים לסגן שר האוצר או לשר
האוצר להציג את מה שהוא רוצה, זה היה מגיע למקום הנכון והיה סדר בבניין
הזה. אני שמח שראשי ועדות לא מתקוטטים על זה, רק חבל שהפסדנו שבוע וחצי
עבודה.

<< יור >> היו"ר איתן גינזבורג: << יור >>

נכון, חבל. אני מבין שזה על דעת יושב-ראש ועדת החוקה, חוק ומשפט.

<< דובר >> יעקב מרגי (יו"ר ועדת הכלכלה): << דובר >>

ודאי, בהסכמה, לא מתקוטטים. אמרתי בכוונה שראשי ועדות לא מתקוטטים.

<< יור >> היו"ר איתן גינזבורג: << יור >>

אולי צריך להדגיש שהצעת החוק הזו מתקשרת להצעות חוק נוספות של סריקת צ'קים,
שדנתן בהן, כמו חוק סריקה אלקטרונית של צ'קים.

<< דובר >> יעקב מרגי (יו"ר ועדת הכלכלה): << דובר >>

כל סוגיית הרפורמות – הבנקאות – הכול בוועדה אצלי.

<< יור >> היו"ר איתן גינזבורג: << יור >>

מישהו רוצה להתייחס לנושא הזה?

<< דובר >> אלעזר שטרן (יש עתיד-תל"ם): << דובר >>

אני בעד, אם זה מה שיושב-ראש ועדת הכלכלה מבקש.

<< יור >> היו"ר איתן גינזבורג: << יור >>

קשה לעמוד בפני יושב-ראש ועדת הכלכלה ובקשותיו. אם כך, בואו נצביע. מי בעד
העברת הצעת החוק מוועדת החוקה לוועדת הכלכלה?

הצבעה

בעד – 7

נגד – אין

נמנעים – אין

הבקשה אושרה.

<< יור >> היו"ר איתן גינזבורג: << יור >>

בעד – שבעה, נגד – אין. אם כך, פה אחד הצעת החוק תועבר. אנחנו צריכים
להודיע על כך למליאה, ולאחר שתהיה הצבעה בעד אישור ההחלטה הזאת הוועדה תוכל
להתחיל בדיונים בהצעת החוק החשובה הזאת, ואני מקווה שזה ייעשה במהרה.

<< דובר >> יעקב מרגי (יו"ר ועדת הכלכלה): << דובר >>

תודה רבה. לא אפריע לכם, אלך לעיסוקיי.

<< יור >> היו"ר איתן גינזבורג: << יור >>

אין בעיה, למרות שנוכחותך נעימה לנו תמיד.

<< דובר >> יעקב מרגי (יו"ר ועדת הכלכלה): << דובר >>

תודה.

<< נושא >> התפלגות סיעת האיחוד הלאומי מסיעת ימינה – פניית חה"כ בצלאל
סמוטריץ' << נושא >>

<< יור >> היו"ר איתן גינזבורג: << יור >>

חברים, כמו שאמרתי, אנחנו רוצים לקיים דיון על פנייתו של חבר הכנסת
סמוטריץ' לקיים התפלגות של סיעת האיחוד הלאומי מסיעת ימינה.

הוא כותב כך: "בכדי לקבל באופן ישיר את כלל הפרוצדורות הנצרכות עבורנו לשם
ניהול מערכת הבחירות לכנסת ה-24 ומגיעות לנו בתוקף החוק, ובכלל זאת תקני
חברי ועדת הקלפי, ובהתאם לסעיף 59(2) לחוק הכנסת, ברצוני לממש את זכותנו על
פי דין להקים סיעה עצמאית בכנסת באופן הבא: חבר הכנסת בצלאל סמוטריץ' וחבר
הכנסת אופיר סופר יקיימו סיעה נפרדת בכנסת ה-23. יו"ר הסיעה יהיה חבר הכנסת
בצלאל סמוטריץ'; בא כוח הסיעה יהיה חבר הכנסת בצלאל סמוטריץ'; ממלא מקום
הסיעה יהיה חבר הכנסת אופיר סופר."

אדוני, חבר הכנסת סופר, בבקשה. אני נותן לך את זכות הדיבור. נמק.

<< דובר >> אופיר סופר (ימינה): << דובר >>

"בכדי לקבל באופן ישיר את כלל הפרוצדורות הנצרכות עבורנו - - -"

<< יור >> היו"ר איתן גינזבורג: << יור >>

הרגע קראתי את זה.

<< דובר >> אופיר סופר (ימינה): << דובר >>

אז זו הבקשה שלנו.

<< יור >> היו"ר איתן גינזבורג: << יור >>

מה שם הסיעה שאתם מבקשים? האיחוד הלאומי.

<< דובר >> אופיר סופר (ימינה): << דובר >>

האיחוד הלאומי. מישהו רוצה להתייחס? בבקשה, אדוני חבר הכנסת שטרן. קודם
ניתן לארבל לומר מספר מילים לפרוצדורה.

<< דובר >> אלעזר שטרן (יש עתיד-תל"ם): << דובר >>

בבקשה. אני אחרי ארבל.

<< דובר >> ארבל אסטרחן: << דובר >>

מונחת כאן בקשה דומה לזו שהוועדה אישרה רק לאחרונה לגבי סיעת יהדות התורה.
יש לנו סיעה בכנסת – סיעת ימינה - - -

<< דובר >> אופיר סופר (ימינה): << דובר >>

היושב-ראש, אני יכול לצאת? אני פשוט באמצע ניהול ועדה אחרת.

<< יור >> היו"ר איתן גינזבורג: << יור >>

כן.

<< דובר >> אופיר סופר (ימינה): << דובר >>

תודה רבה.

<< דובר >> אלעזר שטרן (יש עתיד-תל"ם): << דובר >>

לא מעניין אותך תוצאות ההצבעה?

<< יור >> היו"ר איתן גינזבורג: << יור >>

הוא סומך עליכם. בבקשה.

<< דובר >> ארבל אסטרחן: << דובר >>

בדומה לדיון שהיה פה לאחרונה בעניין יהדות התורה, יש בכנסת סיעה שמורכבת
ממספר מפלגות, כלומר רשימת המועמדים הוגשה על ידי מספר מפלגות. בתחילת
הכנסת הזו הסיעה ייצגה שלוש מפלגות: האיחוד הלאומי, מי שקורא לעצמו הימין
החדש הוא בעצם מפלגת צל"ש והבית היהודי – המפד"ל.

<< קריאה >> קריאה: << קריאה >>

צל"ש?

<< דובר >> ארבל אסטרחן: << דובר >>

זה שם המפלגה.

<< יור >> היו"ר איתן גינזבורג: << יור >>

של נפתלי בנט. שם המפלגה של נפתלי בנט הוא צל"ש, הרשימה שאתה הוא התמודד
לכנסת ושם הסיעה הוא ימינה.

<< קריאה >> קריאה: << קריאה >>

מסתבר שהייתה של פריצקי במקור.

<< יור >> היו"ר איתן גינזבורג: << יור >>

נכון, כשהוא התפלג משינוי.

<< דובר >> ארבל אסטרחן: << דובר >>

שרשור של התפלגויות. כזכור, בכנסת הזו אחד מהרכיבים כבר התפלג – הבית
היהודי – לפי אותו סעיף 59(2) לחוק הכנסת, שמאפשר למפלגה נפרדת להתפלג גם
אם היא לא מהווה שליש, ובלבד שהגישו הסכם ליו"ר ועדת הבחירות שמאפשר את
ההתפלגות הזו. המפלגות הגישו הסכם כשהם הגישו את רשימת המועמדים ולכן זה
התאפשר באותו מקרה. עכשיו יש בקשה נוספת של התפלגות מאותו מערך מפלגות, בעת
שמתקיימים התנאים שקבע ההסכם - - -

<< דובר >> הילה שי וזאן (כחול לבן): << דובר >>

הם הגישו?

<< דובר >> ארבל אסטרחן: << דובר >>

זו הבקשה שקיימת בפנינו, הבקשה של סמוטריץ' להתפלג. מתקיימים התנאים שקבע
החוק: יש לנו מפלגה נפרדת שהגישה הסכם, וועדת הכנסת נדרשת לאשר את הבקשה.

<< דובר >> הילה שי וזאן (כחול לבן): << דובר >>

זה מה ששאלתי, אם הם הגישו את ההסכם.

<< דובר >> ארבל אסטרחן: << דובר >>

כן כן, הם הגישו הסכם.

<< יור >> היו"ר איתן גינזבורג: << יור >>

חבר הכנסת שטרן, רצית להגיד משהו.

<< דובר >> אלעזר שטרן (יש עתיד-תל"ם): << דובר >>

האמת, אני קצת מבולבל מכל השמות שאמרה היועצת המשפטית של הוועדה, ארבל.

<< יור >> היו"ר איתן גינזבורג: << יור >>

לסדר לך?

<< דובר >> אלעזר שטרן (יש עתיד-תל"ם): << דובר >>

אתה יכול להסביר לי? אשמח.

<< יור >> היו"ר איתן גינזבורג: << יור >>

כשמגישים רשימות לכנסת, אפשר להגיש רשימה מפלגה אחת או מערך של מפלגות.
רשימת ימינה הגישה רשימה עם שלוש מפלגות: צל"ש של נפתלי בנט, הבית היהודי
של רפי פרץ והאיחוד הלאומי – תקומה של בצלאל סמוטריץ'. על פי חוק, אם
מגישים ליושב-ראש ועדת הבחירות המרכזית הסכם שבו מערך המפלגות שרצות ברשימה
יכול להתפלג במהלך אותה כנסת – זה תנאי אחד; והתנאי השני הוא שתהיה מפלגה.
אלה שני התנאים שצריכים להיות – גם מפלגה קיימת וגם הסכם התפלגות מותנה.
רפי פרץ לפני כמה חודשים ביקש - - -

<< דובר >> אוסנת הילה מארק (הליכוד): << דובר >>

זה לא כמו ששאשא - - -

<< יור >> היו"ר איתן גינזבורג: << יור >>

שנייה. אנחנו לא מדברים על פרישה אלא על התפלגות.

<< דובר >> אלעזר שטרן (יש עתיד-תל"ם): << דובר >>

את יודעת כמה עשו עלינו סיבוב?

<< דובר >> אוסנת הילה מארק (הליכוד): << דובר >>

אתה יודע כמה עלה הסיבוב לקופת המדינה?

<< יור >> היו"ר איתן גינזבורג: << יור >>

חבר הכנסת שטרן, אני עושה את זה עבורך. לפני כמה חודשים חבר הכנסת רפי פרץ
ביקש להתפלג מרשימת ימינה כי הוא היה יושב-ראש הבית היהודי בתוך הרשימה, על
פי ההסכם שהוא הגיש לוועדת הבחירות.

<< דובר >> אלעזר שטרן (יש עתיד-תל"ם): << דובר >>

כן, היינו פה.

<< יור >> היו"ר איתן גינזבורג: << יור >>

נכון, ועכשיו סמוטריץ', שעומד בראש מפלגת האיחוד הלאומי – תקומה, מבקש
להתפלג.

<< דובר >> אלעזר שטרן (יש עתיד-תל"ם): << דובר >>

אני רוצה לשאול משהו. ארבל, אני שואל אותך: לדעתי התנאי הזה מתייתר אם
מדובר בשליש סיעה, לכן כל התנאי שהגישו הסכם מראש לא רלוונטי.

<< דובר >> ארבל אסטרחן: << דובר >>

במקרה הזה, היות שיש שניים מחמישה, הם היו יכולים להתפלג.

<< יור >> היו"ר איתן גינזבורג: << יור >>

יש כמה אפשרויות להתפלג – או סיעה או מפלגה. מה זה משנה איך?

<< דובר >> אוסנת הילה מארק (הליכוד): << דובר >>

לא משנה, אבל פה הם עומדים בשני התנאים – הם גם יכולים להתפלג וגם הגישו
הסכם – אז מה זה משנה.

<< דובר >> ארבל אסטרחן: << דובר >>

אגיד מה ההבדל, כי השליש מאפשר להתפלג לשניים שאינם מפלגה. זאת אומרת,
לכאורה היה יכול להיות אחד מהמפלגה הזאת ואחד מהמפלגה הזאת.

<< דובר >> מתן כהנא (ימינה): << דובר >>

אלעזר, מה אתה רוצה?

<< דובר >> אלעזר שטרן (יש עתיד-תל"ם): << דובר >>

אני רוצה שתפסיקו לבלבל אותי. זה לא מפלגת הציונות הדתית?

<< יור >> היו"ר איתן גינזבורג: << יור >>

אין מפלגה כזאת.

<< דובר >> אלעזר שטרן (יש עתיד-תל"ם): << דובר >>

הם לא מבקשים שם כזה עכשיו.

<< יור >> היו"ר איתן גינזבורג: << יור >>

לא, הם מבקשים את השם "האיחוד הלאומי". אלעזר, לא ניכסו לך, גם אתה עדיין
מייצג, אולי, את הציונות הדתית. זה מה שאתה רוצה להגיד.

<< דובר >> אלעזר שטרן (יש עתיד-תל"ם): << דובר >>

לא, קראתי בעיתון - - -

<< יור >> היו"ר איתן גינזבורג: << יור >>

בעיתון זה נחמד, בכנסת זה מה שמחייב.

<< דובר >> אלעזר שטרן (יש עתיד-תל"ם): << דובר >>

לא, אני לא צוחק.

<< יור >> היו"ר איתן גינזבורג: << יור >>

הם ביקשו פה את השם "האיחוד הלאומי". יכול להיות שבוועדת הבחירות המרכזית
הם יבקשו ששם הרשימה שלהם יהיה "הציונות הדתית", ושם הם יצטרכו לקבל.

<< דובר >> אלעזר שטרן (יש עתיד-תל"ם): << דובר >>

אני שואל את זה בגלל שהם לא צריכים את השם. אני מבין שהשם הוא האיחוד
הלאומי בגלל שזה ההסכם, אבל על פניו, בגלל שזה שליש, יכולנו לחגוג היום את
הקמת מפלגת הציונות הדתית פה. סוף-סוף הייתה מפלגה לציונות הדתית.

<< יור >> היו"ר איתן גינזבורג: << יור >>

יכולת גם לחגוג את הקמתה של סיעת רוג'ר רביט. אבל הם מבקשים פה הקמת סיעת
האיחוד הלאומי, וזה יהיה שם הסיעה. אם ירצו להתמודד בשם אחר – ידון מי
שצריך לדון בזה בשם.

<< דובר >> אלעזר שטרן (יש עתיד-תל"ם): << דובר >>

אגיד לך, באמת, כיושב-ראש ועדת הכנסת, אני חושב שלכל ההחלטות המטורללות
האלה שאנחנו מקבלים פה בחודשיים האחרונים היה צריך לבוא חשב הכנסת ולהגיד
כמה זה עולה לנו.

<< דובר >> ארבל אסטרחן: << דובר >>

הם מקבלים כבר מימון בנפרד.

<< דובר >> אלעזר שטרן (יש עתיד-תל"ם): << דובר >>

אבל יש סיעה ויש - - -

<< דובר >> ארבל אסטרחן: << דובר >>

מנהל סיעה.

<< דובר >> אלעזר שטרן (יש עתיד-תל"ם): << דובר >>

אוקיי, בדיוק.

<< דובר >> הילה שי וזאן (כחול לבן): << דובר >>

אין משמעויות כלכליות.

<< דובר >> אלעזר שטרן (יש עתיד-תל"ם): << דובר >>

שמעת מה שארבל אומרת? לדוגמה.

<< דובר >> ארבל אסטרחן: << דובר >>

זו סיעה חדשה, אז מגיע לה מנהל סיעה.

<< דובר >> אלעזר שטרן (יש עתיד-תל"ם): << דובר >>

אני יושב-ראש ועדה חדשה, שאלו אותי את מי אני מביא, כי יש לי עוד תקן.
אמרתי שאני לא מביא. למה אני אומר את זה? אני חושב שהנורמה הזאת, כאילו
אנחנו בזים לה. אנחנו קוראים בעיתון אתמול והיום על כל ההחלטות המטורללות
של הכנסת, כמה זה עולה. זה לא אלפי שקלים בחודש, שגם בזה אני לא מזלזל - -
-

<< דובר >> הילה שי וזאן (כחול לבן): << דובר >>

של הממשלה, לא של הכנסת.

<< דובר >> אלעזר שטרן (יש עתיד-תל"ם): << דובר >>

של הכנסת אני מתכוון. זה מיליונים. אני חושב שבזמנים כאלה היה נכון לפחות
שהציבור, שאולי רואה אותנו, שומע אותנו, יבין שגם אנחנו לא מזלזלים בכספים
שלו. להחלטות האלה, חוץ מקפריזות של כל מיני רעיונות שאולי יתגשמו ואולי
לא, ואולי הם יתאחדו מחרתיים עוד פעם – יש עלויות כספיות. אני חושב שזה
דיון נכון שהיה צריך להיות מונח לפנינו. חבל לי שזה לא ככה.

<< יור >> היו"ר איתן גינזבורג: << יור >>

מישהו עוד רוצה להתייחס?

<< דובר >> ארבל אסטרחן: << דובר >>

רק תבהיר שתהיה לנו סיעת האיחוד הלאומי - - -

<< יור >> היו"ר איתן גינזבורג: << יור >>

אמרנו. סיעת האיחוד הלאומי: בא כוח – סמוטריץ'; יושב-ראש הסיעה – סמוטריץ';
ממלא מקום – אופיר סופר.

<< דובר >> ארבל אסטרחן: << דובר >>

וסיעת ימינה שנותרת הודיעה כבר באמצעות חבר הכנסת מתן כהנא ששם הסיעה יהיה
ימינה, שלושת חברי הכנסת - - -

<< יור >> היו"ר איתן גינזבורג: << יור >>

מתן כהנא, איילת שקד ונפתלי בנט.

<< דובר >> ארבל אסטרחן: << דובר >>

- - ולא יחול שינוי. מי ששימש בא כוח שלהם לפני ההתפלגות יישאר בתפקיד הזה
כשתהיה סיעה עצמאית.

<< יור >> היו"ר איתן גינזבורג: << יור >>

אני מעלה להצבעה. מי בעד אישור ההתפלגות? מי נגד?

הצבעה

בעד – 10

נגד – אין

נמנעים – 1

הבקשה אושרה.

<< יור >> היו"ר איתן גינזבורג: << יור >>

עשרה בעד, נמנע אחד. אם כך, ההתפלגות אושרה כמבוקש. כפי שציינתי קודם, נצא
כעת להפסקה ונודיע על המשך קיום הישיבה. תודה.

<< סיום >> הישיבה ננעלה בשעה 11:47. << סיום >>
