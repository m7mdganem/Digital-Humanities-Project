הכנסת העשרים-ושלוש

מושב שני

פרוטוקול מס' 91

מישיבת ועדת הכנסת

יום רביעי, כ"ג בכסלו התשפ"א (09 בדצמבר 2020), שעה 10:45

סדר היום:

<< נושא >> א. רביזיה על החלטת ועדת הכנסת בדבר קביעת ועדה לדיון בהצעת חוק
הרשות למאבק באלימות, בסמים ובאלכוהול (תיקון), התשפ"א-2020 (מ/1379).

ב. רביזיה על החלטת הוועדה לאשר בקריאה הראשונה את הצעת חוק התפזרות הכנסת
עשרים ושלוש, התש"ף-2020, של חברי הכנסת ניצן הורוביץ, יאיר לפיד וקבוצת
חברי כנסת (פ/1219/23).

ג. בקשות חברי כנסת להקדמת הדיון בהצעות החוק הבאות, לפני הקריאה הטרומית:

1. הצעת חוק-יסוד: כבוד האדם וחירותו (תיקון - הזכות לשוויון) (פ12515/23),
של חבר הכנסת

רם שפע;

2. הצעת חוק-יסוד: כבוד האדם וחירותו (תיקון – הוספת סעיף שוויון)
(פ/2447/23) של חבר

הכנסת אוסאמה סעדי << נושא >>

נכחו:

חברי הוועדה:

איתן גינזבורג – היו"ר

סמי אבו שחאדה

עוזי דיין

עמית הלוי

בועז טופורובסקי

אחמד טיבי

מתן כהנא

אוסנת הילה מארק

מיכאל מלכיאלי

חמד עמאר

טלי פלוסקוב

תהלה פרידמן

אלעזר שטרן

חברי הכנסת:

אליהו ברוכי

מיקי חיימוביץ

שלמה קרעי

עידן רול

אנטאנס שחאדה

רם שפע

מנהלת הוועדה:

נועה בירן-דדון

רישום פרלמנטרי:

תמר פוליבוי

רביזיה על החלטת הוועדה לאשר בקריאה הראשונה את הצעת חוק התפזרות הכנסת

העשרים ושלוש, התש"ף-2020, של חברי הכנסת ניצן הורוביץ, יאיר לפיד וקבוצת
חברי

כנסת (פ/1219/23)

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. על סדר היום מספר
נושאים, נתחיל בבקשה לרביזיה על החלטת הוועדה לאשר בקריאה ראשונה את הצעת
חוק התפזרות הכנסת העשרים ושלוש, של חברי הכנסת ניצן הורוביץ, יאיר לפיד
וקבוצת חברי כנסת.

אני הגשתי את הרביזיה, אני ביקשתי אותה כדי לא לאפשר את תקיעת החוק. כאמור,
אישרנו בוועדת הכנסת לקריאה ראשונה את חוק פיזור הכנסת העשרים ושלוש, במטרה
לקיים בחירות קצרות, חסכוניות ושקופות. הצענו שתאריך הבחירות יהיה ה-16
במרץ 2021. הוספנו תיקון חשוב למען השקיפות בתעמולה של מודעות הממומנות
ברשת, והגבלנו את תקרת ההוצאות של מפלגות שיתמודדו בבחירות. אנחנו מתכוונים
להביא את החוק ביום שני הקרוב להצבעה במליאה לקריאה ראשונה.

מי בעד הרביזיה? שישה – מי נגד הרביזיה? מי נמנע?

הצבעה

לא אושרה.

<< יור >> היו"ר איתן גינזבורג: << יור >>

ברוב של 10, הרביזיה לא התקבלה.

רביזיה על החלטת ועדת הכנסת בדבר קביעת ועדה לדיון בהצעת חוק הרשות למאבק

באלימות, בסמים ובאלכוהול (תיקון), התשפ"א-2020

<< יור >> היו"ר איתן גינזבורג: << יור >>

רביזיה על החלטת ועדת הכנסת בדבר קביעת ועדה לדיון בהצעת חוק הרשות למאבק
באלימות, בסמים ובאלכוהול. חברת הכנסת פלוסקוב, בבקשה, ביקשת רביזיה.

<< דובר >> טלי פלוסקוב (הליכוד): << דובר >>

תודה, אדוני היושב-ראש. אנחנו מדברים על ההחלטה שלנו לפני כשעה להעביר את
הדיון על הצעת חוק הרשות למאבק באלימות, בסמים ובאלכוהול לוועדת הפנים.
קודם כל אני מקווה שההחלטה כאן תהיה עניינית, מקצועית ולא פוליטית, ולכן
מצאתי לנכון להגיד לכם כמה מילים.

הצעת החוק עוסקת בהקמת רשות לאומית לביטחון קהילתי, תחת אחריות המשרד
לחיזוק וקידום קהילתי. הנושאים בהם תעסוק הרשות הם בתחום עניינה של ועדת
העבודה, הרווחה והבריאות. בנוסף לכך, בהתאם לתקנון הכנסת נקבעה חובת הדיווח
של השרה לקידום וחיזוק קהילתי בפני ועדת העבודה, הרווחה והבריאות, ולכן אני
חושבת שגם הצעת החוק הזאת חייבת לעבור להמשך דיון בוועדת העבודה, הרווחה
והבריאות. ושוב אני חוזרת ואומרת, בואו נקבל החלטות מקצועיות ולא פוליטיות.
אני חושבת שההסדר שנתתי כאן, בוודאי ובוודאי מחזק את העברת החוק לוועדת
העבודה, הרווחה והבריאות. תודה אדוני.

<< יור >> היו"ר איתן גינזבורג: << יור >>

זו כמובן גם עמדתו של יושב-ראש ועדת העבודה והרווחה.

<< דובר >> טלי פלוסקוב (הליכוד): << דובר >>

בוודאי, כרגע ייצגתי אותו.

<< יור >> היו"ר איתן גינזבורג: << יור >>

את מייצגת אותו, אבל הגשת את זה בתור חברת ועדה, וזה בסדר גמור.

<< דובר_המשך >> טלי פלוסקוב (הליכוד): << דובר_המשך >>

בוודאי, תודה אדוני, בשם יושב-ראש הוועדה.

<< יור >> היו"ר איתן גינזבורג: << יור >>

עמדת הלשכה המשפטית היא שהצעת החוק תידון בוועדת הפנים והגנת הסביבה,
מכיוון שהנושא חוקק - - -

<< דובר >> טלי פלוסקוב (הליכוד): << דובר >>

אשמח לשמוע גם את היועצת המשפטית, אם אפשר, למה היא החליטה ככה.

<< יור >> היו"ר איתן גינזבורג: << יור >>

כי החוק הזה חוקק בוועדת הפנים והגנת הסביבה, הם מומחים בתחום הזה, זו
הסיבה. אנחנו נצביע על הרביזיה, מי בעד הרביזיה? מי נגד?

הצבעה

לא אושר.

<< דובר >> אוסנת הילה מארק (הליכוד): << דובר >>

לפחות היום, האופוזיציה שבתוך הקואליציה הפסידה.

<< יור >> היו"ר איתן גינזבורג: << יור >>

שבעה בעד, תשעה נגד. ברוב של תשעה נגד שבעה, הרביזיה לא התקבלה.

<< דובר >> טלי פלוסקוב (הליכוד): << דובר >>

עדיין נשארנו פוליטיקאים, זה ברור.

בקשות חברי כנסת להקדמת הדיון בהצעות החוק הבאות, לפני הקריאה הטרומית:

1. הצעת חוק-יסוד: כבוד האדם וחירותו (תיקון - הזכות לשוויון) (פ12515/23),
של חבר הכנסת

רם שפע;

2. הצעת חוק-יסוד: כבוד האדם וחירותו (תיקון – הוספת סעיף שוויון)
(פ/2447/23) של חבר

הכנסת אוסאמה סעדי

<< יור >> היו"ר איתן גינזבורג: << יור >>

ההצעה האחרונה היא בקשות להקדמת דיון בשתי הצעות חוק לפני קריאה טרומית:
הצעת חוק-יסוד: כבוד האדם וחירותו (תיקון – הזכות לשוויון), של חבר הכנסת
רם שפע, והצעת חוק-יסוד: כבוד האדם וחירותו (תיקון – הוספת סעיף שוויון),
של חבר הכנסת אוסאמה סעדי, שתי הצעות נפרדות.

חבר הכנסת שפע, בבקשה.

<< דובר >> רם שפע (כחול לבן): << דובר >>

כפי שידוע, עולות הצעות חוק של שוויון. אני גם הגשתי הצעה, ואני אשמח שגם
היא תקבל את הפטור שלה ותעלה היום למליאה להצבעה.

<< דובר >> אחמד טיבי (הרשימה המשותפת): << דובר >>

זאת בקשה טכנית, יש המון הצעות. זאת בקשה לפטור והצמדה.

<< דובר >> אנטאנס שחאדה (הרשימה המשותפת): << דובר >>

גם לנו יש הצעה, זה יכלול אותה, נכון?

<< דובר >> אחמד טיבי (הרשימה המשותפת): << דובר >>

לכם יש כבר בסדר-היום, ולכן אני מבקש לתת את הפטור.

<< דובר >> אלעזר שטרן (יש עתיד-תל"ם): << דובר >>

גם לנו יש הצעה, שאני חושב שהיא אולי בדרך. בגלל שהדיון נהיה מעכשיו
לעכשיו, לא הגשנו את המכתב הזה קודם.

<< יור >> היו"ר איתן גינזבורג: << יור >>

יש לכם הצעה של ע'דיר בנושא השוויון.

<< דובר_המשך >> אלעזר שטרן (יש עתיד-תל"ם): << דובר_המשך >>

לא, ההצעה שלי.

<< יור >> היו"ר איתן גינזבורג: << יור >>

בנושא השוויון? אבל אדוני, היא לא על סדר היום, אי אפשר. זה גם לא הוגש
כבקשה.

<< דובר >> אלעזר שטרן (יש עתיד-תל"ם): << דובר >>

לדעתי סדר היום נקבע לפני 10 דקות.

<< יור >> היו"ר איתן גינזבורג: << יור >>

לא, לפני למעלה מחצי שעה.

<< דובר_המשך >> אלעזר שטרן (יש עתיד-תל"ם): << דובר_המשך >>

סליחה...תן לי לעכל את זה.

<< יור >> היו"ר איתן גינזבורג: << יור >>

בקשות הפטור לחוק אלה חוקים – יש לך גם חוק שוויון?

<< דובר >> אלעזר שטרן (יש עתיד-תל"ם): << דובר >>

כן.

<< יור >> היו"ר איתן גינזבורג: << יור >>

אבל לא הגשת בקשת פטור במועד ממזמן.

<< דובר >> רם שפע (כחול לבן): << דובר >>

אנחנו תומכים בו עקרונית.

<< יור >> היו"ר איתן גינזבורג: << יור >>

יש לה כבר "פ"?

<< דובר >> אלעזר שטרן (יש עתיד-תל"ם): << דובר >>

כן, יש לה "פ".

<< יור >> היו"ר איתן גינזבורג: << יור >>

אז למה אתה לא מצמיד?

<< דובר >> אלעזר שטרן (יש עתיד-תל"ם): << דובר >>

יכול להיות שאני אצמיד, אבל קודם צריך לקבל פטור מחובת הנחה.

<< יור >> היו"ר איתן גינזבורג: << יור >>

חבר הכנסת שטרן, אני מצטער, זה פשוט לא על סדר היום ואין לי אפשרות טכנית
להעלות את זה.

<< דובר >> בועז טופורובסקי (יש עתיד-תל"ם): << דובר >>

אבל אם עכשיו רק קבעו את סדר היום?

<< יור >> היו"ר איתן גינזבורג: << יור >>

חברים, אני רוצה לעבור להצבעה.

<< דובר >> אנטאנס שחאדה (הרשימה המשותפת): << דובר >>

תתמכו בהצעות שלנו.

<< יור >> היו"ר איתן גינזבורג: << יור >>

אין אפשרות טכנית.

<< דובר >> עמית הלוי (הליכוד): << דובר >>

החוק הזה שאתה מעלים, שרם מעלה ואוסאמה מעלה, אין בו שום דבר – וצריכים
חברי הכנסת שמצביעים על החוק במליאה, וגם מצביעים על הקדמתו – אין בו ולו
גרם אחד לרומם את ערך השוויון, זאת האמת ואני רוצה לומר אותה כאן כדי
שתשמעו אותה היטב ושתירשם לפרוטוקול.

יש בה דבר אחד, להוסיף לארגז הכלים, כלי ההתערבות של בית המשפט העליון,
פשוט להוסיף לו עוד כלי, על אף שאתה יודע שבית המשפט כבר גם בלי שמופיעה
המילה שוויון או המושג שוויון בחוק כבוד האדם וחירותו, משתמש בזה, כי עבורו
מילים זה עניין – גם בחוזים, גם בחוק - - -

<< יור >> היו"ר איתן גינזבורג: << יור >>

חבר הכנסת הלוי, כל ההצעה היא להצמיד הצעות, להקדים את הדיון, כי היום יש
רשימה של הצעות חוק בנושא שוויון, אז הם מבקשים שגם ההצעות שלהם יידונו, זה
לא קשור לתוכן החוק.

<< דובר_המשך >> עמית הלוי (הליכוד): << דובר_המשך >>

גם כשמקדימים דבר רע, צריך לדעת - - -

<< יור >> היו"ר איתן גינזבורג: << יור >>

וכל ההצעות שקיימות היום טובות?

<< דובר_המשך >> עמית הלוי (הליכוד): << דובר_המשך >>

חלק טובות.

<< דובר >> אנטאנס שחאדה (הרשימה המשותפת): << דובר >>

בטח מי שתומך בחוק הלאום, לא יתמוך בחוק השוויון.

<< יור >> היו"ר איתן גינזבורג: << יור >>

לא קשור, אנחנו עכשיו בעניין טכני לחלוטין. יש הצעות חוק לסדר היום, יש
חברי כנסת שיש להם הצעות חוק זהות או דומות והם מבקשים להעלות אותם. זה
נראה לי ממש טכני.

מי בעד הקדמת הדיון? מי נגד?

הצבעה

אושרה.

<< יור >> היו"ר איתן גינזבורג: << יור >>

שמונה בעד, חמישה נגד. ברוב של שמונה מול חמישה, הקדמת הדיון אושרה.

אני נועל את הישיבה, תודה רבה חברים.

<< סיום >> הישיבה ננעלה בשעה 10:53. << סיום >>
