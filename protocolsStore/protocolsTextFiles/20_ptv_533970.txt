הכנסת העשרים

מושב חמישי

פרוטוקול מס' 2

מישיבת ועדה משותפת לוועדת הכנסת ולוועדת המדע והטכנולוגיה לדיון בהצעת חוק
התקשורת (בזק ושידורים) (תיקון – חובת סינון אתרים פוגעניים), התשע"ו–2016
(פ/2522/20) (פ/3602/20)

יום שני, ב' בטבת התשע"ט (10 בדצמבר 2018), שעה 9:30

סדר היום:

<< הצח >> הצעת חוק התקשורת (בזק ושידורים) (תיקון – הגנה על קטינים בפני
תכנים פוגעניים באינטרנט), התשע""ט–2018 << הצח >>

נכחו:

חברי הוועדה:

מכלוף מיקי זוהר – היו"ר

חיים ילין

שולי מועלם-רפאלי

רויטל סויד

חברי הכנסת:

תמר זנדברג

דב חנין

יפעת שאשא ביטון

נכחו:

מוזמנים:

  ------------------------------------------------------------------------
  נתנאל כהן          –   מנכ"ל, משרד התקשורת
  ------------------ --- -------------------------------------------------
  שמילה מימון        –   משנה למנכ"ל ומנהל מינהל ההנדסה, משרד התקשורת

  דנה נויפלד         –   יועצת משפטית, משרד התקשורת

  ניצן ליבנה         –   מנהלת בכירה, מחלקת ייעוץ משפטי, משרד התקשורת

  רוני חורי          –   מנהל תחום פיקוח טכנולוגי, אגף פיקוח ואכיפה, משרד
                         התקשורת

  שי רטר             –   סגן מנהל, אגף בכיר פיקוח ואכיפה, משרד התקשורת

  אהרון דיין         –   מנהל אגף ישומי מחשב, משרד החינוך

  בלה רדונסקי        –   עו"ד, ממונה ייעוץ משפטי, משרד החינוך

  רוני דיין          –   מנהל, אגף טכנולגיות מידע, משרד החינוך

  רעיה עדני          –   רכזת תקשורת ותיירות, אגף התקציבים, משרד האוצר

  יערה למברגר        –   עו"ד, ייעוץ וחקיקה, משרד המשפטים

  אוסנת חיטרון       –   עו"ד, מחלקת ייעוץ וחקיקה, משרד המשפטים

  עידית מועלם        –   מתמחה, משרד המשפטים

  ד"ר תהילה אלטשולר  –   עמיתה בכירה, המכון הישראלי לדמוקרטיה

  אליזבט זלטקיס      –   אחראית קשרי כנסת, המכון הישראלי לדמוקרטיה
  ג'ייקובס               

  מי-טל גרייבר שורץ  –   עו"ד, סמנכ"לית קשרי קהילה ורגולציה, איגוד
                         האינטרנט הישראלי

  כרמית פולק כהן     –   עו"ד, יועצת משפטית, הוועדה לזכויות הילד

  יונה פרסבורגר      –   מנכ"ל, עמותת נתיבי רשת

  רונן לשם           –   עו"ד, הלשכה המשפטית, חברת פלאפון

  יהונתן קלינגר      –   עו"ד, התנועה לזכויות דיגיטליות

  ניר הירשמן רוב     –   דובר, התנועה לזכויות דיגיטליות

  פרופ' אמיר חצרוני  –   Associate Professor of Media Studies

  יוסף שפייזר        –   יו"ר, הפורום הדיגיטלי שומרים על הילדים ברשת

  יחזקאל שטלצר       –   חבר, הפורום הדיגיטלי שומרים על הילדים ברשת

  מורן לניאדו        –   אמא, הפורום הדיגיטלי שומרים על הילדים ברשת

  טל גוטמן           –   מנכ״ל, ג'ימיני – פתרונות הורות מתקדמים

  אלעד מלכא          –   מנכ"ל, האגודה לזכות הציבור לדעת

  יעל שובל           –   מנהלת רגולציה, הוט מובייל, HOT

  דנה יפה            –   מנחה קלינית, הקליניקה לזכויות דיגיטליות,
                         האוניבסיטה העברית

  שושנה לנדאו        –   מתנדבת, עמותת לשמה

  שפרה לזבניק        –   מתנדבת, עמותת לשמה

  מרים כץ            –   מתנדבת, עמותת לשמה

  אסתר דוד           –   מתנדבת, עמותת לשמה

  אוריין לביא        –   מנהלת שותפויות וקידום מדיניות

  יצחק יהודה         –   ראש תחום טכנולוגיה, עובדי הכנסת

  צח בורוביץ         –   שדלן/ית (ח.ב הקבינט ישראל בע"מ), מייצג/ת סלקום

  טל אלוביץ          –   שדלן/ית (פוליסי בע"מ), מייצג/ת סלקום

  תמר אברמוביץ       –   שדלן/ית (פוליסי בע"מ), מייצג/ת סלקום , פרטנר

  שגיא אהרון         –   שדלן/ית (קונטקטי בע"מ), מייצג/ת סלקום

  שי ניר                 
  ------------------------------------------------------------------------

ייעוץ משפטי:

ורד קירו זילברמן

מנהלת הוועדה:

נועה בירן-דדון

רישום פרלמנטרי:

אלון דמלה

<< נושא >> הצעת חוק התקשורת (בזק ושידורים) (תיקון – הגנה על קטינים בפני
תכנים פוגעניים באינטרנט), התשע"ט–2018, פ/2522/20, הצעת ח"כ שולי
מועלם-רפאלי << נושא >>

<< יור >> היו"ר מכלוף מיקי זוהר: << יור >>

שלום לכולם. אני מתכבד לפתוח את הוועדה המשותפת לדיון בהצעת חוק התקשורת
(בזק ושידורים). אנחנו ממשיכים בדיונים החשובים. היום אנחנו נדבר בעיקר על
הנוסח הסופי שהוא לא מוגמר. צריך לציין שיהיו בו עוד איזשהם הבהרות ודיוקים
ניסוחיים כדי שהכול בחוק הזה יהיה בהיר ונהיר. אבל אנחנו מתחילים להתקדם
בהתאם לכל מיני שאלות שהועלו גם בדיונים הראשונים וכמה דברים שבדקנו גם אל
מול משרד המשפטים ומשרד התקשורת.

אני רוצה להודות בהזדמנות זו, קודם כול, ליועצת המשפטית שלנו, לוורד, שבאמת
עמלה קשה מאוד ועבדה קשה מול משרדי הממשלה על מנת לפתור את כל העניינים
החוקתיים, קודם כול, והחוקיים.

ויש לנו נוסח שהוא באמת נראה מעולה. ואני חייב לומר שאני באמת סבור שכל מי
שימצא בנוסח הזה איזשהם פגמים, אז הוא יותר ממוזמן להעלות אותם פה בפנינו
כדי שנדון בהם ונשקול אותם. אבל, לעניות דעתי, אחרי שבאמת בחנתי את הנוסח
הזה לעומק, זיהיתי שיש פה פתרונות אמיתיים שעומדים במסגרת החוקתית ולא
מחייבים אף אחד לעשות שום פעולה בניגוד לרצונו ולא פוגעים בחופש הפרט. ועל
כן, אני, ברשותכם, אומר בקצרה את מהות הנוסח, ואחר כך נשמע את ההתייחסות.

טוב שהגעת, חבר הכנסת דב חנין, כדי שתשמע מה הנוסח החדש והאחרון, בשאיפה,
אומר. בשורה תחתונה, במשפט אחד הנוסח הזה אומר שכל אזרח בעל מנוי במדינת
ישראל יצטרך להכריע. בעצם אנחנו מביאים את האזרח לצומת מכריע שהוא יצטרך
לבחור. רוצה להגן על האינטרנט שלי מפני פורנו עבור ילדי, זו אפשרות ראשונה;
לא רוצה, זו אפשרות שנייה. אפשרות שלישית, רוצה אבל עם קוד. הווה אומר שאני
יכול לעבור לתכנים לא הולמים, אבל ילדי לא יכולים.

העניין פה הוא שהחוק הזה לא מחייב אף אחד לבחור באחד משלושת האפשרויות. הוא
יכול לבחור מה שהוא רוצה. יש לו את כל החופש לבחור מה שהוא רוצה. אם הוא
בחר באחת משתי האפשרויות לעשות איזשהו סינון מסוים, אם זה באמצעות קוד או
לא באמצעות קוד, ההתקנה תהיה באמצעות סינון מקומי. הווה אומר שהוא יוריד את
הלינק שהוא יקבל מחברת האינטרנט ויתקין את התוכנה אצלו במחשב. אם הוא בוחר
שהוא לא מעוניין, זו גם זכותו. זכותו כמובן להיות לא מעוניין.

עולה טענת המאגרים והרשימות השחורות של אלו שאמרו שהם לא מעוניינים. ולטענה
הזאת אנחנו משיבים כך: אם אדם אמר שהוא לא מעוניין, אף אחד לא יכול לקבוע
בשום קונסטלציה שזה בשביל צריכת פורנו. יש אנשים שלא מעוניינים כי זה מכביד
להם על המחשב. יש אנשים שלא מעוניינים כי זה לא נוח להם שזה יושב להם על
המחשב. יש אנשים שלא מעוניינים כי אין להם ילדים בבית. יש אנשים שלא
מעוניינים כי הם אומרים: לא, תשמע, אין לי כוח אפילו עכשיו להתחיל להיכנס
ללינק וללחוץ ולהוריד, ולהתקין; זו עבודה קש מדי בשבילי. ולכן, לטעון שהוא
לא מעוניין בגלל שהוא צרכן פורנו, אין לזה קשר למציאות.

דבר שני, כמובן שחברות האינטרנט גם על פי החוק הזה מחויבות לשמור את המאגר
הזה, ולהגן עליו מבחינת הסודיות שלו ולא לאפשר לו לדלוף לשום מקום ולא
להגיע לשום מקום, כמו שהן שומרות היום את מאגר המידע על אנשים שגולשים
באתרים פורנוגרפיים.

<< אורח >> יהונתן קלינגר: << אורח >>

הן לא.

<< אורח >> תהילה אלטשולר: << אורח >>

אסור להן. אם הן עושות את זה, זה אסור.

<< יור >> היו"ר מכלוף מיקי זוהר: << יור >>

אוקיי.

<< אורח >> יהונתן קלינגר: << אורח >>

אתה משקר לוועדה שלך.

<< דובר >> שולי מועלם-רפאלי (הבית היהודי): << דובר >>

הו-אה.

<< אורח >> תהילה אלטשולר: << אורח >>

לא, זה אסור. אם הן עושות את זה, זה אסור.

<< אורח >> יהונתן קלינגר: << אורח >>

- - -

<< יור >> היו"ר מכלוף מיקי זוהר: << יור >>

כן, אני אשאל אותך שאלה. כשאתה אומר שהוא אוסר עליהן לשמור את זה.

<< אורח >> יהונתן קלינגר: << אורח >>

כן. - - -

<< יור >> היו"ר מכלוף מיקי זוהר: << יור >>

אני אשאל אותך רגע, ברשותך. ידידי, לא צריך לקפוץ. אני דווקא רוצה לתת לכם
היום את האפשרות לדבר.

<< אורח >> מימון שמילה: << אורח >>

סליחה, אדוני היושב-ראש, אני לא אהבתי את המילים: "אתה משקר".

<< יור >> היו"ר מכלוף מיקי זוהר: << יור >>

בסדר, גם אני לא אהבתי, אבל לא נורא. הוא חזר בו, נכון שחזרת בך?

<< אורח >> יהונתן קלינגר: << אורח >>

חזרתי. אתה אומר משהו חמור.

<< דובר >> שולי מועלם-רפאלי (הבית היהודי): << דובר >>

קודם למדו מאנשי המקצוע - - -

<< יור >> היו"ר מכלוף מיקי זוהר: << יור >>

אוקיי. בסדר גמור. אני שואל אותך שאלה. אני יכול לשאול שאלה?

<< אורח >> יהונתן קלינגר: << אורח >>

בטח.

<< יור >> היו"ר מכלוף מיקי זוהר: << יור >>

מה השם שלך, אדוני?

<< אורח >> יהונתן קלינגר: << אורח >>

יהונתן קלינגר.

<< יור >> היו"ר מכלוף מיקי זוהר: << יור >>

יהונתן קלינגר. אם אני עכשיו משטרת ישראל ואני רוצה לדעת איפה אתה גלשת
לפני שנה וחצי, בתאריך 3 באוגוסט 2017. אני שואל אותך שאלה: האם ספקית
האינטרנט תוכל להגיד לי איפה גלשת באותו יום? כן או לא.

<< אורח >> יהונתן קלינגר: << אורח >>

אני אגיד לך. ככל הידוע לי, זה לא מוגדר כנתוני תקשורת. להבדיל מנתוני
תעבורה, אתה צריך צו של בית משפט מחוזי.

<< יור >> היו"ר מכלוף מיקי זוהר: << יור >>

אני שאלתי אותך שאלה. תעני לי, האם יש את המידע הזה בידי ספקית האינטרנט?

<< אורח >> יהונתן קלינגר: << אורח >>

אז אני עונה לך. בהינתן צו של בית משפט מחוזי, ספקית האינטרנט פותחת הקלטה
על אדם ספציפי לתקופה ספציפית בלבד.

<< יור >> היו"ר מכלוף מיקי זוהר: << יור >>

אבל רגע. תראי, שולי, עכשיו אני אוהב את התשובה שלו שאת לא מבינה כמה. אני
ממש מודה לך.

<< אורח >> יהונתן קלינגר: << אורח >>

היא לא יכולה לבקש אותו רטרואקטיבית. בהינתן צו בית משפט - - -

<< אורח >> ניר הירשמן רוב: << אורח >>

היא לא אוגרת אחורה.

<< יור >> היו"ר מכלוף מיקי זוהר: << יור >>

שכנעת אותי. אנחנו נגדיר בחקיקה שרק בהינתן צו, ספקית האינטרנט תוכל למסור
את המידע הזה.

<< אורח >> יהונתן קלינגר: << אורח >>

לא, לא. הספקית לא אוספת את המידע.

<< יור >> היו"ר מכלוף מיקי זוהר: << יור >>

אבל גם פה היא לא אוספת.

<< דובר_המשך >> יהונתן קלינגר: << דובר_המשך >>

היא כן. היא אוספת את המידע.

<< דובר >> שולי מועלם-רפאלי (הבית היהודי): << דובר >>

בחוק הזה היא גם לא שומרת, יהונתן. גם בניסוח הזה היא לא שומרת. ההיפך,
אסור לה לשמור.

<< דובר >> דב חנין (הרשימה המשותפת): << דובר >>

גברתי, רגע. שולי, רגע.

<< דובר >> שולי מועלם-רפאלי (הבית היהודי): << דובר >>

דב, אני באמצע דבריי.

<< יור >> היו"ר מכלוף מיקי זוהר: << יור >>

כן, כן.

<< דובר >> דב חנין (הרשימה המשותפת): << דובר >>

בבקשה.

<< דובר >> שולי מועלם-רפאלי (הבית היהודי): << דובר >>

יהונתן, גם בנוסח הזה לא שומרת. אסור לה לשמור בנוסח הזה.

<< יור >> היו"ר מכלוף מיקי זוהר: << יור >>

אסור לה לשמור.

<< אורח >> יהונתן קלינגר: << אורח >>

זה שכתוב שאסור לה לשמור זה נחמד ויפה, אבל היא לא יכולה שלא לשמור נתונים.

<< יור >> היו"ר מכלוף מיקי זוהר: << יור >>

כמו שהיא לא יכולה שלא לשמור מכל מי שגלש באתר פורנוגרפי.

<< דובר >> שולי מועלם-רפאלי (הבית היהודי): << דובר >>

כמו שהיא לא יכולה לא לשמור גם היום.

<< אורח >> יהונתן קלינגר: << אורח >>

לפי הגישה שלך, לאסור - - -

<< יור >> היו"ר מכלוף מיקי זוהר: << יור >>

רגע, אני רוצה לשמוע את משרד התקשורת, ברשותך. כן.

<< אורח >> דנה נויפלד: << אורח >>

אני דנה נויפלד ממשרד התקשורת. אני הבנתי מהיושב-ראש עכשיו על משהו חדש. עד
היום דיברנו על תוכנה רשתית. אני הבנתי שאתה עכשיו מדבר על תוכנה של ציוד
קצה, נכון?

<< יור >> היו"ר מכלוף מיקי זוהר: << יור >>

מי שיחליט שהוא רוצה, הוא יוריד סינון מקומי למחשב שלו, כן.

<< אורח >> יהונתן קלינגר: << אורח >>

לא, לא.

<< דובר >> שולי מועלם-רפאלי (הבית היהודי): << דובר >>

ברור שכן.

<< אורח >> דנה נויפלד: << אורח >>

אוקיי. זה סינון מקומי.

<< אורח >> יהונתן קלינגר: << אורח >>

זה סינון מרכזי, ואתה אומר תוכנה שמותקנת - - -

<< יור >> היו"ר מכלוף מיקי זוהר: << יור >>

לא, לא. אתה לא מקשיב, ידידי. ובוא אני אגיד לך משהו. מעכשיו אני אעשה לך
את זה מאוד פשוט. כל פעם שתרצה לדבר, אתה תרשום לעצמך כמה נתונים, כי זה לא
יהיה מצב שיהיה פה שיג ושיח ישיר מולי ומולך.

אני חוזר ואומר: מהרגע שבן אדם קיבל את האפשרות לבחור, והוא רוצה להתקין,
הוא רוצה את הרשת, הוא לוחץ על לינק, הוא מוריד למחשב שלו. זה סינון מקומי.

<< דובר_המשך >> דנה נויפלד: << דובר_המשך >>

יש שני סוגים. זהו, זה לא סינון ברמת הרשת, קודם כול.

<< יור >> היו"ר מכלוף מיקי זוהר: << יור >>

ברור. זה יופיע, אם זה לא מופיע. אנחנו מדברים פה על החוק.

<< אורח >> דנה נויפלד: << אורח >>

- - -

<< אורח >> אמיר חצרוני: << אורח >>

חבר הכנסת זוהר, כל VPN ב-10 $יעקוף את זה. אני אומר לך את זה.

<< יור >> היו"ר מכלוף מיקי זוהר: << יור >>

לא, אתה טועה.

<< דובר_המשך >> אמיר חצרוני: << דובר_המשך >>

אני לא טועה, כי אני לימדתי בסין על פורנוגרפיה סטודנטים - - -

<< יור >> היו"ר מכלוף מיקי זוהר: << יור >>

אתה טועה, כי אנחנו מדברים על סינון מקומי; אנחנו לא מדברים על סינון רשתי.

<< אורח >> דנה נויפלד: << אורח >>

אז אם הסינון הוא מקומי, אז צודק יהונתן במה שהוא אמר. ואתה עכשיו ביקשת
משהו אחר, שאז הבעיה היא לא הבעיה שיהונתן מציג. יהונתן? אם הסינון הוא
סינון מקומי, אז הבעיה שאתה מדבר עליה נוצרת ברמת הספק.

<< אורח >> יהונתן קלינגר: << אורח >>

אם הסינון הוא מקומי, אבל בהצעה שמובאת פה - - -

<< יור >> היו"ר מכלוף מיקי זוהר: << יור >>

זה מה שאמרתי. הוא מדבר על משהו אחר. הוא מדבר שיהיו אנשים שיסמנו "לא
מעוניין", ואלו, מבחינתו, יהיו רשימה שחורה של צרכני פורנו. אבל אתה טועה.
אתה טועה. אני אומר לך שיהיו אנשים שיגידו שהם לא מעוניינים לא כי הם רוצים
לצרוך פורנו. איך אתה קובע את זה מראש?

<< אורח >> יהונתן קלינגר: << אורח >>

- - -

<< דובר_המשך >> דנה נויפלד: << דובר_המשך >>

פשוט צריך להבהיר את זה בנוסח. כרגע בנוסח זה לא מה שכתוב, חבר הכנסת זוהר.

<< אורח >> אמיר חצרוני: << אורח >>

אז מה? בסוף הם יצטרכו לכתוב למה הם לא רוצים פורנו?

<< דובר >> דב חנין (הרשימה המשותפת): << דובר >>

אפשר להעיר הערה?

<< יור >> היו"ר מכלוף מיקי זוהר: << יור >>

רגע. כן, מה?

<< דובר_המשך >> דנה נויפלד: << דובר_המשך >>

פשוט צריך להבהיר את זה בנוסח. כרגע הנוסח מדבר על הסינון הרשתי, אבל לפי
מה שהבנתי, אתה התכוונת למשהו אחר. ואת זה צריך פשוט לכתוב.

<< יור >> היו"ר מכלוף מיקי זוהר: << יור >>

אז אוקיי, כשנדבר על סינון מקומי, כן. לא רשתי.

<< דובר >> שולי מועלם-רפאלי (הבית היהודי): << דובר >>

כן, את זה נבהיר בנוסח. אפשר להתקדם.

<< יור >> היו"ר מכלוף מיקי זוהר: << יור >>

סינון מקומי.

<< אורח >> יהונתן קלינגר: << אורח >>

האם כל החוק מדבר אך ורק על סינונים מקומיים?

<< יור >> היו"ר מכלוף מיקי זוהר: << יור >>

החוק מדבר שמי שמעוניין יקבל סינון מקומי בלבד, לא רשתי.

<< אורח >> יהונתן קלינגר: << אורח >>

אין חובת סינון רשתי.

<< יור >> היו"ר מכלוף מיקי זוהר: << יור >>

מה?

<< אורח >> יהונתן קלינגר: << אורח >>

זה לא מה שמופיע פה. אם המצב היה שיש רק סינונים מקומיים וכל אזרח מקבל
קישור להורדה ויכול להוריד או לא להוריד, והספקית לא שומרת מידע אם הוא
הוריד או לא הוריד, אנחנו תומכים בחוק. אבל זה לא המצב שמופיע פה.

<< יור >> היו"ר מכלוף מיקי זוהר: << יור >>

תודה רבה. זה החוק.

<< אורח >> ניר הירשמן רוב: << אורח >>

אבל זה לא המצב. אם הוא אומר "כן" או "לא" - - -

<< יור >> היו"ר מכלוף מיקי זוהר: << יור >>

תכף נראה. אנחנו נקרא את הנוסח ונעבור סעיף-סעיף.

<< דובר >> שולי מועלם-רפאלי (הבית היהודי): << דובר >>

אז תחליטו, חברים. אתם מנסים גם לאחוז בעוגה וגם לאכול אותה. תחליטו.

<< יור >> היו"ר מכלוף מיקי זוהר: << יור >>

רגע, שולי. מה אתה רוצה לומר, דב? דב חנין, בבקשה.

<< דובר >> דב חנין (הרשימה המשותפת): << דובר >>

תודה, אדוני היושב-ראש. החוק הזה מעורר ויכוח.

<< יור >> היו"ר מכלוף מיקי זוהר: << יור >>

כן. כמו הרבה חוקים בכנסת ישראל.

<< דובר_המשך >> דב חנין (הרשימה המשותפת): << דובר_המשך >>

כמו הרבה חוקים, אבל את הוויכוח הזה ניתן מאוד-מאוד למקד ולצמצם. ויכול
להיות אפילו שנצליח להתגבר על הוויכוח ולהעביר חוק בהסכמה. יכול להיות.

<< יור >> היו"ר מכלוף מיקי זוהר: << יור >>

מעולה. זו המטרה שלי.

<< דובר >> חיים ילין (יש עתיד): << דובר >>

דב, אתה מתמרכז לחלוטין, לחלוטין.

<< דובר >> דב חנין (הרשימה המשותפת): << דובר >>

לא, זה יכול לקרות.

<< דובר >> שולי מועלם-רפאלי (הבית היהודי): << דובר >>

אוי דב, בחייאת. שעשעת אותי הכי בכל הטיעונים שלך.

<< יור >> היו"ר מכלוף מיקי זוהר: << יור >>

למה? שולי, יכול להיות שכן.

<< דובר >> דב חנין (הרשימה המשותפת): << דובר >>

אבל, כדי שהדבר הזה יקרה, אנחנו צריכים לעבוד מול נוסח.

<< יור >> היו"ר מכלוף מיקי זוהר: << יור >>

יש פה נוסח, מולך. עכשיו נתחיל להקריא אותו ולעבור סעיף-סעיף.

<< דובר_המשך >> דב חנין (הרשימה המשותפת): << דובר_המשך >>

הנוסח הזה לא מבטא את מה שאדוני אמר.

<< יור >> היו"ר מכלוף מיקי זוהר: << יור >>

תכף נראה.

<< דובר >> שולי מועלם-רפאלי (הבית היהודי): << דובר >>

מצוין. אז מה שדורש דיוק או מיקוד – ייעשה. מה שלא – לא.

<< יור >> היו"ר מכלוף מיקי זוהר: << יור >>

חברים, משהו קטן, ואז אני אגיד לכם מה הוא סדר הדיון עד סוף הדיון. כן.

<< אורח >> רונן לשם: << אורח >>

אני רונן לשם מפלאפון. שאלה פשוטה, אם זה סינון מקומי על ציוד הקצה, איך
אני בתור חברת תקשורת יודע?

<< אורח >> תהילה אלטשולר: << אורח >>

יודע?

<< יור >> היו"ר מכלוף מיקי זוהר: << יור >>

אתה לא יכול לדעת.

<< דובר_המשך >> רונן לשם: << דובר_המשך >>

אז איך אני יכול לשלוח לו תוך שלושה חודשים הודעה אם הוא הוריד או לא
הוריד?

<< יור >> היו"ר מכלוף מיקי זוהר: << יור >>

אם הוא רשם לך שהוא מעוניין, מבחינתך, לאחר מכן אתה תוכל לדעת אם היא
הותקנה או לא. יש לך דרך.

<< דובר_המשך >> רונן לשם: << דובר_המשך >>

איך אני אוכל לדעת אם היא הותקנה?

<< יור >> היו"ר מכלוף מיקי זוהר: << יור >>

אני אספר לך אחר כך איך.

<< דובר_המשך >> רונן לשם: << דובר_המשך >>

אבל זו הנקודה.

<< יור >> היו"ר מכלוף מיקי זוהר: << יור >>

יש דרך לדעת. יש לך דרך לדעת אם הוא התקין או לא.

<< אורח >> תהילה אלטשולר: << אורח >>

איך?

<< דובר_המשך >> רונן לשם: << דובר_המשך >>

איך אני יכול לדעת?

<< אורח >> טל גוטמן: << אורח >>

כל תוכנת סינון מחוברת לשרתים שלה. זה מחובר לשרתים - - -

<< יור >> היו"ר מכלוף מיקי זוהר: << יור >>

יש לך דרך לדעת אם הוא התקין או לא.

<< דובר_המשך >> רונן לשם: << דובר_המשך >>

אני לא שמעתי את מה שאמרת.

<< אורח >> טל גוטמן: << אורח >>

ובזה הרגע עשית את הרשימה הלבנה שמבטלת את הרשימה השחורה.

<< דובר >> שולי מועלם-רפאלי (הבית היהודי): << דובר >>

חברים מפלאפון, הרי כשהוא מוריד את תוכנת הסינון, זה מחובר לאנשהו?

<< אורח >> רונן לשם: << אורח >>

כיום תוכנה הסינון לא מקומית.

<< דובר >> דב חנין (הרשימה המשותפת): << דובר >>

אבל זה הוויכוח, חברים.

<< יור >> היו"ר מכלוף מיקי זוהר: << יור >>

לא, לא. מקומית, אנחנו מדברים על מקומית.

<< דובר >> שולי מועלם-רפאלי (הבית היהודי): << דובר >>

לא? אז זה הוויכוח או לא זה הוויכוח? תחליטו.

<< דובר >> דב חנין (הרשימה המשותפת): << דובר >>

לא. זו השאלה שצריך להבהיר אותה.

<< יור >> היו"ר מכלוף מיקי זוהר: << יור >>

מה? סליחה.

<< אורח >> רונן לשם: << אורח >>

כיום תוכנת הסינון שהחברה מספקת ללקוחותיה היא תוכנת סינון רשתית.

<< יור >> היו"ר מכלוף מיקי זוהר: << יור >>

לא. אתה מספק תוכנת סינון מקומית היום.

<< אורח >> רונן לשם: << אורח >>

היא מקומית על ציוד הקצה, אבל היא רשתית על הציוד הארגוני.

<< יור >> היו"ר מכלוף מיקי זוהר: << יור >>

יפה. בסדר. אז אתה תדע אם הוא השתמש.

<< דובר_המשך >> דב חנין (הרשימה המשותפת): << דובר_המשך >>

אני יודע שאני מסנן את הרשת. זה לא שהמכשיר עושה את זה. אני מסנן את זה
ומעביר לו למכשיר.

<< יור >> היו"ר מכלוף מיקי זוהר: << יור >>

נכון.

<< אורח >> רונן לשם: << אורח >>

אתה היום מבקש משהו מקומי, תוכנה נפרדת לרשת. זה משהו אחר לגמרי.

<< יור >> היו"ר מכלוף מיקי זוהר: << יור >>

אני מבין. אני רק אומר שהמטרה שלנו היא לאפשר לתושב או לאזרח להכריע איזה
סינון הוא רוצה. אם הוא רוצה סינון, הוא מקבל סינון מקומי. אם הוא לא רוצה,
הוא לא מקבל. אני לא רוצה לערב את הרשת בעניין הזה. נקודה.

<< אורח >> תהילה אלטשולר: << אורח >>

אבל איך פלאפון תדע?

<< יור >> היו"ר מכלוף מיקי זוהר: << יור >>

מה?

<< אורח >> תהילה אלטשולר: << אורח >>

איך פלאפון תדע שהוא התקין את התוכנה?

<< יור >> היו"ר מכלוף מיקי זוהר: << יור >>

יש לה דרך לדעת.

<< אורח >> רונן לשם: << אורח >>

לא.

<< יור >> היו"ר מכלוף מיקי זוהר: << יור >>

אני אומר לכם שכן.

<< דובר >> דב חנין (הרשימה המשותפת): << דובר >>

אבל זה הוויכוח.

<< יור >> היו"ר מכלוף מיקי זוהר: << יור >>

אז תכף נדבר גם על זה. ואנחנו גם נראה לכם שכן יש אפשרות לדעת, בסדר?

<< אורח >> ניר הירשמן רוב: << אורח >>

אבל על זה - - -

<< דובר >> דב חנין (הרשימה המשותפת): << דובר >>

זה בדיוק הוויכוח.

<< דובר >> שולי מועלם-רפאלי (הבית היהודי): << דובר >>

לא, זה לא הוויכוח.

<< יור >> היו"ר מכלוף מיקי זוהר: << יור >>

תאמינו לי, לדיון הזה הפעם - - -

<< דובר >> שולי מועלם-רפאלי (הבית היהודי): << דובר >>

דב, זה לא הוויכוח. הוויכוח הוא האם מאפשרים סינון פורנוגרפי, כן או לא? זה
כל הוויכוח.

<< אורח >> ניר הירשמן רוב: << אורח >>

אבל זו סגירת האינטרנט.

<< יור >> היו"ר מכלוף מיקי זוהר: << יור >>

תראו, אני לדיון הזה – שנייה, חברים.

<< דובר >> שולי מועלם-רפאלי (הבית היהודי): << דובר >>

האם אתם תאפשרו למי שרוצה לסנן, או לא? זהו, נגמר. זה כל הוויכוח.

<< אורח >> ניר הירשמן רוב: << אורח >>

לא, ממש לא. בסוף השאלה היא אם יהיו רשימות שחורות של משתמשים בישראל.

<< יור >> היו"ר מכלוף מיקי זוהר: << יור >>

שולי, בואו ננסה להיות פרקטיים, בסדר?

<< דובר >> דב חנין (הרשימה המשותפת): << דובר >>

אין שום התנגדות. אין שום התנגדות.

<< דובר >> שולי מועלם-רפאלי (הבית היהודי): << דובר >>

באמת? אין שום התנגדות? אני מציעה לך - - -

<< יור >> היו"ר מכלוף מיקי זוהר: << יור >>

רגע, שולי. נו, די.

<< אורח >> ניר הירשמן רוב: << אורח >>

והאם יסגרו את האינטרנט לאזרחים שומרי חוק? זאת השאלה.

<< יור >> היו"ר מכלוף מיקי זוהר: << יור >>

חברים, אפשר שקט בבקשה?

<< דובר >> שולי מועלם-רפאלי (הבית היהודי): << דובר >>

ברור.

<< יור >> היו"ר מכלוף מיקי זוהר: << יור >>

אני רוצה לקבוע סדרי דיון פרקטיים כדי לגמור את זה. אנחנו קוראים
סעיף-סעיף. איפה שמשהו לא ברור בסעיף, אנחנו מדברים על זה ופותרים את זה
כאן ועכשיו יחד עם היועצת המשפטית שלנו. בואו נקרא את הסעיף הראשון ובואו
נדבר עליו.

<< דובר >> ורד קירו זילברמן: << דובר >>

אני רק אקדים ואומר שהנוסח הזה הוא נוסח שחובר באמת בשיתוף פעולה עם נציגי
הממשלה. ככל שהגענו אליו בהסכמה, אני יכולה להגיד שכרגע, כמו שהוא, הוא לא
מעורר, לפחות לפי העמדה שלי, שאלות חוקתיות. כמובן שהנוסח הזה פתוח להערות.
כרגע אנחנו בהכנה לקריאה ראשונה. אנחנו נשמח, אנ, כייעוץ משפטי של הכנסת
ושל הוועדה, אשמח מאוד לשמוע הערות והארות בעי"ן ובאל"ף, על מנת להחכים
ולטייב את הנוסח לקראת הקריאה השנייה והשלישית.

אני אתחיל לקרוא את הנוסח המוצע.

"הצעת חוק התקשורת (בזק ושידורים) (תיקון מס' ...) (הגנה על קטינים מפני
תכנים פוגעניים באינטרנט), התשע"ט–2018

  -----------------------------------------------------------------------
  תיקון סעיף 4ט 1.   בחוק התקשורת (בזק ושידורים), התשמ"ב–1982 (להלן –
                     החוק העיקרי), בסעיף 4ט, במקום סעיף קטן (ד) יבוא:
  ------------- ---- ----------------------------------------------------
                     "(ד) ספק גישה לאינטרנט ישלח לכל מנוי ממנוייו הודעה
                     בדרך אלקטרונית" - - -

  -----------------------------------------------------------------------

<< יור >> היו"ר מכלוף מיקי זוהר: << יור >>

רגע, "הודעה בדרך אלקטרונית", הכוונה היא לדף נחיתה לא כתוב, ולא בכתב ולא
בזה; או באימייל או בדף נחיתה שכל מנוי יודע שהוא קיבל את זה. זה לא יצריך
מספקיות האינטרנט לכתוב מכתבים.

<< אורח >> רונן לשם: << אורח >>

זאת אומרת, באמצעות לינק, בהודעת SMS, שתוביל לדף נחיתה?

<< יור >> היו"ר מכלוף מיקי זוהר: << יור >>

באמצעות אלקטרונית, לא בכתב, שזה אומר שאתם לא צריכים להוציא כסף ומכתבים
ודואר וכדומה.

<< דובר_המשך >> רונן לשם: << דובר_המשך >>

בסדר. אני פשוט מנסה להבין מה זה אומר "אמצעים אלקטרונים". זו הודעת SMS?

<< יור >> היו"ר מכלוף מיקי זוהר: << יור >>

אז אוקיי, "דרך אלקטרונית", אנחנו אחרי זה נייצר גם פרשנות לחוק. אבל בואו
נמשיך בשלב זה, בסדר? אבל ברור שאתם לא צריכים לשלוח את זה באמצעות מכתב
כתוב או משהו כזה, בסדר?

<< דובר_המשך >> רונן לשם: << דובר_המשך >>

את זה הבנתי.

<< קריאה >> קריאה: << קריאה >>

איזושהי הודעה - - -

<< יור >> היו"ר מכלוף מיקי זוהר: << יור >>

איזושהי הודעה, בסדר. זאת תהיה הודעה בדרך אלקטרונית, אוקיי?

<< דובר_המשך >> רונן לשם: << דובר_המשך >>

זה מה שאני שואל. האם הודעת SMS עם לינק שיפנה אותם, זה בסדר?

<< יור >> היו"ר מכלוף מיקי זוהר: << יור >>

גם, גם. אני אגיד לך משהו, בסוף לי זה לא משנה כל כך איך אתה מודיע, כי
בסוף אחריות שלך היא להודיע. ואם אתה, אחרי שלוש פעמים שהודעת, לא קיבלת
מענה, אתה חייב להתמודד עם הלקוח. ולכן, התפקיד שלך להודיע בצורה הכי טובה
והכי יעילה שיש.

<< אורח >> דנה נויפלד: << אורח >>

אבל אפשר גם לכתוב את זה.

<< יור >> היו"ר מכלוף מיקי זוהר: << יור >>

בסדר. אז אנחנו מדברים, בשלב ראשון, על הודעה אלקטרונית.

טוב שהגעתן, ברוכות הבאות. בדיוק אנחנו מתחילים להקריא את החוק, ותוכלו
להיכנס לתוך נבכי החוק ולהבין את המשמעויות החדשות שיש לו, כי זה חוק שונה
ממה שאתן הכרתן בהתחלה.

<< דובר >> תמר זנדברג (מרצ): << דובר >>

אנחנו הכרנו. זה אתה שלא הכרת, אדוני.

<< יור >> היו"ר מכלוף מיקי זוהר: << יור >>

תמר זנדברג, אם באת לפה לעשות פוליטיקה על חשבון ילדי ישראל, תרדי מזה כבר
עכשיו. עדיף.

<< דובר >> חיים ילין (יש עתיד): << דובר >>

אתה לא עושה פוליטיקה.

<< יור >> היו"ר מכלוף מיקי זוהר: << יור >>

תבואי להיות עניינית.

<< דובר >> תמר זנדברג (מרצ): << דובר >>

לא נורא. ראש הממשלה קיפל אותך, לא נורא.

<< דובר >> יפעת שאשא ביטון (כולנו): << דובר >>

חבר הכנסת זוהר, אל תיכנסו לזה. חבל.

<< יור >> היו"ר מכלוף מיקי זוהר: << יור >>

לא, לא. אם אני פה, סימן שאף אחד לא התקפל, נכון חברת הכנסת זנדברג? יופה.

<< דובר >> שולי מועלם-רפאלי (הבית היהודי): << דובר >>

מיקי, בואו נמשיך.

<< יור >> היו"ר מכלוף מיקי זוהר: << יור >>

יאללה, בואו נמשיך, כן.

<< דובר_המשך >> יפעת שאשא ביטון (כולנו): << דובר_המשך >>

אבל אנחנו לא בהורדת ידיים.

<< דובר >> תמר זנדברג (מרצ): << דובר >>

לא נורא, אפשר להבין לליבו. זה בסדר.

<< דובר >> ורד קירו זילברמן: << דובר >>

  -----------------------------------------------------------------------
                     "ובה יידע אותם על זכותם לקבל ממנו שירות יעיל לסינון
                     של אתרים פוגעניים ותכנים פוגעניים באינטרנט בשים לב
                     למקובל בתחום" - - -
  ------------- ---- ----------------------------------------------------

  -----------------------------------------------------------------------

<< אורח >> אמיר חצרוני: << אורח >>

הערה, חבר הכנסת מיקי זוהר, "הטנגו האחרון בפריז" ייחשב בעינייך לתוכן
פוגעני?

<< יור >> היו"ר מכלוף מיקי זוהר: << יור >>

אוקיי, עוד הערה אחת כזאת באמצע, אתה יוצא מהאולם.

<< דובר_המשך >> אמיר חצרוני: << דובר_המשך >>

זו שאלה מאוד רצינית ורלוונטית.

<< יור >> היו"ר מכלוף מיקי זוהר: << יור >>

עוד פעם אחת אתה תעלה טענה בלי לקבל אישור לזכות דיבור, אתה תצא מהאולם.
כן. אז אנחנו חוזרים כי לא שמענו, מהתחלה.

<< דובר >> ורד קירו זילברמן: << דובר >>

  -----------------------------------------------------------------------
                     "ובה יידע אותם על זכותם לקבל ממנו שירות יעיל לסינון
                     של אתרים פוגעניים ותכנים פוגעניים באינטרנט בשים לב
                     למקובל בתחום".
  ------------- ---- ----------------------------------------------------

  -----------------------------------------------------------------------

<< יור >> היו"ר מכלוף מיקי זוהר: << יור >>

אוקיי. כן, מישהו רוצה להבהרה לגבי החלק הזה? בבקשה, כן.

<< אורח >> אמיר חצרוני: << אורח >>

אז אני חוזר על השאלה. איך תקבע מה הוא תוכן פוגעני? "הטנגו האחרון בפריז",
סרט שזכה בפסטיבל קאן; "אימפריית החושים", סרט שכל כולו ייחשב בעינייך אולי
לפורנוגרפיה, הוא זכה בכל פרס בין-לאומי אפשרי, יש שם עירום, ויש שם סקס.

<< יור >> היו"ר מכלוף מיקי זוהר: << יור >>

אז התשובה לכך היא ברורה.

<< דובר >> יפעת שאשא ביטון (כולנו): << דובר >>

אם יש בו סקס, אז כן.

<< דובר >> שולי מועלם-רפאלי (הבית היהודי): << דובר >>

יש הגדרה בחוק התקשורת כבר היום מה זה תוכן פוגעני, לפיו מתנהלת מדינת
ישראל וכל שאר המדינות.

<< יור >> היו"ר מכלוף מיקי זוהר: << יור >>

יש הגדרה בחוק התקשורת מה הוא תוכן פוגעני. אנחנו לא קובעים את התוכן
הפוגעני ולא מכתיבים אותו, ולא מתערבים בו. יש תוכן פוגעני לפי הגדרת החוק
במדינת ישראל. יש חוק ברור, חוק התקשורת. אם תרצו נקריא לכם את הסעיף. יש
גם במקרה פה את הסעיף.

<< דובר >> שולי מועלם-רפאלי (הבית היהודי): << דובר >>

עם אמירות מאוד ברורות לגבי אומנות בתרבות, פרופ' חצרוני.

<< יור >> היו"ר מכלוף מיקי זוהר: << יור >>

שנייה, לא להתערב. אני לא הולך לתת להיות כאן שוק. כל מי שיפריע בדיון
וידבר ללא זכות דיבור מעכשיו יוצא החוצה. נא להקריא את הסעיף מה הוא תוכן
פוגעני בהתאם.

<< דובר >> תמר זנדברג (מרצ): << דובר >>

יש לי שאלה.

<< יור >> היו"ר מכלוף מיקי זוהר: << יור >>

שנייה, היא רק תקריא מה הוא תוכן פוגעני בהתאם לחוק. ואנחנו לא מתערבים
בחוק, כן? וגם לא קובעים שום דבר. רק החוק קובע.

<< דובר >> ורד קירו זילברמן: << דובר >>

סעיף 4ט בחוק התקשורת (בזק ושידורים), התשמ"ב–1982:

  ""תוכן פוגעני" – כל אחד מאלה:

  (1) הצגת חומר תועבה כמשמעותו בחוק העונשין, ובכלל זה –

  (א) הצגת יחסי מין שיש בהם אלימות, התעללות, ביזוי, השפלה או ניצול;

  (ב) הצגת יחסי מין עם קטין או עם אדם הנחזה לקטין;

  (ג) הצגת אדם או איבר מאיבריו כחפץ זמין לשימוש מיני;

  והכל כשאין בתוכן המוצג ערך אמנותי, מדעי, חדשותי, חינוכי או הסברתי
  המצדיק, בנסיבות העניין, את הצגתו;"

זה לעניין התכנים הפורנוגרפיים.

<< אורח >> אמיר חצרוני: << אורח >>

חבר הכנסת זוהר, היא הנותנת. מי יקבע? מי יקבע אם יש תוכן אמנותי או לא?

<< יור >> היו"ר מכלוף מיקי זוהר: << יור >>

חברים, רגע. עכשיו אני רוצה לשמוע את חברת הכנסת זנדברג. זה עכשיו ענייני.

<< דובר >> תמר זנדברג (מרצ): << דובר >>

שתי שאלות. יש לי שאלה טכנית ושאלה מהותית. השאלה הטכנית – פשוט הנוסחים
מתחלפים - - -

<< יור >> היו"ר מכלוף מיקי זוהר: << יור >>

לא להפריע, בבקשה. אני עכשיו חסר סבלנות, שתדעו. כלפי חברי הכנסת זה רק
אחרי שלוש קריאות. כן.

<< דובר >> תמר זנדברג (מרצ): << דובר >>

השאלה הטכנית, בעצם חסר פה סעיף ההגדרות שהיה בנוסח הקודם. הוא איננו?

<< יור >> היו"ר מכלוף מיקי זוהר: << יור >>

שהוא? מה זה? מה שיש פה זה הנוסח.

<< דובר >> ורד קירו זילברמן: << דובר >>

אני אסביר.

<< יור >> היו"ר מכלוף מיקי זוהר: << יור >>

מה זה נוסח הקודם?

<< דובר >> ורד קירו זילברמן: << דובר >>

תן לי להסביר.

<< יור >> היו"ר מכלוף מיקי זוהר: << יור >>

שנייה.

<< דובר >> תמר זנדברג (מרצ): << דובר >>

בנוסח הקודם, בנוסף לתוכן הפוגעני שהקראית עכשיו מהחוק, היו עוד סעיפים,
כמו, למשל, עירום.

<< יור >> היו"ר מכלוף מיקי זוהר: << יור >>

לא, לא. הורדנו את זה.

<< דובר_המשך >> תמר זנדברג (מרצ): << דובר_המשך >>

זה איננו?

<< יור >> היו"ר מכלוף מיקי זוהר: << יור >>

הורדנו, כן.

<< דובר >> ורד קירו זילברמן: << דובר >>

בסופו של דבר, כדי לא לשנות את ברירת המחדל, ועל מנת שלא יעלו סוגיות
חוקתיות מהצעת החוק הזאת – ואני אחזור ואומר שלעמדתי, כרגע בנוסח הנוכחי
אין שאלות חוקתיות שעולות מהנוסח – אנחנו, בהסכמת המציעים, שינינו, זאת
אומרת, החזרנו את המצב לקדמותו. כרגע אין שינוי למעשה בהגדרה של תוכן
פוגעני. הוא כמו שהוא כיום בחוק התקשורת.

<< יור >> היו"ר מכלוף מיקי זוהר: << יור >>

אוקיי. שאלה שנייה?

<< דובר >> תמר זנדברג (מרצ): << דובר >>

כלומר, מה שיש לנו פה זה הנוסח.

<< יור >> היו"ר מכלוף מיקי זוהר: << יור >>

כן, בדיוק. הסופי.

<< דובר >> תמר זנדברג (מרצ): << דובר >>

יפה. סופי, אתה עוד לא יודע. זה התחלתי.

<< יור >> היו"ר מכלוף מיקי זוהר: << יור >>

בשינויים קלים, שינויים קלים.

<< דובר_המשך >> תמר זנדברג (מרצ): << דובר_המשך >>

שאלה השנייה לגבי, בכל זאת, ההגדרה שהוקראה. הרי, בסופו של דבר, הסינון
עצמו אמור להיעשות, אמנם יש ועדה מייעצת בכל הדברים האלה - - -

<< דובר >> ורד קירו זילברמן: << דובר >>

אין ועדה מייעצת.

<< יור >> היו"ר מכלוף מיקי זוהר: << יור >>

אין ועדה מייעצת.

<< דובר_המשך >> תמר זנדברג (מרצ): << דובר_המשך >>

אה, אין עכשיו גם ועדה מייעצת? ירדנו מזה.

<< דובר >> שולי מועלם-רפאלי (הבית היהודי): << דובר >>

אני מציעה לקרוא את החוק לפני.

<< יור >> היו"ר מכלוף מיקי זוהר: << יור >>

מה שעשיתי, פשוט לקחתי אתכם, כבלתי אתכם יחד איתי לחוק הזה. יהיה לכם קשה
מאוד.

<< דובר >> תמר זנדברג (מרצ): << דובר >>

זה קצת קשה, יקירתי המציעה, מכיוון שאתם כל רגע משנים אותו, כי פתאום ראש
הממשלה יוצא בהצעה - - -

<< דובר >> שולי מועלם-רפאלי (הבית היהודי): << דובר >>

לא כל רגע. אנחנו מנהלים שיח עם משרדי הממשלה ועם מי שבעד סינון אתרים
פורנוגרפיים. מי שנגד, קצת קשה לנהל איתו את השיח הזה, גברתי תמר זנדברג.

<< דובר >> תמר זנדברג (מרצ): << דובר >>

בסדר. אז אני מודה לך.

<< דובר >> שולי מועלם-רפאלי (הבית היהודי): << דובר >>

אין לך על מה להודות לי.

<< דובר >> תמר זנדברג (מרצ): << דובר >>

יפה. אז אולי תהיה רגע בשקט ותתני לי את זכות הדיבור שלי במקום להתפרץ כל
שנייה. אתם מביאים חוקים - - -

<< דובר >> שולי מועלם-רפאלי (הבית היהודי): << דובר >>

אני רק מציעה.

<< יור >> היו"ר מכלוף מיקי זוהר: << יור >>

חברת הכנסת מועלם, בבקשה.

<< דובר >> תמר זנדברג (מרצ): << דובר >>

אז אל תציעי. אל תציעי.

<< יור >> היו"ר מכלוף מיקי זוהר: << יור >>

טוב, אי-אפשר.

<< דובר >> שולי מועלם-רפאלי (הבית היהודי): << דובר >>

אני רק מציעה או לבוא יותר לדיונים או לקרוא את ההצעות לפני שטוענים משהו
אחר.

<< דובר >> יפעת שאשא ביטון (כולנו): << דובר >>

לא רלוונטי לדיון, חברת הכנסת מועלם. כי הסיפור פה - - -

<< יור >> היו"ר מכלוף מיקי זוהר: << יור >>

שנייה, רגע.

<< דובר >> תמר זנדברג (מרצ): << דובר >>

את יכולה לחלק לי תעודה. לא, כאילו, אין דברים כאלה. את יכולה לחלק לי
תעודת הוקרה, אם את רוצה. בסופו של דבר - - -

<< יור >> היו"ר מכלוף מיקי זוהר: << יור >>

חברת הכנסת זנדברג, אני יכול להגן עלייך? את מרשה לי להגן עלייך?

<< דובר_המשך >> תמר זנדברג (מרצ): << דובר_המשך >>

לא. לא צריכה.

<< יור >> היו"ר מכלוף מיקי זוהר: << יור >>

אני יושב-ראש הישיבה. אני רוצה להגן עלייך, ברשותך.

<< דובר_המשך >> תמר זנדברג (מרצ): << דובר_המשך >>

לא. אל תגן עליי. היא לא תחנך אותי, עם כל הכבוד. את יכולה לכתוב תעודת
הוקרה ועליה לכתוב מה מותר לי ומה אסור לי לעשות. אני, במקרה, לא שואלת
אותך.

<< דובר >> שולי מועלם-רפאלי (הבית היהודי): << דובר >>

ממש אין לי לעניין.

<< דובר >> תמר זנדברג (מרצ): << דובר >>

- - - מה שאת רוצה - - -

<< דובר >> יפעת שאשא ביטון (כולנו): << דובר >>

הכי חשוב שלפני שבוע כולם היו בכיכר נגד אלימות כלפי נשים, והאלימות מצד
הנשים כלפי הנשים בית הזה לא פוסקת.

<< דובר >> תמר זנדברג (מרצ): << דובר >>

אם לא שמת לב, אני בפריימריז כבר נבחרתי. חבל שאת באה לפה ומציעה הצעות חוק
שאין לך מושג מה כתוב בהן, ואחר כך את מרשה לעצמך לחנך אחרים.

<< דובר >> יפעת שאשא ביטון (כולנו): << דובר >>

חבר הכנסת זוהר, עור התוף שלי, עור התוף שלי.

<< דובר >> שולי מועלם-רפאלי (הבית היהודי): << דובר >>

ברור.

<< יור >> היו"ר מכלוף מיקי זוהר: << יור >>

את צודקת, זה עושה נזק.

<< דובר >> תמר זנדברג (מרצ): << דובר >>

אז תשבי בשקט כמה דקות.

<< דובר >> יפעת שאשא ביטון (כולנו): << דובר >>

אוי, מה זה השיח הזה?

<< יור >> היו"ר מכלוף מיקי זוהר: << יור >>

אוקיי, חברת הכנסת זנדברג, אנחנו מבקשים לעשות restart.

<< דובר >> שולי מועלם-רפאלי (הבית היהודי): << דובר >>

בושה וחרפה.

<< דובר >> תמר זנדברג (מרצ): << דובר >>

יש גבול, באמת. אתם באים לפה, משגעים את כל הכנסת על שטויות. אנשים מבינים
בדברים, שלכם אין מושג בהם, ואחרי זה משגעים אותנו, עם כל הכבוד.

<< יור >> היו"ר מכלוף מיקי זוהר: << יור >>

לא, לא. אל תגידי שאלו שטויות, חברת הכנסת זנדברג. אלה לא שטויות, אלה לא
שטויות. זה העתיד של החברה הישראלית וילדי ישראל.

<< דובר_המשך >> תמר זנדברג (מרצ): << דובר_המשך >>

מה "עתיד של החברה הישראלית"? אתה הרי אין לך מושג מה העתיד של החברה
הישראלית.

<< יור >> היו"ר מכלוף מיקי זוהר: << יור >>

אלה לא שטויות. לא, לא.

<< דובר >> שולי מועלם-רפאלי (הבית היהודי): << דובר >>

ברור.

<< דובר_המשך >> תמר זנדברג (מרצ): << דובר_המשך >>

אתם כותבים דברים שאתם לא יודעים מה כתוב בהם.

<< דובר >> שולי מועלם-רפאלי (הבית היהודי): << דובר >>

ברור. ברור. זה בעד צריכת פורנוגרפיה. ברור.

<< יור >> היו"ר מכלוף מיקי זוהר: << יור >>

חברת הכנסת זנדברג, תרשי לי, אני אגיד לך משהו.

<< דובר >> תמר זנדברג (מרצ): << דובר >>

אני קראתי את הצעת החוק שלך הרבה יותר טוב מחברתך המציעה. היא לא תחנך
אותי.

<< דובר >> יפעת שאשא ביטון (כולנו): << דובר >>

רגע, אני לא מבינה. אין פה חוק לדון עליו? אנחנו עסוקים בפופוליזם במקום
לדון בחוק. בואו נדון בחוק. די.

<< יור >> היו"ר מכלוף מיקי זוהר: << יור >>

אני מבקש, חברים, באמת. אני אגיד לכם משהו עכשיו בכל הרצינות. תרשו לי משפט
אחד בלי להפריע לי באמצע, בסדר? אני מבין שכולנו פה עברנו הרבה ויכוחים
באין-ספור נושאים. ואני מבין שגם לא הסכמנו ב-99% מהמקרים, אבל יכול להיות
שיימצא האחוז הזה שכן נסכים על משהו, שהוא קשור באמת לילדים של כולנו. זה
הכול. אם נסכים – נסכים. לא נסכים – לא נסכים. זה בסדר, זה לגיטימי. אבל
בואו ננסה לעשות את הוויכוח בצורה הכי טובה ורצינית. נכון, גם אני חטאתי
בלשוני, גם אני רבתי איתכם, כעסתי איתכם, התווכחתי איתכם, אפילו גם ניסיתי
לפגוע בכם בדרכים כאלו ואחרות כי פגעתם בחקיקה שלי. בסדר, הכול ברור. הנה,
התנצלנו, שמנו הכול על השולחן.

עכשיו בואו נדבר עניינית לגבי החוק, לגבי הנוסח הסופי. איפה שיש הערות
ענייניות לנוסח הסופי, כל אחד מוזמן להשמיע אותן ואנחנו גם רוצים לפתור את
הבעיות. זו המטרה.

עכשיו, חבר'ה, לעצור שנייה. אז היינו במקום בו אמרנו - - -

<< דובר >> תמר זנדברג (מרצ): << דובר >>

אני לא שאלתי את השאלה השנייה.

<< יור >> היו"ר מכלוף מיקי זוהר: << יור >>

אז בבקשה, שאלה שנייה.

<< דובר_המשך >> תמר זנדברג (מרצ): << דובר_המשך >>

תודה רבה. אותו תוכן פוגעני – כפי שמוגדר בחוק, שהוא כולל, כפי שהגדרת,
פורנוגרפיה במובנה כפי שהוקראה על ידי היועצת המשפטית – הוא כולל גם,
כמדומני, תוכן פוגעני שנוגע לגזענות והסתה לאלימות, נכון?

<< יור >> היו"ר מכלוף מיקי זוהר: << יור >>

לא. הסרנו את זה.

<< דובר_המשך >> תמר זנדברג (מרצ): << דובר_המשך >>

מה זאת אומרת "הסרנו"?

<< יור >> היו"ר מכלוף מיקי זוהר: << יור >>

ביקשתי להסיר את זה.

<< דובר_המשך >> תמר זנדברג (מרצ): << דובר_המשך >>

איך יכולת להסיר? זה מופיע בהגדרות.

<< יור >> היו"ר מכלוף מיקי זוהר: << יור >>

אני אומר לך שאני ביקשתי, ותעיד היועצת המשפטית, שהסתה וגזענות לא יהיו
בתוך החוק.

<< דובר_המשך >> תמר זנדברג (מרצ): << דובר_המשך >>

אז לכן אני שואלת. אבל איפה זה כתוב?

<< דובר >> יפעת שאשא ביטון (כולנו): << דובר >>

אבל למה צריך להגיד את זה?

<< יור >> היו"ר מכלוף מיקי זוהר: << יור >>

למה? כי יש לזה מנעד רחב גם במישור הפוליטי, ולא רציתי לערב פוליטיקה
בעניין הזה.

<< דובר_המשך >> תמר זנדברג (מרצ): << דובר_המשך >>

לא, אבל איפה זה כתוב בהצעת החוק?

<< יור >> היו"ר מכלוף מיקי זוהר: << יור >>

לא, לא. אני אמרתי את מה שאת אמרת.

<< דובר >> ורד קירו זילברמן: << דובר >>

אני אסביר. מה שקורה הוא בגלל שהתבקשנו למעשה להחזיר את המצב לקדמותו,
החזרנו את המצב לקדמותו. באמת, חבר הכנסת זוהר ביקש להוריד את "הסתה גזענית
או לאומנית" ואנחנו נעשה את זה. בשביל זה אנחנו פה כדי לתקן, כדי לשמוע.

<< יור >> היו"ר מכלוף מיקי זוהר: << יור >>

למה ביקשתי את זה? כדי לא לפגוע ברצונות פוליטיים של כאלו ואחרים. שיש כאלו
שאולי בעיניי זו הסתה.

<< דובר >> תמר זנדברג (מרצ): << דובר >>

יש כאלה שרוצים להסית.

<< דובר >> ורד קירו זילברמן: << דובר >>

- - -

<< יור >> היו"ר מכלוף מיקי זוהר: << יור >>

לא. יכול להיות שבעיניי זו הסתה, ויש כאלו שיחשבו אחרת.

<< דובר >> תמר זנדברג (מרצ): << דובר >>

כן, ברור.

<< יור >> היו"ר מכלוף מיקי זוהר: << יור >>

אני במקום דווקא - - -

<< דובר_המשך >> תמר זנדברג (מרצ): << דובר_המשך >>

בסדר. אני רק שואלת. אני רק שואלת זה בנוסח, כלומר - - -

<< יור >> היו"ר מכלוף מיקי זוהר: << יור >>

אנחנו עובדים על הנוסח עכשיו, חברת הכנסת זנדברג, ברגעים אלו ממש.

<< דובר_המשך >> תמר זנדברג (מרצ): << דובר_המשך >>

נכון. אני רק שואלת. אני איתך. אני עובדת איתך. רק להבין, היועצת המשפטית,
כלומר בנוסח הזה שמונח לפנינו, תהיה החרגה של הפיסקה מסעיף 4ט?

<< יור >> היו"ר מכלוף מיקי זוהר: << יור >>

כן. תהיה החרגה, כן. כבר עכשיו אנחנו ננסח את זה.

<< דובר >> ורד קירו זילברמן: << דובר >>

אני אסביר. בנוסח הראשון שפורסם הייתה החרגה כזו. מכיוון שהתבקשנו, הייעוץ
המשפטי, להחזיר את המצב לקדמותו, החזרנו את המצב לקדמותו כדי לא לגעת.

<< דובר >> שולי מועלם-רפאלי (הבית היהודי): << דובר >>

לחזור לנוסח. ברור. בלי החרגה.

<< דובר >> ורד קירו זילברמן: << דובר >>

אם כרגע נתבקש להסיר את ההסתה הגזענית ולאומנית, אנחנו נעשה את זה.

<< יור >> היו"ר מכלוף מיקי זוהר: << יור >>

אני מבקש, כן. אנחנו מבקשים.

<< דובר >> תמר זנדברג (מרצ): << דובר >>

אוקיי. מאה אחוז.

<< אורח >> תהילה אלטשולר: << אורח >>

אז תוריד גם - - - על פורנו. תצמצמו את זה לפורנו. זה הדבר שיכול לעזור
להצעת חוק לעבור.

<< דובר >> תמר זנדברג (מרצ): << דובר >>

עכשיו הגעתי לשאלה האחרונה שלי, שהיא המהותית.

<< יור >> היו"ר מכלוף מיקי זוהר: << יור >>

חברים, דקה. כן.

<< דובר_המשך >> תמר זנדברג (מרצ): << דובר_המשך >>

עכשיו שאלה האחרונה, אני חוזרת בכל זאת לגבי הפורנו. ההגדרה הזו היא הגדרה
שהיא מבחינה המהותית היא מקובלת עליי לפורנו.

<< יור >> היו"ר מכלוף מיקי זוהר: << יור >>

טוב מאוד.

<< דובר >> תמר זנדברג (מרצ): << דובר >>

כמו שאתם אומרים, היא מפורטת בחוק והכול טוב ויפה. נשאלת השאלה: איך?
ובעיקר מי יהיה זה שאחראי על יישום ההגדרה הזו אל התוכן של סינון אתרים?
ואיך נגרום למצב שבאמת, כמו שהוזכר כאן - - -

<< יור >> היו"ר מכלוף מיקי זוהר: << יור >>

ספקית האינטרנט. התשובה היא ספקית האינטרנט.

<< דובר_המשך >> תמר זנדברג (מרצ): << דובר_המשך >>

מה זאת אומרת "ספקית האינטרנט"?

<< יור >> היו"ר מכלוף מיקי זוהר: << יור >>

היא היום מייצרת את התוכנות הללו, לפי קריטריונים שבעצמם מתייחסים מבחינת
הגדרת החוק. הן מייצרות את תוכנות הסינון הללו, והן גם אלו שמשווקות אותן.
משרד המשפטים רוצה לענות על זה, ברשותך. כן.

<< דובר >> יערה למברגר: << דובר >>

רציתי להתייחס למה שדובר בהערה של חברת הכנסת - - -

<< יור >> היו"ר מכלוף מיקי זוהר: << יור >>

זה כבר נפתר.

<< דובר_המשך >> יערה למברגר: << דובר_המשך >>

זה נפתר.

<< אורח >> דנה נויפלד: << אורח >>

ההגדרה היום מתייחסת להגדרה רחבה של אתרים פוגעניים. אם הוועדה עכשיו
מבקשת, כמו שאתה אמרת היו"ר, לצמצם את הגדרת התכנים הפורנוגרפיים, נצטרך
לתקן את ההגדרה. יש עוד רכיבים.

<< יור >> היו"ר מכלוף מיקי זוהר: << יור >>

לא, לא. אני חושב שנכון פורנוגרפיה והימורים, אלו שתי תופעות ורעות חולות
שילדים רואים מגיל צעיר.

<< דובר >> שולי מועלם-רפאלי (הבית היהודי): << דובר >>

כן, הדבר היחיד שצריך לצאת זה סיפור הסתה לגזענות וללאומנות.

<< אורח >> תהילה אלטשולר: << אורח >>

אבל הימורים זה סוג אחר של - - -

<< יור >> היו"ר מכלוף מיקי זוהר: << יור >>

מה?

<< אורח >> דנה נויפלד: << אורח >>

המטרה היא להגן על בגיר. עוד פעם, ההגדרה הזאת - - -

<< יור >> היו"ר מכלוף מיקי זוהר: << יור >>

הבגיר יוכל לעשות מה שהוא רוצה, זה ברור.

<< אורח >> ניר הירשמן רוב: << אורח >>

גם הבגיר לא יכול לעשות מה שהוא רוצה.

<< אורח >> תהילה אלטשולר: << אורח >>

כן, אסור.

<< אורח >> דנה נויפלד: << אורח >>

ההגדרה הזאת הגיעה ממקום אחר.

<< יור >> היו"ר מכלוף מיקי זוהר: << יור >>

לא, לא. אבל כשילד נחשף למשחקי רולטה וכל מיני דברים כאלה, בלאק ג'ק ודברים
כאלה, מגיל צעיר, אז כשהוא יהיה גדול הוא ירצה להמר בכסף.

<< אורח >> תהילה אלטשולר: << אורח >>

אז אסור.

<< אורח >> ניר הירשמן רוב: << אורח >>

חשוב לשמוע את פרופ' תהילה אלטשולר.

<< יור >> היו"ר מכלוף מיקי זוהר: << יור >>

כן, גברתי.

<< אורח >> תהילה אלטשולר: << אורח >>

אני עדיין ד"ר. בוקר טוב. תודה שהזמנתם אותי להיות כאן. אני חושבת שהסיפור
כאן צריך להיות טיפול בפורנו עליו אתם מדברים וסביבו אתם בונים - - -

<< יור >> היו"ר מכלוף מיקי זוהר: << יור >>

לא, לא. גם בהימורים אני חושב שזה דבר חשוב.

<< דובר_המשך >> תהילה אלטשולר: << דובר_המשך >>

רגע, עכשיו אתם מדברים על בעיית - - -

<< יור >> היו"ר מכלוף מיקי זוהר: << יור >>

משחקים שכוללים אלימות, ילדים שקופצים מגגות, כי הם רואים באינטרנט שזה
נחמד, צריך לעשות את זה. לא רוצים להגן על ילדים מזה?

<< דובר >> שולי מועלם-רפאלי (הבית היהודי): << דובר >>

ראית את האירוע לפני שבועיים?

<< אורח >> תהילה אלטשולר: << אורח >>

אנחנו רוצים להגן על ילדים, אבל יש כל מיני רמות של הגנה. כרגע אנחנו
מדברים על פורנו.

<< יור >> היו"ר מכלוף מיקי זוהר: << יור >>

גברתי, אנחנו מדברים על תוכן פוגעני, לא על פורנו. תוכן פוגעני, שפורנו
כמובן הוא חלק מרכזי בו.

<< דובר_המשך >> תהילה אלטשולר: << דובר_המשך >>

אדוני, תן לי לסיים משפט.

<< יור >> היו"ר מכלוף מיקי זוהר: << יור >>

בבקשה.

<< דובר_המשך >> תהילה אלטשולר: << דובר_המשך >>

יש לי פז"ם לא רע בדיונים על חוק הפייסבוק. הבעיה שבסוף תקעה את הדיונים על
פייסבוק הייתה התיאבון הגדול מדי. חוק הפייסבוק נועד לטפל בהסתה לטרור.
ברגע שהרחיבו עוד ועוד, הבעיות החוקתיות נהיו יותר גדולות, בעיות המימוש
נהיו יותר גדולות, הבעיה של הפגיעה בזכויות נהיו יותר גדולות. אתם רוצים
לטפל בפורנו, תצמצמו עכשיו. אתם יודע משהו? נלמד ונראה שהתוכנות האלה
נפלאות ושיצרנו פה תהליך חברתי, תוספו אחר כך עוד דברים.

<< יור >> היו"ר מכלוף מיקי זוהר: << יור >>

טוב, שמעתי.

<< דובר_המשך >> תהילה אלטשולר: << דובר_המשך >>

אבל כרגע, אם הסיפור המרכזי הוא הפורנו, אפשר לעשות את זה מאוד - - -

<< יור >> היו"ר מכלוף מיקי זוהר: << יור >>

שמעתי, גברתי. אני לא פוסל את מה שאת אומרת עכשיו.

<< דובר_המשך >> תהילה אלטשולר: << דובר_המשך >>

הכי קל בתוך חוק התקשורת. לא צריך לעשות כלום.

<< יור >> היו"ר מכלוף מיקי זוהר: << יור >>

בסדר. אני לא פוסל את מה שאמרת, ואני שומע גם ברקע שחברתי שולי לא פוסלת.
אבל בואי נראה, בואו נתקדם.

<< דובר >> שולי מועלם-רפאלי (הבית היהודי): << דובר >>

אני - - - הצעת החוק - - - פורנו.

<< אורח >> תהילה אלטשולר: << אורח >>

- - -

<< יור >> היו"ר מכלוף מיקי זוהר: << יור >>

כי שולי רוצה רק פורנו, נגד פורנו.

<< דובר_המשך >> תהילה אלטשולר: << דובר_המשך >>

- - -

<< יור >> היו"ר מכלוף מיקי זוהר: << יור >>

חבר הכנסת חיים ילין, בבקשה.

<< דובר >> חיים ילין (יש עתיד): << דובר >>

אדוני היושב-ראש, תודה. נגעתם לדעתי באחת הנקודות המרכזיות שהאויב של הטוב
הוא הטוב מאוד. ובסוף אי-אפשר לנצח את כל המלחמות. כשאנחנו באים לחוקק,
אנחנו מנסים דרך חוק לשנות את כל התרבות של מדינת ישראל ואת כל מה שלא
הצלחנו לעשות ב-70 שנה. אם כבר זה פורנו, אז עכשיו בואו נמשיך, אלימות, כל
התופעות שהבאת לגבי חוק הפייסבוק זה בדיוק זה.

תראו, ב"הוט" וב"יס" לכולם יש סינון. יש סינון כתוב. בתוך תוכנה יש סינון
הורים.

<< יור >> היו"ר מכלוף מיקי זוהר: << יור >>

נכון.

<< דובר_המשך >> חיים ילין (יש עתיד): << דובר_המשך >>

מה אנחנו רוצים, מה אנחנו לא רוצים. זה נמצא בתפר האמיתי של חופש הבחירה
שלנו כהורים, כי האחריות היא לא של הממשלה.

<< יור >> היו"ר מכלוף מיקי זוהר: << יור >>

נכון.

<< דובר_המשך >> חיים ילין (יש עתיד): << דובר_המשך >>

אתה לא מחנך את הילדים שלי. האחריות היא שלי לחנך את הילדים שלי. עכשיו
בואו תתנו לי את הכלים כהורה לבוא ולשמור על הילדים שלי לפי השקפת העולם
שלי, כי גם זה חשוב פה.

<< יור >> היו"ר מכלוף מיקי זוהר: << יור >>

נכון.

<< דובר_המשך >> חיים ילין (יש עתיד): << דובר_המשך >>

שולי תשמור כך, ואני אשמור אחרת.

<< דובר >> שולי מועלם-רפאלי (הבית היהודי): << דובר >>

נכון.

<< יור >> היו"ר מכלוף מיקי זוהר: << יור >>

צודק במאה אחוז.

<< דובר >> חיים ילין (יש עתיד): << דובר >>

לכן אני חושב שאם החוק – ואני אומר את זה שאני התנגדתי בכל תוקף – שומר על
מה שאמרתי כרגע, על העקרונות האלה, אז אפשר להתקדם. אם לא, אין מה להתקדם.
דרך אגב, לפי הפרשנות שאתם מדברים עליה, "50 גוונים של אפור" הוא כנראה סרט
פורנוגרפי לחלוטין, כי יש שם אלימות, ויש מין שהוא לא של מינו. מה לעשות,
אלה העובדות.

<< דובר >> רויטל סויד (המחנה הציוני): << דובר >>

עם ניצול. עם לכאורה ניצול.

<< דובר >> חיים ילין (יש עתיד): << דובר >>

כן.

<< קריאה >> קריאות: << קריאה >>

- - -

<< אורח >> תהילה אלטשולר: << אורח >>

בדיוק. למה ילד בן שמונה צריך לראות את זה?

<< אורח >> אמיר חצרוני: << אורח >>

אולי כי זו יצירת מופת?

<< דובר >> חיים ילין (יש עתיד): << דובר >>

לא, על האלימות בצדק. ועל סאדו, ועל כל מה שאתם רוצים נמצא שם.

<< אורח >> תהילה אלטשולר: << אורח >>

בגיל שמונה?

<< דובר >> יפעת שאשא ביטון (כולנו): << דובר >>

ילדים לא אמורים לראות - - -

<< יור >> היו"ר מכלוף מיקי זוהר: << יור >>

אתה חושב שילד צריך לראות "50 גוונים של אפור", חבר הכנסת ילין?

<< דובר >> שולי מועלם-רפאלי (הבית היהודי): << דובר >>

חבר הכנסת ילין, אני לא ראיתי את הסרט, אבל, לעניות דעתי, הוא רץ כסרט
פורנו.

<< יור >> היו"ר מכלוף מיקי זוהר: << יור >>

ילין, אני שואל אותך שאלה. רגע, אי-אפשר, די.

<< דובר >> חיים ילין (יש עתיד): << דובר >>

אני, אני - - -

<< יור >> היו"ר מכלוף מיקי זוהר: << יור >>

רגע, שאלה. אני יודע שאתה מתכוון טוב, אבל אתה מסכים איתי - - -

<< דובר >> חיים ילין (יש עתיד): << דובר >>

אני בזכות דיבור. לא הפרעתי לאף אחד.

<< יור >> היו"ר מכלוף מיקי זוהר: << יור >>

רגע, חבר הכנסת ילין, רק שאלת ביניים, ברשותך.

<< דובר >> חיים ילין (יש עתיד): << דובר >>

לא הפרעתי לך לומר את הדברים שלא נראים לי.

<< יור >> היו"ר מכלוף מיקי זוהר: << יור >>

שאלת ביניים. אתה צודק במאה אחוז בכל מילה. אני רק שואל אותך. הרי ברור
לשנינו שילד בן 15, או 14, או 13 לא צריך לראות "50 גוונים של אפור", נכון?

<< דובר >> יפעת שאשא ביטון (כולנו): << דובר >>

גם לא בן שמונה שנחשף לכל הדברים האלה.

<< יור >> היו"ר מכלוף מיקי זוהר: << יור >>

נכון או לא?

<< קריאה >> קריאה: << קריאה >>

בגיל שמונה עוד.

<< יור >> היו"ר מכלוף מיקי זוהר: << יור >>

לא רוצים שהוא יראה את זה, אז מה זה משנה?

<< אורח >> דנה נויפלד: << אורח >>

הוא יכול לראות את זה בכבלים.

<< דובר >> חיים ילין (יש עתיד): << דובר >>

אני, חבר'ה - - -

<< יור >> היו"ר מכלוף מיקי זוהר: << יור >>

אני לא אחראי על ילד שיושב בבית ורואה טלוויזיה וההורים שלו לא שמים לב מה
הוא רואה.

<< דובר_המשך >> דנה נויפלד: << דובר_המשך >>

בכבלים של - - -

<< יור >> היו"ר מכלוף מיקי זוהר: << יור >>

יש גבול גם לאיפה שאני יכול להגיע. לסלון הבית של אנשים אני לא נכנס.

<< דובר >> חיים ילין (יש עתיד): << דובר >>

רגע.

<< דובר_המשך >> דנה נויפלד: << דובר_המשך >>

לא חסום. זה לא סרט שהוא חסום.

<< יור >> היו"ר מכלוף מיקי זוהר: << יור >>

זה לא משנה, גברתי. את רוצה שילד בן 12 יראה "50 גוונים של אפור"? נו,
באמת?

<< אורח >> דנה נויפלד: << אורח >>

- - - להשוות את זה למצב - - -

<< יור >> היו"ר מכלוף מיקי זוהר: << יור >>

נו, מה עכשיו. אז אני אומר: אנחנו לא מדברים על בגירים, אנחנו מדברים על
קטינים. ההורה שומר אך ורק על הקטינים, הוא לא שומר על עצמו, הוא יכול
לעשות מה שהוא רוצה, לראות מה שהוא רוצה. אבל הילדים שלו, הוא רוצה שהוא
יראה "50 גוונים של אפור", ילד בן תשע? תגידו אתם רציניים? נו, באמת, עם כל
הכבוד.

כן, חבר הכנסת ילין, בבקשה.

<< דובר_המשך >> דנה נויפלד: << דובר_המשך >>

אני לא רוצה שהוא יראה, אבל זה לא קשור. יש הבדל בין מה רוצים שהילדים יראו
ובין מה שחוסמים.

<< דובר >> חיים ילין (יש עתיד): << דובר >>

נכון.

<< אורח >> דנה נויפלד: << אורח >>

אתם דיברתם פה - - -

<< יור >> היו"ר מכלוף מיקי זוהר: << יור >>

את שאלת אותי אם "50 גוונים של אפור" זה פורנו או לא, אז אני לא יודע.

<< דובר_המשך >> דנה נויפלד: << דובר_המשך >>

אתה אמרת שאתה רוצה שהמצב יהיה כמו בטלוויזיה. זה לא חסום, הטלוויזיה.

<< יור >> היו"ר מכלוף מיקי זוהר: << יור >>

אני לא יודע אם זה פורנו או לא פורנו, אבל זה בטח לא משהו שילד צריך לראות.

<< דובר >> שולי מועלם-רפאלי (הבית היהודי): << דובר >>

אה, פתאום אתם בעד שזה יהיה כמו בטלוויזיה עם קוד. אז תחליטו, חברים.
אי-אפשר כל הזמן לדבר בשתי קולות. אי-אפשר, פשוט אי-אפשר.

<< יור >> היו"ר מכלוף מיקי זוהר: << יור >>

בואו נמשיך. כן, חבר הכנסת ילין.

<< אורח >> דנה נויפלד: << אורח >>

אני מדברת בקול אחד.

<< דובר >> שולי מועלם-רפאלי (הבית היהודי): << דובר >>

לא, זה לא קול אחד. את מאשימה אותנו.

<< אורח >> דנה נויפלד: << אורח >>

אני לא מאשימה בכלום. אני אומרת את זה, לא מאשימה בשום דבר, חברת הכנסת. את
רואה, שניכם רוצים ליצור את - - -

<< יור >> היו"ר מכלוף מיקי זוהר: << יור >>

די, די. הבנו.

<< דובר >> שולי מועלם-רפאלי (הבית היהודי): << דובר >>

כשאנחנו רצינו ליצור קידוד, אמרתם שזה לא חוקתי. אז תחליטי, זה חוקתי או לא
חוקתי? תחליטו רק, חבריי במשרד התקשורת. קוד כדי לחסום אתרים פורנוגרפיים,
יש לכם בעיה עם זה, נכון? לא הסכמתם לזה הרי. אז מה את מציעה את זה פתאום
עכשיו?

<< יור >> היו"ר מכלוף מיקי זוהר: << יור >>

אז אנחנו הסכמנו שההורה יחליט.

<< אורח >> דנה נויפלד: << אורח >>

אני לא מציעה.

<< דובר >> שולי מועלם-רפאלי (הבית היהודי): << דובר >>

אז מה את מציעה את זה פתאום עכשיו?

<< יור >> היו"ר מכלוף מיקי זוהר: << יור >>

עכשיו כשאנחנו אומרים להורה להחליט אם הוא רוצה שהילד שלו יראה "50 גוונים
של אפור" או לא, גם זה לא בסדר. אז באמת, נו.

<< דובר >> שולי מועלם-רפאלי (הבית היהודי): << דובר >>

מדהים. מדהים. הרי כל הצעת החוק הזאת חותרת - - -

<< דובר >> תמר זנדברג (מרצ): << דובר >>

תגידו, לא הבנתי. את התסכול שלכם מראש הממשלה אתם מוציאים עליה?

<< יור >> היו"ר מכלוף מיקי זוהר: << יור >>

לא, די. די. עזבי את זה. עזבי, נשמה.

<< דובר >> שולי מועלם-רפאלי (הבית היהודי): << דובר >>

חס וחלילה, הפוך. אנחנו הצענו לה, אנחנו הצענו מהתחלה לעשות קוד באינטרנט.

<< דובר >> יפעת שאשא ביטון (כולנו): << דובר >>

- - - לא עניינית.

<< יור >> היו"ר מכלוף מיקי זוהר: << יור >>

עזבי, אל תלכי לשם, תמר.

<< דובר >> תמר זנדברג (מרצ): << דובר >>

את מחלקת לי ציונים? מי שואל אותך אם אני עניינית או לא עניינית?

<< דובר >> יפעת שאשא ביטון (כולנו): << דובר >>

קודם כול, תורידי את הטונים ודברי בכבוד. דברי בכבוד, לפני שבוע הייתם
בכיכר, צעקתם על אלימות נגד. תראי איך את מדברת אליי, איך את מתנהגת לחברת
הכנסת שולי מועלם. תירגעי. תורידי את הטון.

<< דובר >> תמר זנדברג (מרצ): << דובר >>

סליחה, את תקפת אותי. אני לא שואלת אותך אם אני עניינית. מי את חושבת שאת?

<< דובר >> רויטל סויד (המחנה הציוני): << דובר >>

באמת, יפעת, עם כל הכבוד, את פגעת באמת בבן האדם הלא נכון. הרי באמת,
תסתכלי, בבקשה - - -

<< דובר >> תמר זנדברג (מרצ): << דובר >>

- - -

<< דובר >> יפעת שאשא ביטון (כולנו): << דובר >>

חברת הכנסת סויד, שמי לב לשיח. שמי לב לשיח שלה מהרגע שנכנסה.

<< יור >> היו"ר מכלוף מיקי זוהר: << יור >>

סיימתן? סיימתן? נא להתנהג בהתאם. כן, חבר הכנסת ילין, בבקשה.

<< דובר >> שולי מועלם-רפאלי (הבית היהודי): << דובר >>

אני הגנתי עלייך. הוא נזקף בי אחר כך על זה. רויטל, די. אל תתווכחי איפה
שלא צריך.

<< דובר >> חיים ילין (יש עתיד): << דובר >>

סליחה, הדור של לעשות אהבה ולא מלחמה כנראה הולך ונעלם. זה מה שאני מרגיש
עכשיו.

<< יור >> היו"ר מכלוף מיקי זוהר: << יור >>

אנחנו בעד האהבה, פחות בעד החפצת נשים.

<< דובר_המשך >> חיים ילין (יש עתיד): << דובר_המשך >>

יפה, אבל זה בדיוק איפה נמצא הגבול. זה מה שאני רוצה להסביר לך. חלק מהבעיה
שלנו זה שאנחנו כהורים, אני כבר עברתי את הסאגה הזאת, אני לא רוצה לדבר
במושגים של סמכות הורית. אבל היא הולכת ונעלמת. ואנחנו מתמודדים איתה לרוחב
של כל מדינת ישראל. יפעת יכולה להגיד גם מה הדיונים שהיו לה אצלה בוועדה.

אני עוד פעם אומר, האמירות של משטר טוטליטרי, ופה הסכנה הגדולה ביותר היא
שאנחנו מגיעים לשם בלי להרגיש. כשסוגרים שלטר כשמשהו לא נראה לממלכה למעלה
זו, דרך אגב, המלחמה הגדולה ביותר שאנחנו כמחוקקים צריכים להיות בה.

<< יור >> היו"ר מכלוף מיקי זוהר: << יור >>

אתה צודק במאה אחוז. אני איתך במאה אחוז. כל מה שאתה אומר, אני איתך.

<< דובר_המשך >> חיים ילין (יש עתיד): << דובר_המשך >>

אני מתחיל להיות מודאג.

<< יור >> היו"ר מכלוף מיקי זוהר: << יור >>

רק דבר אחד, אני צריך שתגיד לי איך קשור לחוק כל מה שאתה אומר. זה מה שאני
רק רוצה. אם תוכל להגיד לי איך הוא קשור לחוק, אז אנחנו אולי לא נסכים. אבל
בינתיים, כל מה שאתה אומר זה משהו שאני מסכים איתו לחלוטין.

<< קריאה >> קריאה: << קריאה >>

שלטר של מגיפה.

<< דובר >> חיים ילין (יש עתיד): << דובר >>

אני אגיד לך. אני אתן לך, כי אתה דיברת על אתרים פוגעניים.

<< יור >> היו"ר מכלוף מיקי זוהר: << יור >>

נכון.

<< דובר_המשך >> חיים ילין (יש עתיד): << דובר_המשך >>

ואמרת עוד משפט. אמרת גם הימורים.

<< יור >> היו"ר מכלוף מיקי זוהר: << יור >>

נכון.

<< דובר_המשך >> חיים ילין (יש עתיד): << דובר_המשך >>

ואחרי זה אמרת גם משחקי אלימות.

<< יור >> היו"ר מכלוף מיקי זוהר: << יור >>

נכון.

<< דובר_המשך >> חיים ילין (יש עתיד): << דובר_המשך >>

זה נכון?

<< יור >> היו"ר מכלוף מיקי זוהר: << יור >>

נכון.

<< דובר >> חיים ילין (יש עתיד): << דובר >>

כאילו אתה רוצה לראות איך אנחנו מתקרבים לזה שגם שולי אמרה: דעות שפוגעות
במדינת ישראל - - -

<< יור >> היו"ר מכלוף מיקי זוהר: << יור >>

אמרתי שזה לא.

<< דובר >> שולי מועלם-רפאלי (הבית היהודי): << דובר >>

אני אמרתי להוציא את זה. זה מדהים איך שבפוליטיקה אתם מסובבים אמת לשקר,
שקר לאמת. הרי לפני רגע ביקשתי להוציא את זה מהחוק. אז אתה מאשים אותי.

<< דובר >> חיים ילין (יש עתיד): << דובר >>

אני לא אמרתי. אני לא מאשים.

<< יור >> היו"ר מכלוף מיקי זוהר: << יור >>

נכון. שולי חלוקה עליי.

<< דובר >> שולי מועלם-רפאלי (הבית היהודי): << דובר >>

וואי, לא ייאמן.

<< דובר >> חיים ילין (יש עתיד): << דובר >>

תקשיבו, אני לא מאשים. בקומה שלוש, בוועדת הכנסת, כל הזמן ככה זה צעקות ולא
נותנים לדבר?

<< יור >> היו"ר מכלוף מיקי זוהר: << יור >>

חלילה. חיים, אני רוצה רק להסביר. שולי חלוקה עליי.

<< דובר_המשך >> חיים ילין (יש עתיד): << דובר_המשך >>

לא, אני חייב להבין.

<< דובר >> שולי מועלם-רפאלי (הבית היהודי): << דובר >>

אתה מדבר איתי דבר הפוך. אל תגיד דבר הפוך עליי.

<< דובר >> חיים ילין (יש עתיד): << דובר >>

שולי, את אמרת גם על זה.

<< יור >> היו"ר מכלוף מיקי זוהר: << יור >>

שולי, דקה. חבר הכנסת ילין, אני רוצה להקל עליך.

<< דובר >> שולי מועלם-רפאלי (הבית היהודי): << דובר >>

אבל אני אמרתי להוציא את זה מהחוק.

<< יור >> היו"ר מכלוף מיקי זוהר: << יור >>

שולי, בסדר. וואו, אי-אפשר ככה. זה בלתי אפשרי.

<< דובר >> חיים ילין (יש עתיד): << דובר >>

בסדר. - - -

<< דובר >> שולי מועלם-רפאלי (הבית היהודי): << דובר >>

וואי, זה כאילו, לא ייאמן.

<< יור >> היו"ר מכלוף מיקי זוהר: << יור >>

שולי, רגע. אני רוצה להבהיר. חברת הכנסת שולי מועלם חלוקה עליי. היא חושבת
שצריך להתמקד אך ורק בפורנו. אני סבור שצריך גם הימורים ומשחקי האלימות.

<< דובר >> חיים ילין (יש עתיד): << דובר >>

אבל אתה שאלת אותי שאתה מסכים לכל דבר שאני אומר עד עכשיו ואיך זה מתקשר.

<< יור >> היו"ר מכלוף מיקי זוהר: << יור >>

בינתיים, כן. איך זה מתקשר לחוק, כן.

<< דובר_המשך >> חיים ילין (יש עתיד): << דובר_המשך >>

אני מסביר לך איך זה מתקשר. זה מתקשר על ידי זה שאתה יכול ללכת למשהו צר
מאוד ונקודתי, שזה מה שאני שומע ששולי רוצה. ואתה פותח את זה גם לאלימות,
גם להימורים. אני יכול לתת לך עוד מיליון דוגמאות איך הדבר הזה הולך - - -

<< יור >> היו"ר מכלוף מיקי זוהר: << יור >>

אבל שם אנחנו רוצים לעצור.

<< דובר_המשך >> חיים ילין (יש עתיד): << דובר_המשך >>

אין לעצור רק שם. אני אסביר לך למה אין לעצור רק שם. כי בסופו של דבר יבואו
המשפטנים, ואחרי זה הטכנולוגיה, ואתה תגדל ילדים – אני אומר לך את זה
עכשיו, יכול להיות של-8200 זה מצוין – אתה תגדל האקרים בגיל תשע.

<< יור >> היו"ר מכלוף מיקי זוהר: << יור >>

לא, לא.

<< דובר_המשך >> חיים ילין (יש עתיד): << דובר_המשך >>

מה "לא"?

<< יור >> היו"ר מכלוף מיקי זוהר: << יור >>

רשת מקומית אתה לא תצליח, גם לא בגיל 14.

<< אורח >> טל גוטמן: << אורח >>

בתור מנכ"ל של חברה לבקרת הורים, הלוואי זה מה שהייתי אומר.

<< דובר >> חיים ילין (יש עתיד): << דובר >>

הו, רגע.

<< יור >> היו"ר מכלוף מיקי זוהר: << יור >>

רשת מקומית לא תצליח גם בגיל 14.

<< דובר >> חיים ילין (יש עתיד): << דובר >>

יהונתן, שמעת את זה? שמעת? בהודו ילדים בני 12 פורצים לך למאגר הביומטרי של
תעודות הזהות. על מה אתה מדבר? שטויות.

<< קריאה >> קריאה: << קריאה >>

לא, אתה דוחה את החשיפה. אתה דוחה את החשיפה.

<< יור >> היו"ר מכלוף מיקי זוהר: << יור >>

רגע, אז אתה אומר: אם יהיו 10% מהילדים שיהיו מספיק, מה שנקרא, מוכשרים
לפרוץ את זה ולצרוך פורנו, אז אנחנו נוותר על ה-90% אחרים, נו באמת. בוא,
טענות ענייניות, בבקשה.

<< דובר >> חיים ילין (יש עתיד): << דובר >>

לא, לא, רגע. אני מסביר לך עכשיו משהו, אתה לא רוצה.

<< יור >> היו"ר מכלוף מיקי זוהר: << יור >>

אתה בן אדם ערכי, אני מכיר אותך. בוא, תשכנע אותי למה החוק הוא מסוכן.

<< דובר_המשך >> חיים ילין (יש עתיד): << דובר_המשך >>

לא, עזוב. אני מסביר לך, אני אומר לך את הדברים. הוא מסוכן בצד הערכי. אחד.
שניים, הוא מסוכן בזה שאתה צריך לתת כלים רק להורים ולא הממלכה. אני לא מכן
להיות במשטר טוטליטרי.

<< יור >> היו"ר מכלוף מיקי זוהר: << יור >>

זה מה שאני עושה. אני נותן כלים להורים.

<< דובר >> שולי מועלם-רפאלי (הבית היהודי): << דובר >>

אבל זה מה שנעשה פה.

<< דובר >> חיים ילין (יש עתיד): << דובר >>

לא.

<< יור >> היו"ר מכלוף מיקי זוהר: << יור >>

למה לא?

<< קריאה >> קריאה: << קריאה >>

היום אין חופש בחירה להורים. אין להם חופש בחירה. יש כפייה.

<< דובר >> שולי מועלם-רפאלי (הבית היהודי): << דובר >>

- - -

<< יור >> היו"ר מכלוף מיקי זוהר: << יור >>

חבר'ה, אני לא יכול להתנהל ככה באמת.

<< דובר >> חיים ילין (יש עתיד): << דובר >>

גדול עליי.

<< יור >> היו"ר מכלוף מיקי זוהר: << יור >>

עוד אחד שמפריע באמצע הדיון – את יכולה להפריע, כי את חברת כנסת.

<< דובר >> יפעת שאשא ביטון (כולנו): << דובר >>

לא, אני לא רוצה להפריע.

<< יור >> היו"ר מכלוף מיקי זוהר: << יור >>

אבל עוד אחד שמפריע אני פשוט אוציא אותו החוצה. בוא תסביר לי איך מה שאמרת
קשור לחוק הזה. אני עדיין לא הבנתי.

<< דובר >> חיים ילין (יש עתיד): << דובר >>

הסברתי.

<< יור >> היו"ר מכלוף מיקי זוהר: << יור >>

אם אני אומר לך שהחוק הזה אומר, חיים, שאנחנו מעבירים לאזרח, לבעל המנוי,
את יכולת ההכרעה – הוא מכריע מה הוא רוצה – אז איך אני משטר טוטליטרי? איך
אני קובע? איך אני מחשיך?

<< דובר >> חיים ילין (יש עתיד): << דובר >>

אתה אמרת משהו, בסדר? אמרת, התחלתה בפורנוגרפיה, המשכת בהימורים, והמשכת
באלימות ושם זה נעצר. אני אומר לך זה לא נעצר שם. יבוא מישהו אחר ויגיד:
למה? למה צריך לאסור את הדברים האלה?

<< יור >> היו"ר מכלוף מיקי זוהר: << יור >>

אז בוא, תגיד עניינית, אתה רוצה שרק פורנו?

<< דובר_המשך >> חיים ילין (יש עתיד): << דובר_המשך >>

אני רוצה את המקבילה שיש היום ב"הוט" וב"יס", שאתה יכול, בכלים של הורה,
לקבוע כמעט כל תחום שאתה רוצה שהילדים שלך לא יראו.

<< יור >> היו"ר מכלוף מיקי זוהר: << יור >>

אתה רוצה שבהגדרה תהיה אפשרות לבחור בין פורנו, הימורים ואלימות?

<< דובר_המשך >> חיים ילין (יש עתיד): << דובר_המשך >>

לא. לא אמרתי לך את זה.

<< יור >> היו"ר מכלוף מיקי זוהר: << יור >>

אז תגיד משהו, מה?

<< דובר_המשך >> חיים ילין (יש עתיד): << דובר_המשך >>

אמרתי לך, אמרתי משהו: המקבילה של "הוט" ו"יס".

<< יור >> היו"ר מכלוף מיקי זוהר: << יור >>

זה מה אתה רוצה?

<< דובר >> חיים ילין (יש עתיד): << דובר >>

כן.

<< יור >> היו"ר מכלוף מיקי זוהר: << יור >>

זה אומר לאסור.

<< דובר_המשך >> חיים ילין (יש עתיד): << דובר_המשך >>

זה פתוח לחלוטין הכול, וההורה לבד יסגור מה שלא נראה לו, כי החינוך נמצא
בידיו.

<< יור >> היו"ר מכלוף מיקי זוהר: << יור >>

יופי. זה מה שאנחנו אומרים.

<< דובר_המשך >> חיים ילין (יש עתיד): << דובר_המשך >>

לא, זה לא מה שכתוב פה.

<< יור >> היו"ר מכלוף מיקי זוהר: << יור >>

בסדר. הבנתי מה שאתה אומר.

<< דובר >> חיים ילין (יש עתיד): << דובר >>

זה לא מה שכתוב פה.

<< יור >> היו"ר מכלוף מיקי זוהר: << יור >>

ההצעה היא כזו, אני רוצה - - -

<< דובר_המשך >> חיים ילין (יש עתיד): << דובר_המשך >>

זה לא מה שכתוב פה.

<< יור >> היו"ר מכלוף מיקי זוהר: << יור >>

אז חיים, אני רוצה, ברשותך, לחדד אותה שוב, כי חשוב לי שתבין אותה לעומק
לפני שאתה מכריע. ההצעה אומרת כלדקמן: כל אזרח צריך להכריע. מה זה להכריע?
שלוש אפשרויות, כל מנוי - - -

<< דובר_המשך >> חיים ילין (יש עתיד): << דובר_המשך >>

לא. לא הבנת. זה לא.

<< יור >> היו"ר מכלוף מיקי זוהר: << יור >>

רגע.

<< דובר_המשך >> חיים ילין (יש עתיד): << דובר_המשך >>

אתה רוצה שאני אתמוך במשהו?

<< יור >> היו"ר מכלוף מיקי זוהר: << יור >>

כן.

<< דובר_המשך >> חיים ילין (יש עתיד): << דובר_המשך >>

אז אני מתנגד לזה.

<< יור >> היו"ר מכלוף מיקי זוהר: << יור >>

למה?

<< דובר_המשך >> חיים ילין (יש עתיד): << דובר_המשך >>

כשאני נמצא כמנוי של "הוט", יש בהגדרות "חסימת הורים" או "קוד הורה", בסדר?

<< יור >> היו"ר מכלוף מיקי זוהר: << יור >>

נכון. כן.

<< דובר_המשך >> חיים ילין (יש עתיד): << דובר_המשך >>

זה מה שאני רוצה. תן לי את האחריות לגדל את הילדים שלי.

<< יור >> היו"ר מכלוף מיקי זוהר: << יור >>

אבל אני נותן לך.

<< דובר_המשך >> חיים ילין (יש עתיד): << דובר_המשך >>

לא. כי עכשיו מה אתה אומר? אתה אומר: קודם כול, שהספק צריך לספק לי, נכון?

<< יור >> היו"ר מכלוף מיקי זוהר: << יור >>

ברור.

<< דובר_המשך >> חיים ילין (יש עתיד): << דובר_המשך >>

עכשיו אני צריך - - -

<< דובר >> שולי מועלם-רפאלי (הבית היהודי): << דובר >>

ברור. גם היום בחוק הוא צריך לספק לך.

<< יור >> היו"ר מכלוף מיקי זוהר: << יור >>

מי יספק לך את זה? מי יספק לך את זה? מי יספק לך את זה, חיים?

<< דובר >> שולי מועלם-רפאלי (הבית היהודי): << דובר >>

גם היום בחוק הוא צריך לספק לך.

<< דובר >> חיים ילין (יש עתיד): << דובר >>

אני מסביר לך עכשיו.

<< יור >> היו"ר מכלוף מיקי זוהר: << יור >>

שנייה, מי יספק לך? אתה יודע לייצר את התוכנה לבד בבית?

<< דובר_המשך >> חיים ילין (יש עתיד): << דובר_המשך >>

אני לא יודע. אני יודע לספק תוכנה?

<< יור >> היו"ר מכלוף מיקי זוהר: << יור >>

אז אתה מסכים איתי שמישהו צריך לספק לך את זה?

<< דובר_המשך >> חיים ילין (יש עתיד): << דובר_המשך >>

אני רוצה קוד סינון הורה כמו שיש לי - - -

<< דובר >> שולי מועלם-רפאלי (הבית היהודי): << דובר >>

- - -

<< יור >> היו"ר מכלוף מיקי זוהר: << יור >>

זה מה שאנחנו מציעים.

<< דובר_המשך >> חיים ילין (יש עתיד): << דובר_המשך >>

רגע, שולי, לא כל דבר הוא פוליטיקה.

<< דובר >> שולי מועלם-רפאלי (הבית היהודי): << דובר >>

זה כן פוליטי, כי כבר היום בחוק הקיים הספק מספק לך.

<< יור >> היו"ר מכלוף מיקי זוהר: << יור >>

שולי, אני אגיד לך משהו. אני עוד קצת אצליח לשכנע אותו, רק תני לי. אני
אצליח לשכנע אותו.

<< דובר >> חיים ילין (יש עתיד): << דובר >>

לא. אתה לא תצליח לשכנע אותי.

<< יור >> היו"ר מכלוף מיקי זוהר: << יור >>

אני אסביר לך למה. אני נותן לך שלוש אפשרויות.

<< דובר_המשך >> חיים ילין (יש עתיד): << דובר_המשך >>

לא. אתה לא תיתן לי.

<< יור >> היו"ר מכלוף מיקי זוהר: << יור >>

אחת – סינון. שתיים – סינון עם קוד. שלוש – פתוח. מה הבעיה בזה?

<< דובר_המשך >> חיים ילין (יש עתיד): << דובר_המשך >>

לא. לא ולא. בוא, אני אסביר לך. בשום פנים ואופן אני לא – אני אסביר לך, מי
שלא רוצה - - -

<< יור >> היו"ר מכלוף מיקי זוהר: << יור >>

אז תבחר פתוח.

<< יור >> היו"ר מכלוף מיקי זוהר: << יור >>

לא, אני לא בוחר. הכול פתוח. ואני אסגור את מה שאני לא רוצה. זה ההבדל
בינינו.

<< יור >> היו"ר מכלוף מיקי זוהר: << יור >>

אבל הכול פתוח.

<< דובר >> שולי מועלם-רפאלי (הבית היהודי): << דובר >>

זו ההצעה, הכול פתוח.

<< דובר >> חיים ילין (יש עתיד): << דובר >>

לא.

<< יור >> היו"ר מכלוף מיקי זוהר: << יור >>

אני אומר לך שהכול פתוח, ואתה צריך לבחור אם אתה רוצה סינון או לא.

<< דובר >> חיים ילין (יש עתיד): << דובר >>

עזוב.

<< אורח >> טל גוטמן: << אורח >>

אבל אם הוא לא בוחר?

<< יור >> היו"ר מכלוף מיקי זוהר: << יור >>

עזוב, נו, חיים. לא בכל מחיר צריך להתנגד, עם כל הכבוד, באמת.

<< קריאה >> קריאות: << קריאה >>

- - -

<< דובר >> חיים ילין (יש עתיד): << דובר >>

אני אשים לך התנגדות, וזהו.

<< יור >> היו"ר מכלוף מיקי זוהר: << יור >>

זו התנגדות מטופשת.

<< קריאה >> קריאה: << קריאה >>

לא נכון. די. אין רשימות שחורות. אין רשימות שחורות.

<< יור >> היו"ר מכלוף מיקי זוהר: << יור >>

אני מפריך את כל מה שאתה אומר, ואתה נשאר מתנגד לחוק. אני לא מכריח אותך
לכלום. אתה קובע, אני אומר לך.

<< דובר >> שולי מועלם-רפאלי (הבית היהודי): << דובר >>

יש אותן רשימות שחורות שיש בטלוויזיה.

<< אורח >> ניר הירשמן רוב: << אורח >>

לא. לא נכון.

<< דובר >> שולי מועלם-רפאלי (הבית היהודי): << דובר >>

אותן רשימות שחורות.

<< יור >> היו"ר מכלוף מיקי זוהר: << יור >>

אתה לא מכיר את החוק, ואתה ישר יוצא נגדו. תקרא אותו.

<< דובר >> חיים ילין (יש עתיד): << דובר >>

מיקי, אני קראתי את החוק.

<< יור >> היו"ר מכלוף מיקי זוהר: << יור >>

מה הבעיה שאני נותן לך את האפשרות להחליט? מה הבעיה?

<< דובר_המשך >> חיים ילין (יש עתיד): << דובר_המשך >>

תיסתכל, אפילו הדפסתי אותו. לא רק שקראתי אותו, אני הדפסתי אותו, בסדר?

<< אורח >> טל גוטמן: << אורח >>

מה קורה אם הוא לא בוחר?

<< יור >> היו"ר מכלוף מיקי זוהר: << יור >>

חיים, אתה מחליט. חיים, אבל אתה מחליט, אני מסביר לך. אתה תחליט אם אתה
רוצה או לא. אתה יכול גם להגיד שאתה לא רוצה.

<< אורח >> ניר הירשמן רוב: << אורח >>

אבל תאפשר לו לבחור.

<< יור >> היו"ר מכלוף מיקי זוהר: << יור >>

אתה יכול לבחור "לא".

<< אורח >> ניר הירשמן רוב: << אורח >>

למה אתה לא מאפשר לו לבחור?

<< יור >> היו"ר מכלוף מיקי זוהר: << יור >>

אני מאפשר לו לבחור.

<< דובר >> שולי מועלם-רפאלי (הבית היהודי): << דובר >>

הוא מאפשר לו לבחור.

<< אורח >> ניר הירשמן רוב: << אורח >>

לא, אתה סוגר לו את זה.

<< יור >> היו"ר מכלוף מיקי זוהר: << יור >>

מה פתאום?

<< דובר >> שולי מועלם-רפאלי (הבית היהודי): << דובר >>

לא. לא נכון. אתם פשוט, אתם פשוט - - -

<< יור >> היו"ר מכלוף מיקי זוהר: << יור >>

מה פתאום? רק אחרי התראה שלישית שהוא לא ענה.

<< אורח >> ניר הירשמן רוב: << אורח >>

עדיין סוגר לו - - -

<< יור >> היו"ר מכלוף מיקי זוהר: << יור >>

אז אתה רוצה שנשאיר את זה כך?

<< דובר >> שולי מועלם-רפאלי (הבית היהודי): << דובר >>

- - -

<< יור >> היו"ר מכלוף מיקי זוהר: << יור >>

אבל אם שלוש קריאות הוא לא ענה, אני – טוב, עצור.

<< אורח >> ניר הירשמן רוב: << אורח >>

אתה יוצר רשימות שחורות כאן.

<< קריאה >> קריאה: << קריאה >>

אלה לא רשימות שחורות. די להיות פוליטי.

<< אורח >> אמיר חצרוני: << אורח >>

אבל למה שלא תעשה את זה הפוך? תשאיר את זה פתוח. ואם יירצה, ייסגור.

<< אורח >> ניר הירשמן רוב: << אורח >>

בדיוק.

<< קריאה >> קריאה: << קריאה >>

לא, זה לא עובד.

<< יור >> היו"ר מכלוף מיקי זוהר: << יור >>

דרך אגב, רוצים פתוח ואחרי זה לסגור?

<< קריאה >> קריאה: << קריאה >>

חבר'ה, אתם בעד פורנו. אתם בעד פורנו לגמרי.

<< דובר >> שולי מועלם-רפאלי (הבית היהודי): << דובר >>

זה ברור.

<< יור >> היו"ר מכלוף מיקי זוהר: << יור >>

אז בואו תסבירו לי למה 96% מהמנויים לא עשו את זה?

<< אורח >> אמיר חצרוני: << אורח >>

אולי כי הם לא חושבים כמוך שזה כל כך חשוב.

<< אורח >> ניר הירשמן רוב: << אורח >>

מכוון שמדינת ישראל לא אוכפת.

<< יור >> היו"ר מכלוף מיקי זוהר: << יור >>

לא, לא, תתפלא.

<< קריאה >> קריאה: << קריאה >>

לא, היום אין זכות בחירה להורים.

<< יור >> היו"ר מכלוף מיקי זוהר: << יור >>

עוד הערה אחת כזאת ואתה בחוץ, חצרוני. כן.

<< אורח >> ניר הירשמן רוב: << אורח >>

מדינת ישראל הייתה צריכה לאכוף את חובת ההכנסה של הסינון הוולונטרי לחברות.
לא אכפה.

<< יור >> היו"ר מכלוף מיקי זוהר: << יור >>

תודה רבה. עכשיו אני אוכף אותו עם החוק הזה, דרך אגב.

<< דובר_המשך >> ניר הירשמן רוב: << דובר_המשך >>

לא. היא אוכפת את זה על האזרחים. ומה שזה יוצר זה - - - רשימות שחורות
במדינת ישראל.

<< יור >> היו"ר מכלוף מיקי זוהר: << יור >>

זה מה שאני עושה. זה החוק. אני אוכף את חובת יידוע הסינון.

<< דובר >> שולי מועלם-רפאלי (הבית היהודי): << דובר >>

הוא מאפשר להם חופש בחירה. היידוע של הסינון הוא לא על האזרחים, הוא על
הספקיות.

<< יור >> היו"ר מכלוף מיקי זוהר: << יור >>

חברת הכנסת סויד. מי שמפריע לחברת הכנסת סויד, יוצא החוצה.

<< דובר >> יפעת שאשא ביטון (כולנו): << דובר >>

די, תנו קודם לשמוע. וואי, אי-אפשר ככה.

<< דובר >> חיים ילין (יש עתיד): << דובר >>

חבר'ה, צר לי, כן. אני לא סיימתי אפילו, אבל לא חשוב.

<< דובר >> שולי מועלם-רפאלי (הבית היהודי): << דובר >>

טירוף.

<< דובר >> רויטל סויד (המחנה הציוני): << דובר >>

אה, לא סיימת.

<< דובר >> יפעת שאשא ביטון (כולנו): << דובר >>

חבר הכנסת זוהר, אבל אני הייתי אחריו, הוא לא סיים.

<< יור >> היו"ר מכלוף מיקי זוהר: << יור >>

סליחה, סליחה.

<< דובר >> חיים ילין (יש עתיד): << דובר >>

לא, תמשיכי.

<< יור >> היו"ר מכלוף מיקי זוהר: << יור >>

לא, לא. אתה רוצה לסיים? סליחה, אדוני. בבקשה, תסיים.

<< דובר >> חיים ילין (יש עתיד): << דובר >>

כבוד היושב-ראש, אני לא מסכים למה שכתוב בחוק. ואני מסביר לך את זה כמו –
עוד פעם, אני כרגע לא נכנס לעניין - - -

<< דובר >> רויטל סויד (המחנה הציוני): << דובר >>

אל תתווכח איתו.

<< יור >> היו"ר מכלוף מיקי זוהר: << יור >>

לא מתווכח יותר עם אף אחד, זהו. אני סיימתי להתווכח היום. כן.

<< דובר >> חיים ילין (יש עתיד): << דובר >>

אני לא נכנס למי אחראי לחלק את תוכנת הסינון. בכלל זה לא מעניין אותי, אני
לא נכנס לצד הטכנולוגי. אני רק בא ואומר ומסכם ואומר את הדברים כמו שהם:
אני רוצה את העתק. כהורה אני רוצה להיות אחראי על מה הילדים שלי רואים ולא
רואים.

<< יור >> היו"ר מכלוף מיקי זוהר: << יור >>

טוב.

<< דובר_המשך >> חיים ילין (יש עתיד): << דובר_המשך >>

ברור לחלוטין שהילד שלי מתחת לגיל 18 כשהוא הולך לפאב לבד הוא לא יכול
לשתות בירה ולא ימכרו לו. אבל אני יכול לתת לו לשתות בירה כשהוא בן 15 אצלי
בבית. ואף אחד לא יגיד לי אם זה נכון או לא נכון. וזה ההבדל. האחריות על
החינוך של הילדים היא שלי. פעם היה קיבוץ, האחריות של החינוך הייתה של
הקיבוץ. אתה עכשיו כממשלה רוצה לחנך את כולם. לא מקובל עליי.

<< יור >> היו"ר מכלוף מיקי זוהר: << יור >>

הבנתי.

<< קריאה >> קריאה: << קריאה >>

לא, אבל מה עם כל הילדים מהחינוך המיוחד? והנוער בסיכון? מי יגן עליהם?

<< יור >> היו"ר מכלוף מיקי זוהר: << יור >>

תודה רבה. חברת הכנסת סויד. לא להפריע. עזבי, עזבי, חברים.

<< דובר >> חיים ילין (יש עתיד): << דובר >>

על מי? מי יגן על מי?

<< קריאה >> קריאה: << קריאה >>

ילדים בלי הורים, הילדים ונוער בסיכון, מי יגן עליהם?

<< דובר >> חיים ילין (יש עתיד): << דובר >>

רגע, רגע.

<< קריאה >> קריאה: << קריאה >>

- - -

<< יור >> היו"ר מכלוף מיקי זוהר: << יור >>

לא, לא. אני לא רוצה, לא מעוניין. תודה רבה. אני מבקש, חברת הכנסת סויד.

<< דובר >> רויטל סויד (המחנה הציוני): << דובר >>

אין ספק שהמטרה של החוק הזה ושלכם ושל כל מי שיושב פה סביב השולחן היא
למנוע חשיפה של קטינים, בני נוער, ילדים לפורנוגרפיה. אין ספק בזה. אנחנו
חלוקים על הדרך, לא על המטרה. אף אחד מאיתנו לא רוצה ילדים צורכים
פורנוגרפיה, קטינים ובני נוער. אנחנו לא מסכימים על הדרך. הצעת החוק הזו
עברה כל מיני גלגולים. מה שאותנו מדאיג, מפחיד, ונראה לנו מסוכן בכמה
היבטים שאתם ממש חייבים להבין אותם, כי אם אתם תבינו אותם אולי נצליח להגיע
לאיזשהו נוסח שגם יאפשר את המטרה, אבל גם לא יפגע במה שמטריד אותנו, מאוד
מטריד אותנו.

<< יור >> היו"ר מכלוף מיקי זוהר: << יור >>

יופי. נישמח לשמוע את החששות.

<< דובר_המשך >> רויטל סויד (המחנה הציוני): << דובר_המשך >>

מה שמטריד את כל האנשים פה, ובין היתר, כנראה גם את ראש הממשלה, גם את
משרדי הממשלה השונים שמתנגדים לחוק, זה לא שילדים ייחשפו לפורנוגרפיה.

<< יור >> היו"ר מכלוף מיקי זוהר: << יור >>

משרדי הממשלה לא מתנגדים לנוסח הקיים.

<< דובר_המשך >> רויטל סויד (המחנה הציוני): << דובר_המשך >>

מה שמטריד הוא העובדה שהממשלה, המדינה לוקחת שליטה על האזרח. שהמדינה
ממשטרת את הרשת. שהמדינה מסננת את הרשת באופן גורף.

<< יור >> היו"ר מכלוף מיקי זוהר: << יור >>

אבל זה לא קיים בנוסח הקיים.

<< דובר_המשך >> רויטל סויד (המחנה הציוני): << דובר_המשך >>

תן לי להשלים. אני אתאים את זה להצעת החוק.

<< יור >> היו"ר מכלוף מיקי זוהר: << יור >>

פשוט מה שאת אומרת עכשיו לא קיים בנוסח הקיים.

<< דובר_המשך >> רויטל סויד (המחנה הציוני): << דובר_המשך >>

אני אתאים את זה להצעת החוק הזו, שנייה.

<< יור >> היו"ר מכלוף מיקי זוהר: << יור >>

אני אשמח אם תתייחסי לנוסח הזה, כי אנחנו פשוט נשרוף זמן.

<< דובר_המשך >> רויטל סויד (המחנה הציוני): << דובר_המשך >>

אני אתייחס לנוסח הזה.

<< יור >> היו"ר מכלוף מיקי זוהר: << יור >>

מה הבעיות פה? את משפטנית, קל לך להביא את הבעיות. תביאי לנו אותן. צריכים
שתעזרי לנו.

<< דובר_המשך >> רויטל סויד (המחנה הציוני): << דובר_המשך >>

אני מתייחסת. תן לי להשלים. אמרת שאתה לא מתערב. אלה דברים שמאוד מדאיגים
כל אחד שיושב פה.

<< יור >> היו"ר מכלוף מיקי זוהר: << יור >>

גם אותי.

<< דובר >> רויטל סויד (המחנה הציוני): << דובר >>

דבר נוסף, מי קובע מה זה תוכן פוגעני?

<< יור >> היו"ר מכלוף מיקי זוהר: << יור >>

החוק.

<< דובר_המשך >> רויטל סויד (המחנה הציוני): << דובר_המשך >>

לא במובן של ההגדרה של החוק, כי כל מישהו עורך דין ובכלל משפטן, או בכלל,
יודע שחוק או הגדרה של חוק זה לא מתמטיקה. ולתוך המנעד הזה של ההגדרה אפשר
להכניס הרבה מאוד תכנים. לא בהכרח מה ייחשב בעינייך כתוכן פוגעני ייחשב
בעיניי. וכשאתה מגלגל את זה עכשיו, לפי מה שאמרת, לספקית שהיא זו שתחליט מה
פוגעני או לא, אז במקרה הטוב אתה נותן לה כוח ממש בלתי מוגבל, ובמקרה הרע
אתה גורם לכך שמהפחד או מהחשש, או אני לא יודע מה, או שסתם יבוא לה, היא
תתחיל לחסום פה תכנים.

עכשיו עוד לא דיברנו על אותן רשימות שאנחנו חוששים מהן ומאוד מפחדים מהן.
ואנחנו דיברנו עליהן המון גם בנושא של הביומטרי, של הדרכון הביומטרי, של כל
המאגר הביומטרי מפני הדליפה. הצעת החוק שאתה מציע היום מדברת ואומרת כך: כל
אזרח יקבל שלוש ברירות מחדל. הראשונה היא לא לחסום, לא רוצה לחסום, תשאירו
פתוח הכול.

<< יור >> היו"ר מכלוף מיקי זוהר: << יור >>

נכון.

<< דובר_המשך >> רויטל סויד (המחנה הציוני): << דובר_המשך >>

השנייה היא לחסום עם קוד, כדי שלמבוגרים תהיה גישה חופשית, ולילדים לא.
והשלישית היא לחסום את הכול.

<< יור >> היו"ר מכלוף מיקי זוהר: << יור >>

נכון.

<< דובר_המשך >> רויטל סויד (המחנה הציוני): << דובר_המשך >>

אבל אתה לא באמת מאפשר בחירה חופשית.

<< יור >> היו"ר מכלוף מיקי זוהר: << יור >>

למה?

<< דובר_המשך >> רויטל סויד (המחנה הציוני): << דובר_המשך >>

מכיוון שמה שאתה אומר הוא שאחרי ששלוש האפשרויות האלה תוצגנה בפניו, אם הוא
מחליט להתעלם מהן, כי זו הבחירה שלו, להתעלם, אתה מאלץ אותו להתמודד עם זה.
ואתה מאלץ אותו לענות.

<< יור >> היו"ר מכלוף מיקי זוהר: << יור >>

מה זאת אומרת? מה הבעיה בזה?

<< קריאה >> קריאה: << קריאה >>

נכון.

<< דובר_המשך >> רויטל סויד (המחנה הציוני): << דובר_המשך >>

אבל זה בדיוק העניין. אז תן לי לגמור. זה בדיוק זה.

<< יור >> היו"ר מכלוף מיקי זוהר: << יור >>

מה הבעיה?

<< דובר_המשך >> רויטל סויד (המחנה הציוני): << דובר_המשך >>

אתמול עוד היה נוסח - - -

<< יור >> היו"ר מכלוף מיקי זוהר: << יור >>

מה הבעיה אבל? זו בחירה חופשית.

<< דובר_המשך >> רויטל סויד (המחנה הציוני): << דובר_המשך >>

כן, והרשות נתונה.

אתמול היה נוסח שאתם אמרתם: מי שלא עונה, אז ייחסם.

<< יור >> היו"ר מכלוף מיקי זוהר: << יור >>

לא אמרנו את זה. ביטלנו את זה.

<< דובר_המשך >> רויטל סויד (המחנה הציוני): << דובר_המשך >>

היום אתם אומרים משהו הרבה יותר חמור והרבה יותר מפחיד מזה.

<< יור >> היו"ר מכלוף מיקי זוהר: << יור >>

שמה?

<< דובר_המשך >> רויטל סויד (המחנה הציוני): << דובר_המשך >>

כי מה שאתם אומרים פה זה שמי שלא יודיע לא יינתנו לו שירותי גישה לאינטרנט
עד שלא ימסור את ההחלטה.

<< יור >> היו"ר מכלוף מיקי זוהר: << יור >>

נכון.

<< דובר_המשך >> רויטל סויד (המחנה הציוני): << דובר_המשך >>

אתם שומעים מה אתם אומרים?

<< יור >> היו"ר מכלוף מיקי זוהר: << יור >>

מה הבעיה?

<< דובר >> רויטל סויד (המחנה הציוני): << דובר >>

בן אדם שלא עונה לכם - - -

<< יור >> היו"ר מכלוף מיקי זוהר: << יור >>

זה עניין של חמש דקות להכריע. חמש שניות להכריע: רוצה או לא רוצה.

<< דובר_המשך >> רויטל סויד (המחנה הציוני): << דובר_המשך >>

סליחה, לי אין בעיה להכריע, אני לא רוצה לתת לכם תשובה.

<< אורח >> טל גוטמן: << אורח >>

- - -

<< יור >> היו"ר מכלוף מיקי זוהר: << יור >>

אני שואל שאלה. אם אני נתתי לך שלוש - - -

<< דובר >> רויטל סויד (המחנה הציוני): << דובר >>

סליחה, מיקי, אני לא סיימתי.

<< יור >> היו"ר מכלוף מיקי זוהר: << יור >>

רגע, חברת הכנסת סויד.

<< דובר_המשך >> רויטל סויד (המחנה הציוני): << דובר_המשך >>

אתה יושב-ראש הוועדה, אני לא סיימתי.

<< יור >> היו"ר מכלוף מיקי זוהר: << יור >>

מותר לי, מותר לי להעיר הערות.

<< דובר_המשך >> רויטל סויד (המחנה הציוני): << דובר_המשך >>

אני יודעת. זה בדיוק העניין.

<< יור >> היו"ר מכלוף מיקי זוהר: << יור >>

אני אתן לך להשלים.

<< דובר_המשך >> רויטל סויד (המחנה הציוני): << דובר_המשך >>

אבל תיתן לי.

<< יור >> היו"ר מכלוף מיקי זוהר: << יור >>

אבל שיהיה שיח. מה זה? נאום? דקה.

<< דובר_המשך >> רויטל סויד (המחנה הציוני): << דובר_המשך >>

אני רוצה להשלים, אז תתחיל שיח.

<< יור >> היו"ר מכלוף מיקי זוהר: << יור >>

את יכולה לתת לי דקה?

אני אומר שאם אני נותן למנוי שלוש קריאות, שלוש פעמים הודעה מסודרת ברורה,
והוא לא עונה מכל מיני סיבות: הוא טכנופוב, או שהוא לא מבין בזה, או שהוא
לא מבין מה מבקשים ממנו, או שאין לו כוח לענות, או שהוא סתם התעצל. בפעם
השלישית אני אומר: אדוני, בבקשה ממך, תואיל בטובך להכריע, תכריע. זה הכול.

<< דובר_המשך >> רויטל סויד (המחנה הציוני): << דובר_המשך >>

מיקי, אני לא סתם פתחתי במה שמדאיג אותנו.

<< יור >> היו"ר מכלוף מיקי זוהר: << יור >>

זו הגברת מודעות מקסימלית. החוק הזה הוא הגברת מודעות מקסימלית לגבי הנושא
הזה. זה החוק.

<< דובר >> רויטל סויד (המחנה הציוני): << דובר >>

לא. ממש לא. אני לא סתם פתחתי במה שמדאיג אותנו. אני פתחתי בזה כדי שאתה
תבין שבתפיסה שלנו הממשלה רוצה כוח בלתי מוגבל. היא רוצה לא רק משטור ברשת,
היא רוצה נאמנות ברשת. היום זה פורנוגרפיה; אחר כך זה תכנים מיניים; ואחר
כך הלאה.

<< קריאה >> קריאה: << קריאה >>

לא קשור.

<< יור >> היו"ר מכלוף מיקי זוהר: << יור >>

את מביאה פה דברים - - -

<< דובר >> שולי מועלם-רפאלי (הבית היהודי): << דובר >>

והיום, כשאין לאף אחד אופציה לבחור כשהוא רוצה לחסום, אז זה בסדר, בעינייך.
זה לתמוך בפורנוגרפיה או להתנגד לפורנוגרפיה. אלה שתי האופציות היחידות שיש
פה.

<< יור >> היו"ר מכלוף מיקי זוהר: << יור >>

שולי, תני לה לסיים.

<< דובר >> רויטל סויד (המחנה הציוני): << דובר >>

ולכן, ברירת המחדל של הצעת החוק היא שאתה מוריד את השלטר על הרשת.

<< יור >> היו"ר מכלוף מיקי זוהר: << יור >>

ברירת המחדל? זו לא ברירת המחדל. תשתדלי להגיד אמת.

<< דובר_המשך >> רויטל סויד (המחנה הציוני): << דובר_המשך >>

אחרי שלוש פעמים שאתה מציע - - -

<< יור >> היו"ר מכלוף מיקי זוהר: << יור >>

אחרי שלוש פעמים שהאדם לא עונה.

<< דובר_המשך >> רויטל סויד (המחנה הציוני): << דובר_המשך >>

ובוחר האדם לא להתייחס, חוסר ההתייחסות הזה הוא מתוך בחירה.

<< יור >> היו"ר מכלוף מיקי זוהר: << יור >>

החוק הזה לא מאפשר לו. לא, לא מתוך בחירה.

<< דובר_המשך >> רויטל סויד (המחנה הציוני): << דובר_המשך >>

אז אתה מוריד את השלטר על כל האינטרנט בכלל.

<< יור >> היו"ר מכלוף מיקי זוהר: << יור >>

לא. לא על כל האינטרנט.

<< דובר >> שולי מועלם-רפאלי (הבית היהודי): << דובר >>

לא. חוסר ההתייחסות הוא לא מתוך בחירה.

<< דובר >> רויטל סויד (המחנה הציוני): << דובר >>

בוודאי מתוך בחירה.

<< אורח >> ניר הירשמן רוב: << אורח >>

- - - המדינות בעולם סוגרות את האינטרנט - - -

<< דובר >> רויטל סויד (המחנה הציוני): << דובר >>

אתה מבין מה המשמעות?

<< דובר >> שולי מועלם-רפאלי (הבית היהודי): << דובר >>

אדוני, אתה תומך בפורנוגרפיה, אנחנו לא יכולים לנהל שיח.

<< יור >> היו"ר מכלוף מיקי זוהר: << יור >>

אין פה בעיה חוקתית, חברת הכנסת סויד.

<< דובר >> רויטל סויד (המחנה הציוני): << דובר >>

לא. אתה לא יכול לסגור את הרשת.

<< יור >> היו"ר מכלוף מיקי זוהר: << יור >>

לא.

<< דובר >> רויטל סויד (המחנה הציוני): << דובר >>

אתה סוגר לו את הרשת כשהוא לא עונה לך.

<< דובר >> שולי מועלם-רפאלי (הבית היהודי): << דובר >>

אם אתה תומך בפורנוגרפיה, אין בינינו שיח. בינינו אין שום שיח.

<< יור >> היו"ר מכלוף מיקי זוהר: << יור >>

אני לא סוגר לו את הרשת.

<< דובר >> רויטל סויד (המחנה הציוני): << דובר >>

אתה סוגר. אתה אומר את זה.

<< יור >> היו"ר מכלוף מיקי זוהר: << יור >>

אני פשוט מציב בפניו, בתחילת השימוש - - -

<< אורח >> ניר הירשמן רוב: << אורח >>

- - -

<< דובר >> שולי מועלם-רפאלי (הבית היהודי): << דובר >>

אתה תומך בפורנוגרפיה, בינינו לא יכול להיות שום שיח. זהו. מבחינתי, אין
בינינו שיח.

<< יור >> היו"ר מכלוף מיקי זוהר: << יור >>

רגע, שולי.

<< קריאה >> קריאה: << קריאה >>

די. מה אתה מצביע? די.

<< יור >> היו"ר מכלוף מיקי זוהר: << יור >>

אני אומר לך: אם בפעם השלישית הוא לא עונה, יעמוד מולו דף ממש מעצבן.

<< דובר >> רויטל סויד (המחנה הציוני): << דובר >>

אבל הוא לא רוצה.

<< יור >> היו"ר מכלוף מיקי זוהר: << יור >>

אני חייב לומר דף מרגיז, בלתי נסבל שהוא יהיה חייב לעבור אותו. ועד שהוא לא
יעבור אותו, הוא לא יוכל לגלוש.

<< דובר >> רויטל סויד (המחנה הציוני): << דובר >>

אבל הוא אפילו לא רוצה לעבור אותו. הוא לא רוצה להיכנס לרשימה שלך.

<< יור >> היו"ר מכלוף מיקי זוהר: << יור >>

הוא לא רוצה, הוא לא נכנס לשום רשימה.

<< דובר_המשך >> רויטל סויד (המחנה הציוני): << דובר_המשך >>

הוא נכנס.

<< יור >> היו"ר מכלוף מיקי זוהר: << יור >>

הוא לא נכנס לשום רשימה ולשום דבר.

<< דובר_המשך >> רויטל סויד (המחנה הציוני): << דובר_המשך >>

הוא בהכרח נכנס. איך אתה יכול להחליט שאתה מוריד את הרשת?

<< יור >> היו"ר מכלוף מיקי זוהר: << יור >>

למה? אז אני שואל אותך: למה? אני עונה לך, חברת הכנסת סויד. אם אדם החליט
שהוא לא מעוניין, את ישר מקטלגת אותו כצורך פורנו?

<< דובר_המשך >> רויטל סויד (המחנה הציוני): << דובר_המשך >>

לא.

<< יור >> היו"ר מכלוף מיקי זוהר: << יור >>

אז למה? איזו רשימה?

<< דובר_המשך >> רויטל סויד (המחנה הציוני): << דובר_המשך >>

אבל אתה עושה את זה, כי אתה מוריד לו את הרשת.

<< יור >> היו"ר מכלוף מיקי זוהר: << יור >>

איזו רשימה?

<< דובר >> תמר זנדברג (מרצ): << דובר >>

רגע, אפשר?

<< יור >> היו"ר מכלוף מיקי זוהר: << יור >>

שנייה, חברת הכנסת זנדברג.

<< דובר_המשך >> תמר זנדברג (מרצ): << דובר_המשך >>

אפשר רגע להעמיק בעניין הזה של הרשימות השחורות, להבין מה?

<< יור >> היו"ר מכלוף מיקי זוהר: << יור >>

בטח. כן. בשמחה.

<< דובר_המשך >> תמר זנדברג (מרצ): << דובר_המשך >>

אתה אומר שלא, ומצד שני לנו לא ברור איך ייתכן מצב שבו הספקית צריכה לדעת
לא להציג לו עוד פעם את המסך הזה. איך היא תידע למי להציג ולמי לא?

<< דובר >> רויטל סויד (המחנה הציוני): << דובר >>

מה זאת אומרת? מחבלים, סוגרים לו את האינטרנט.

<< יור >> היו"ר מכלוף מיקי זוהר: << יור >>

אני אומר, יהיה לך עכשיו, סתם דוגמה, נותן לך דוגמה, יש 12 - - -

<< דובר_המשך >> רויטל סויד (המחנה הציוני): << דובר_המשך >>

מורידים, מונעים ממנו כל גישה לרשת בהכול.

<< יור >> היו"ר מכלוף מיקי זוהר: << יור >>

לא, לא. די. רויטל, אני אגיד לך משהו.

<< דובר_המשך >> רויטל סויד (המחנה הציוני): << דובר_המשך >>

אם הוא לא עונה שלוש פעמים, מורידים לו את הרשת. אין לו אופציה, תבינו.

<< יור >> היו"ר מכלוף מיקי זוהר: << יור >>

רויטל, עזבי את זה.

<< דובר_המשך >> רויטל סויד (המחנה הציוני): << דובר_המשך >>

זה מטורף, הסיפור הזה.

<< יור >> היו"ר מכלוף מיקי זוהר: << יור >>

כן, זה מטורף. נכון.

ככל שהזמן חולף האמת מתבררת. ואז את נכנסת יותר לבעיה. אז בואי, שנייה. אני
רק אסביר דבר אחד.

<< דובר_המשך >> רויטל סויד (המחנה הציוני): << דובר_המשך >>

על מה אתה מדבר?

<< יור >> היו"ר מכלוף מיקי זוהר: << יור >>

פשוט את יוצאת באמת ממש מביך, אבל אני אומר: בואו נתקדם.

<< דובר >> חיים ילין (יש עתיד): << דובר >>

מיקי, מיקי, אתה נותן ציונים לח"כים על דעותיהם?

<< יור >> היו"ר מכלוף מיקי זוהר: << יור >>

בסדר, לא משנה.

<< דובר >> רויטל סויד (המחנה הציוני): << דובר >>

באמת, מיקי. בחייך, מי שלא מסכים איתך, אתה נותן לו ציון?

<< דובר >> תמר זנדברג (מרצ): << דובר >>

כן, איזה מן דבר זה?

<< דובר >> רויטל סויד (המחנה הציוני): << דובר >>

אתה לא יכול להוריד את השלטר על הרשת.

<< יור >> היו"ר מכלוף מיקי זוהר: << יור >>

את רוצה שאני אדבר עכשיו? אל תגרמי לי להגיד את הסיבות האמיתיות להתנגדות
שלך ושל כבל, אבל לא משנה.

<< דובר >> שולי מועלם-רפאלי (הבית היהודי): << דובר >>

לא, אבל לא יכול להיות שאתם באים על שאלות שעונים עליהן פה שוב ושוב,
ומעוררים שוב ושוב דברים שכבר לא קיימים.

<< דובר >> רויטל סויד (המחנה הציוני): << דובר >>

אבל הנה.

<< דובר >> שולי מועלם-רפאלי (הבית היהודי): << דובר >>

אם את רוצה, תתייחסי לנוסח הזה.

<< דובר >> רויטל סויד (המחנה הציוני): << דובר >>

התייחסתי.

<< יור >> היו"ר מכלוף מיקי זוהר: << יור >>

רגע.

<< דובר >> שולי מועלם-רפאלי (הבית היהודי): << דובר >>

בסדר, בסוף התייחסת.

<< דובר >> תמר זנדברג (מרצ): << דובר >>

אי-אפשר עם הרעש הבלתי אפשרי הזה. חלאס. מיקי, מה קורה?

<< יור >> היו"ר מכלוף מיקי זוהר: << יור >>

אי-אפשר, חברים.

<< דובר >> רויטל סויד (המחנה הציוני): << דובר >>

אני לא מסכימה לנוסח.

<< דובר >> שולי מועלם-רפאלי (הבית היהודי): << דובר >>

מותר לא להסכים.

<< דובר >> רויטל סויד (המחנה הציוני): << דובר >>

אז אל תגידי לי שאני לא מתייחסת לנוסח.

<< דובר >> שולי מועלם-רפאלי (הבית היהודי): << דובר >>

לא, קודם לא התייחסת לנוסח.

<< יור >> היו"ר מכלוף מיקי זוהר: << יור >>

חברים, תודה רבה.

<< דובר >> רויטל סויד (המחנה הציוני): << דובר >>

לא. ממש, אחלה נוסח.

<< דובר >> שולי מועלם-רפאלי (הבית היהודי): << דובר >>

קודם לא התייחסת לנוסח.

<< יור >> היו"ר מכלוף מיקי זוהר: << יור >>

תודה רבה. אני מדבר עם חברת הכנסת זנדברג, ואתם מפריעים לי לדבר איתה.

<< דובר >> רויטל סויד (המחנה הציוני): << דובר >>

- - -

<< דובר >> שולי מועלם-רפאלי (הבית היהודי): << דובר >>

אנחנו עשינו - - -

<< דובר >> תמר זנדברג (מרצ): << דובר >>

אבל שולי, חלאס. מה קורה?

<< יור >> היו"ר מכלוף מיקי זוהר: << יור >>

שולי, מספיק. אני אומר לכם, אני עושה את הדיון הזה בדלתיים סגורות.

<< דובר >> שולי מועלם-רפאלי (הבית היהודי): << דובר >>

אף אחד לא דיבר אלייך. דיברתי עם רויטל.

<< דובר >> תמר זנדברג (מרצ): << דובר >>

אבל את מפריעה לי.

<< דובר >> שולי מועלם-רפאלי (הבית היהודי): << דובר >>

אף אחד לא דיבר אלייך.

<< יור >> היו"ר מכלוף מיקי זוהר: << יור >>

דקה. אני רק רוצה - - -

<< דובר >> חיים ילין (יש עתיד): << דובר >>

הצעה: תעשה את זה הפוך.

<< דובר >> תמר זנדברג (מרצ): << דובר >>

רגע, תנו להבין. אני לא מבינה מה הסיפור.

<< יור >> היו"ר מכלוף מיקי זוהר: << יור >>

חברתי, תראי, אני עכשיו נותן לך דוגמה. בסופו של תהליך, בתום 30 יום – זה
מה שהחוק אומר – כל אזרח ישראלי היה צריך כבר להכריע. כי אם לא הכריע, אז
הוא לא יכול לגלוש באינטרנט שלו. הוא רוצה להכריע, הוא חייב להכריע. ואז
בסוף יצאה תוצאה כדלקמן: 20% הצטרפו לתוכנת הסינון; 20% נוספים הצטרפו
לתוכנת סינון עם קוד; 60% אמרו לא מעוניינים. עכשיו יגידו ש-60% מאזרחי
ישראל הם צרכני פורנו?

<< אורח >> ניר הירשמן רוב: << אורח >>

בטח.

<< יור >> היו"ר מכלוף מיקי זוהר: << יור >>

מה זה "בטח"? תגיד לי, אתה חי בעולם הזה או שאתה חי באיזה עולם - - -

<< דובר_המשך >> ניר הירשמן רוב: << דובר_המשך >>

אם לא, מה יגידו - - -

<< דובר >> שולי מועלם-רפאלי (הבית היהודי): << דובר >>

היום כשאנשים לא לוקחים סינון וולונטרי, זה מה שאתה אומר עליהם?

<< יור >> היו"ר מכלוף מיקי זוהר: << יור >>

תשמע, אני מתנצל לומר לך, אבל אתה ממשיך לדבר שטויות על בסיס קבוע. ואתה גם
לא מפסיק. אתה מתעקש לדבר שטויות כל פעם.

<< קריאה >> קריאות: << קריאה >>

- - -

<< אורח >> ניר הירשמן רוב: << אורח >>

- - - אנשים ברחוב ויגידו שהם רוצים. אזרחים שומרי חוק, מסמנים אותם במדינת
ישראל - - - ומה הוא היה אומר?

<< דובר >> שולי מועלם-רפאלי (הבית היהודי): << דובר >>

היום כש-69% לא לוקחים סינון וולונטרי, זה מה שאתה אומר עליהם?

<< יור >> היו"ר מכלוף מיקי זוהר: << יור >>

אולי הבן אדם לא רוצה, כי אין לו כוח.

<< דובר >> שולי מועלם-רפאלי (הבית היהודי): << דובר >>

בחייך. אתם תעשו הכול כדי שהפורנוגרפיה תמשיך.

<< יור >> היו"ר מכלוף מיקי זוהר: << יור >>

כן, חברת הכנסת זנדברג.

<< דובר >> תמר זנדברג (מרצ): << דובר >>

אני רק רוצה להבין את התשובה שלך.

<< דובר >> שולי מועלם-רפאלי (הבית היהודי): << דובר >>

אתם תעשו הכול - - - כי היום אתה לא אומר על 69% שהם צרכני פורנו.

<< דובר >> יפעת שאשא ביטון (כולנו): << דובר >>

סליחה, את מי אתה מייצג?

<< יור >> היו"ר מכלוף מיקי זוהר: << יור >>

חברת הכנסת זנדברג מדברת. לא להפריע לה, בבקשה.

<< דובר >> יפעת שאשא ביטון (כולנו): << דובר >>

את מי הוא מייצג?

<< דובר >> שולי מועלם-רפאלי (הבית היהודי): << דובר >>

את הכסף הגדול בפורנוגרפיה.

<< דובר >> יפעת שאשא ביטון (כולנו): << דובר >>

מעניין אותי מי זה.

<< יור >> היו"ר מכלוף מיקי זוהר: << יור >>

כן, חברת הכנסת זנדברג.

<< דובר >> תמר זנדברג (מרצ): << דובר >>

אני רק רוצה להבין מהתשובה שלך. בעצם מה שאתה אומר הוא שבגלל שיהיו הרבה
אנשים, אז תהיה כביכול "רשימה שחורה" הכי גדולה. אז לא יגידו - - -

<< יור >> היו"ר מכלוף מיקי זוהר: << יור >>

לא. לא אמרתי את זה.

<< דובר_המשך >> תמר זנדברג (מרצ): << דובר_המשך >>

אבל לא אמרת שלא תהיה רשימה.

<< יור >> היו"ר מכלוף מיקי זוהר: << יור >>

לא אמרתי את זה.

<< דובר_המשך >> תמר זנדברג (מרצ): << דובר_המשך >>

אז תסביר שוב פעם, כי אני לא הבנתי. אמרת שזה יהיה 60%, אז לא יגידו על כל
ה-60% שהם צרכני פורנו.

<< יור >> היו"ר מכלוף מיקי זוהר: << יור >>

אז אני אתקן את עצמי. יש 12 מיליון מנויים, 70% אמרו שהם מעוניינים בתוכנה;
30% אמרו שלא. 3.6 מיליון איש אמרו שלא מעוניינים. את חושבת שאני ואת נוכל
להגדיר את 3.6 איש הללו כצרכני פורנו?

<< דובר >> תמר זנדברג (מרצ): << דובר >>

זאת לא השאלה שלי. איך תגדיר אותם - - -

<< יור >> היו"ר מכלוף מיקי זוהר: << יור >>

אני אגיד לך למה, כי כל אדם סביר, שהוא לא צרכן פורנו, סליחה על הביטוי,
אבל שהוא אדם סביר, יכול לדמיין כשהוא החליט שהוא לא מעוניין, לא כי הוא
צרכן פורנו, אלא: לא מעניין אותי, אין לי כוח בשביל זה, לא בא לי להוריד
תוכנה, כבד עליי, זה יאט לי את המחשב, זה יאט לי את הרשת. יש לי מידע חשוב,
אני מפחד שידעו ממנו. יכולים להיות אין-ספור סיבות למה בן אדם לא רוצה. לאו
דווקא כי הוא רוצה לצרוך פורנו. מה זה השטות הזאת?

<< דובר_המשך >> תמר זנדברג (מרצ): << דובר_המשך >>

אבל, מיקי, השאלה שלי היא אחרת.

<< דובר >> רויטל סויד (המחנה הציוני): << דובר >>

מיקי, אני רוצה לשאול אותך משהו.

<< יור >> היו"ר מכלוף מיקי זוהר: << יור >>

רגע.

<< דובר >> תמר זנדברג (מרצ): << דובר >>

השאלה שלי היא לא מה אני או אתה נחשוב עליו. השאלה היא האם שמו ייאוגר
במאגר?

<< יור >> היו"ר מכלוף מיקי זוהר: << יור >>

לא.

<< דובר_המשך >> תמר זנדברג (מרצ): << דובר_המשך >>

אז איך? איך ידעו לא להציג?

<< קריאה >> קריאה: << קריאה >>

איך לא?

<< יור >> היו"ר מכלוף מיקי זוהר: << יור >>

כי החוק מחייב לא. החוק מחייב לא לאגור את המידע.

<< דובר >> תמר זנדברג (מרצ): << דובר >>

מה זאת אומרת? אבל איך אתה תדע לא להקפיץ לו עוד פעם את המסך שנטען?

<< יור >> היו"ר מכלוף מיקי זוהר: << יור >>

זו שאלה שנתמודד איתה בחוק. אתם יודעים מה, הנה לכם סוגיה, חברת הכנסת
זנדברג, שהיא כן שווה דיון.

<< דובר_המשך >> תמר זנדברג (מרצ): << דובר_המשך >>

בגלל זה אני מעלה את זה.

<< יור >> היו"ר מכלוף מיקי זוהר: << יור >>

אז אנחנו נדון בה.

<< דובר_המשך >> תמר זנדברג (מרצ): << דובר_המשך >>

אבל סוגיה מהותית היא בעניין – אתה לא יכול להגיד: אין רשימה שחורה אם
עדיין לא דנו בזה.

<< יור >> היו"ר מכלוף מיקי זוהר: << יור >>

בסדר. אני אגיד לך איפה המכשול שלנו.

<< דובר_המשך >> תמר זנדברג (מרצ): << דובר_המשך >>

יש רשימה.

<< דובר >> יפעת שאשא ביטון (כולנו): << דובר >>

היום אין רשימה?

<< יור >> היו"ר מכלוף מיקי זוהר: << יור >>

אני אגיד לך איפה המכשול שלנו.

<< דובר >> שולי מועלם-רפאלי (הבית היהודי): << דובר >>

בטח שיש.

<< דובר >> יפעת שאשא ביטון (כולנו): << דובר >>

נו, אז?

<< דובר >> שולי מועלם-רפאלי (הבית היהודי): << דובר >>

בטח שיש, לכן - - -

<< יור >> היו"ר מכלוף מיקי זוהר: << יור >>

רגע, המכשול שלנו הוא כזה: אנחנו בחוק רצינו שכל בן אדם – שמסרב לתוכנה
ואמר: אני לא מעוניין, תודה רבה – יקבל התראה פעם בשלושה חודשים או חצי שנה
על הסכנות של הפורנו.

<< דובר >> תמר זנדברג (מרצ): << דובר >>

אז איך תידע למי להקפיץ את ההתראה ולמי לא, אם היא חסומה?

<< יור >> היו"ר מכלוף מיקי זוהר: << יור >>

רגע, מאחר שהרצון הוא רצון מאוד חשוב, רצינו – את צודקת חד משמעית, אי-אפשר
לחלוק על זה – שלחברת האינטרנט תהיה רשימה של מי שסירב.

<< דובר_המשך >> תמר זנדברג (מרצ): << דובר_המשך >>

אז יש רשימה שחורה.

<< יור >> היו"ר מכלוף מיקי זוהר: << יור >>

היא לא רשימה שחורה, עם כל הכבוד. אי-אפשר להגדיר אותם כצרכני פורנו.

<< אורח >> ניר הירשמן רוב: << אורח >>

יכול לעדכן את זה - - -

<< דובר >> תמר זנדברג (מרצ): << דובר >>

יש מאגר.

<< יור >> היו"ר מכלוף מיקי זוהר: << יור >>

אבל הנה סוגיה, למשל.

<< דובר >> תמר זנדברג (מרצ): << דובר >>

יש מאגר מידע?

<< יור >> היו"ר מכלוף מיקי זוהר: << יור >>

חברת הכנסת זנדברג, אני מנסה לעזור לך.

<< אורח >> יונה פרסבורגר: << אורח >>

- - -

<< יור >> היו"ר מכלוף מיקי זוהר: << יור >>

או מיי גוד. מי זה שצרח שם?

<< דובר_המשך >> יונה פרסבורגר: << דובר_המשך >>

יש הרבה סיבות. סליחה.

<< יור >> היו"ר מכלוף מיקי זוהר: << יור >>

זו סוגיה, למשל, שהיא באמת שווה דיון. ואז אנחנו נצטרך להכריע, אנחנו חברי
הכנסת, האם, סתם דוגמה, שלושה-ארבעה מיליון שיגידו שהם לא מעוניינים,
מבחינתנו, זו רשימה שחורה מסוכנת מדי מכדי ליידע אותם כל פעם על הסכנות
לילדים בפורנו?

<< דובר >> תמר זנדברג (מרצ): << דובר >>

קודם כול, בואו נחליט שיש רשימה.

<< יור >> היו"ר מכלוף מיקי זוהר: << יור >>

אז נחליט. בסדר.

<< דובר_המשך >> תמר זנדברג (מרצ): << דובר_המשך >>

האמירה שלכם שאין רשימה היא לא נכונה.

<< יור >> היו"ר מכלוף מיקי זוהר: << יור >>

בעניין הזה אני לא יכול להגיד לך שאת לא צודקת, אבל השאלה היא אם את צודקת
בהערכה שלך שהרשימה הזאת היא רשימה שחורה או שמא רשימה.

<< דובר >> שולי מועלם-רפאלי (הבית היהודי): << דובר >>

מיקי, אני רוצה להגיד משהו. אני רוצה לשאול שאלה.

<< יור >> היו"ר מכלוף מיקי זוהר: << יור >>

תודה רבה. לא להפריע.

<< דובר >> תמר זנדברג (מרצ): << דובר >>

יש מאגר שאוגר מידע על אזרחים לפי הרגלי הגלישה שלהם.

<< יור >> היו"ר מכלוף מיקי זוהר: << יור >>

אוקיי.

<< דובר_המשך >> תמר זנדברג (מרצ): << דובר_המשך >>

זה דבר, אתה יכול לקרוא לזה רשימה שחורה, לבנה, צהובה, אדומה. יש רשימה
כזאת והיא נאגרת איפה שהוא.

<< יור >> היו"ר מכלוף מיקי זוהר: << יור >>

בסדר. הבנתי מה שאת אומרת. זה הוויכוח שלנו.

<< דובר >> שולי מועלם-רפאלי (הבית היהודי): << דובר >>

אני רוצה לשאול שתי שאלות.

<< דובר_המשך >> תמר זנדברג (מרצ): << דובר_המשך >>

לא, כי אתם אמרתם שאין רשימה שחורה, שהוצאתם מהנוסח החדש. זה לא נכון.

<< יור >> היו"ר מכלוף מיקי זוהר: << יור >>

בעיניי, זו לא רשימה שחורה. בעיניי, זו רשימה, אבל היא לא רשימה שחורה.

<< דובר_המשך >> שולי מועלם-רפאלי (הבית היהודי): << דובר_המשך >>

אם אתה אוגר מידע, זאת רשימה. וכאן אתה אוגר מידע על אזרחים.

<< דובר >> שולי מועלם-רפאלי (הבית היהודי): << דובר >>

קודם כול, חברת הכנסת זנדברג - - -

<< דובר >> תמר זנדברג (מרצ): << דובר >>

אבל את לא יכולה כל שנייה להפריע. רבאק, מה נסגר?

<< יור >> היו"ר מכלוף מיקי זוהר: << יור >>

רגע, לא להפריע לתמר. הטענה היא טענה הגיונית מאוד.

<< דובר >> תמר זנדברג (מרצ): << דובר >>

אבל רגע.

<< יור >> היו"ר מכלוף מיקי זוהר: << יור >>

שנייה, הטענה היא טענה הגיונית מאוד. אני לא חולק עליה.

<< דובר_המשך >> תמר זנדברג (מרצ): << דובר_המשך >>

בסדר, אני רק רוצה שנבין, גם שיהיה לפני - - -

<< דובר >> חיים ילין (יש עתיד): << דובר >>

אתה לא נותן לדבר.

<< יור >> היו"ר מכלוף מיקי זוהר: << יור >>

אתה רוצה עוד לדבר? אני אאפשר לך, בטח.

<< דובר >> תמר זנדברג (מרצ): << דובר >>

גם שיהיה לפני חברי הכנסת ושיהיה לפרוטוקול, הייתה כאן אמירה שכביכול עם
התקדמות הנוסחים אנחנו פתרנו את נושא הרשימה השחורה ואין רשימה שחורה.

<< יור >> היו"ר מכלוף מיקי זוהר: << יור >>

נכון.

<< דובר_המשך >> תמר זנדברג (מרצ): << דובר_המשך >>

זה לא נכון.

<< יור >> היו"ר מכלוף מיקי זוהר: << יור >>

כי אני ואת חלוקים. את חושבת שזו רשימה שחורה; אני חושב שזו רשימה. זה
ההבדל; זו המחלוקת.

<< דובר_המשך >> תמר זנדברג (מרצ): << דובר_המשך >>

לא משנה. לא, משנה ממה. אתה אולי חושב שהיא לא רשימה שחורה לפי הקריטריונים
שלך.

<< יור >> היו"ר מכלוף מיקי זוהר: << יור >>

לא.

<< דובר_המשך >> תמר זנדברג (מרצ): << דובר_המשך >>

אבל העובדה שחברות האינטרנט יאגרו מידע, שאגב הוא צריך להיות רשום - - -

<< יור >> היו"ר מכלוף מיקי זוהר: << יור >>

אבל בשביל זה אנחנו מייצרים ויכוח, תמר, וזה בסדר.

<< דובר_המשך >> תמר זנדברג (מרצ): << דובר_המשך >>

אבל קודם, לפני הוויכוח הערכי, בואו נסכים על העובדות. עכשיו אני רוצה
לדעת. המאגר הזה הוא מאגר שטעון רישום ברשם המאגרים במשרד המשפטים?

<< יור >> היו"ר מכלוף מיקי זוהר: << יור >>

אני לא יודע. לא ניכנסנו לסוגיה הזאת.

<< דובר_המשך >> תמר זנדברג (מרצ): << דובר_המשך >>

זו סוגיה מהותית, משרד המשפטים.

<< יור >> היו"ר מכלוף מיקי זוהר: << יור >>

אנחנו ניכנס אליו; אבל לא עכשיו, בהמשך, כשנגיע לסעיף בחוק.

<< דובר_המשך >> תמר זנדברג (מרצ): << דובר_המשך >>

בסדר. רק אם משרד המשפטים יכולים לרשום את הערה הזאת ולהתייחס אליה. זו
הערה מהותית, כי מסתבר שיש פה רשימה שחורה.

<< יור >> היו"ר מכלוף מיקי זוהר: << יור >>

אז הבנתי את ההערה; שמעתי את ההערה. אנחנו נדון בה בהרחבה, כי זה חלק
מהחוק.

<< דובר >> רויטל סויד (המחנה הציוני): << דובר >>

אני רוצה גם לשאול שאלה.

<< דובר >> שולי מועלם-רפאלי (הבית היהודי): << דובר >>

אדוני, בעניין הרשימות השחורות, אני רוצה - - -

<< יור >> היו"ר מכלוף מיקי זוהר: << יור >>

רגע, עכשיו חיים. ואחרי זה, את. חיים, כן.

<< דובר >> חיים ילין (יש עתיד): << דובר >>

אני רוצה, קודם כול, לשים על השולחן, כי אין מצב כזה שלא יודעים כמעט כל מה
שאנחנו עושים, לא רק דרך הרשת.

<< יור >> היו"ר מכלוף מיקי זוהר: << יור >>

נכון. כולם יודעים. גוגל יודעים, כולם יודעים.

<< דובר_המשך >> חיים ילין (יש עתיד): << דובר_המשך >>

דרך משטר התשלומים. אי-אפשר להיתמם ולהגיד שזה לא. כולם יודעים כל מה
שאנחנו עושים.

<< יור >> היו"ר מכלוף מיקי זוהר: << יור >>

נכון. נכון.

<< דובר_המשך >> חיים ילין (יש עתיד): << דובר_המשך >>

דרך אגב, כל מי שהיה גם בחוק הטרור יודע שזה חשוב גם מבחינת מדינת ישראל
והביטחון של מדינת ישראל שעוקבים אחרי כל אחד בצורה ביטחונית. את זה אנחנו
מבינים. לכל אחד יש כתובת. פה, בטלפון הנייד, יש כתובת. מי לא יודע שיש פה?

<< דובר >> יפעת שאשא ביטון (כולנו): << דובר >>

נכון, עוקבים אחרינו.

<< דובר >> חיים ילין (יש עתיד): << דובר >>

מה? פתאום אין IP? פתאום נמחק הכול?

<< יור >> היו"ר מכלוף מיקי זוהר: << יור >>

יודעים הכול.

<< דובר >> תמר זנדברג (מרצ): << דובר >>

לא יודעים הכול.

<< יור >> היו"ר מכלוף מיקי זוהר: << יור >>

יודעים הכול.

<< דובר >> חיים ילין (יש עתיד): << דובר >>

זאת אומרת, לדבר במושגים של שוק, של ליברליות – אתם יודעים שבצד שני אני לא
אוהב את המשחק הזה. אבל בואו נעשה את הפעילות הפוכה לגמרי. בואו נעשה את זה
אחרת. תשאיר פתוח. אני עוד פעם חוזר להצעה שלי: תשאיר פתוח. זאת אומרת, אתה
תכתוב, וה-default יהיה שמי שלא עונה אתה לא סוגר אותו; מי שלא עונה אתה
משאיר אותו פתוח. מי שרוצה לסגור יענה. תעשה אותו הפוך, ואז בואו נראה. אתה
תמצא את עצמך פה שכולם יסכימו לזה, כי אין סיבה בעולם שלא.

<< קריאה >> קריאה: << קריאה >>

נכון.

<< יור >> היו"ר מכלוף מיקי זוהר: << יור >>

אני שואל אותך. חיים ילין, בואו אני אעשה איתך - - -

<< דובר_המשך >> חיים ילין (יש עתיד): << דובר_המשך >>

רגע, מיקי, מיקי, אתה לא נותן.

<< יור >> היו"ר מכלוף מיקי זוהר: << יור >>

אני יכול לשאול שאלה?

<< דובר_המשך >> חיים ילין (יש עתיד): << דובר_המשך >>

לא. אי-אפשר כל הזמן - - -

<< יור >> היו"ר מכלוף מיקי זוהר: << יור >>

אמרת, בסדר. הסברת. הצעת הצעה; שמעתי אותה.

<< דובר_המשך >> חיים ילין (יש עתיד): << דובר_המשך >>

לא. רגע, אבל אי-אפשר. זה אחד.

<< יור >> היו"ר מכלוף מיקי זוהר: << יור >>

טוב.

<< דובר_המשך >> חיים ילין (יש עתיד): << דובר_המשך >>

הדבר השני שאני חייב להגיד – תראו, אם אנחנו כולנו פה על השולחן, ימין,
שמאל, דתיים, חילונים, כולם ביחד פה חוששים שמאחורי כל אמירה שלנו יש פה
אינטרנט, ויש פה כספים, ויש פה מיליארדים, ויש פה זה, אנחנו לא נזוז. בואו
ננקה את השולחן מזה קודם כול, בסדר?

<< יור >> היו"ר מכלוף מיקי זוהר: << יור >>

נכון. זה מה שאנחנו מנסים.

<< דובר_המשך >> חיים ילין (יש עתיד): << דובר_המשך >>

כי יש פה אמירות שהן בעצם אומרות שמי שלא רוצה לחסום אז הוא בעד חברות
האינטרנט, ובעד חברות האינטרנט זה אומר שיש הרבה מאוד כסף שמגלגלים. מי
שחושב כך, אין לנו מקום פה בדיון ערכי על החוק הזה. לכן אני בא ואני אומר:
אני להסכים להרבה מאוד דברים על החוק, בסדר? תן את חופש הפעולה לי כבן אדם,
זאת אומרת, אני אקבל שלוש הודעות כמו שאתה רוצה, אני מוכן להסכים לזה. לא
עניתי – נשאר פתוח.

<< יור >> היו"ר מכלוף מיקי זוהר: << יור >>

הבנתי, בסדר.

<< דובר_המשך >> חיים ילין (יש עתיד): << דובר_המשך >>

עניתי לסגור, או עניתי לחסום, או עניתי לזה - - -

<< יור >> היו"ר מכלוף מיקי זוהר: << יור >>

טענה לגיטימית, נדון גם עליה.

<< דובר_המשך >> חיים ילין (יש עתיד): << דובר_המשך >>

רק מי שעונה, כן.

<< יור >> היו"ר מכלוף מיקי זוהר: << יור >>

טענה לגיטימית, נדון גם עליה. חברת הכנסת שולי מועלם, בבקשה.

<< דובר >> שולי מועלם-רפאלי (הבית היהודי): << דובר >>

בניגוד לחבר הכנסת ילין, אני חושבת שאין פה דיון ערכי; כי הרי רויטל סויד
אמרה קודם שבדיון הערכי כולם מסכימים. הדיון הערכי הוא שאנחנו רוצים שילדים
ונוער לא יגלשו באתרים פורנוגרפיים.

<< יור >> היו"ר מכלוף מיקי זוהר: << יור >>

נכון, אין מחלוקת על זה.

<< דובר >> חיים ילין (יש עתיד): << דובר >>

עכשיו הטכניקה.

<< דובר >> שולי מועלם-רפאלי (הבית היהודי): << דובר >>

לא. שנייה.

<< יור >> היו"ר מכלוף מיקי זוהר: << יור >>

בדיוק. אנחנו מדברים על הפרקטיקה.

<< דובר >> שולי מועלם-רפאלי (הבית היהודי): << דובר >>

אז אם אין דיון ערכי - - -

<< דובר >> חיים ילין (יש עתיד): << דובר >>

אז אני הפוך.

<< דובר >> שולי מועלם-רפאלי (הבית היהודי): << דובר >>

אז אם אין דיון ערכי, ומקובל עלייך הדבר הזה - - -

<< דובר >> חיים ילין (יש עתיד): << דובר >>

לי יש.

<< דובר >> שולי מועלם-רפאלי (הבית היהודי): << דובר >>

לא, שנייה, חיים.

<< יור >> היו"ר מכלוף מיקי זוהר: << יור >>

אין כאן דיון ערכי, יש כאן דיון מקצועי נטו, טכני; דיון טכני.

<< קריאה >> קריאה: << קריאה >>

לא, לא, לא.

<< יור >> היו"ר מכלוף מיקי זוהר: << יור >>

כן, כן, כן.

<< דובר >> שולי מועלם-רפאלי (הבית היהודי): << דובר >>

אם אין דיון ערכי ביחס לצריכת פורנוגרפיה על ידי ילדים ונוער, אז אנחנו
כנראה לא נמצאים באותו מקום. כי, בעיניי, דרך נגזרת מערך. הדרך לא מנותקת
מהערך שאותו אתה רוצה לקדם.

<< יור >> היו"ר מכלוף מיקי זוהר: << יור >>

אוקיי.

<< דובר_המשך >> שולי מועלם-רפאלי (הבית היהודי): << דובר_המשך >>

ולפעמים בשם ערך מסיום, כמו לדוגמה שמירה על ביטחון ובטיחות הנוסעים, אתה
מחייב אנשים לשים חגורת בטיחות. כמו לדוגמה, אתה לא מאפשר מכירת אלכוהול
בשם הרצון האמיתי שאנשים פה לא יתמכרו בגילאים צעירים לאלכוהול או לא יצרכו
אלכוהול בגלל הסכנות, או בגלל אלפי דברים.

<< דובר >> חיים ילין (יש עתיד): << דובר >>

יש הרבה.

<< דובר >> שולי מועלם-רפאלי (הבית היהודי): << דובר >>

שנייה, חיים.

<< יור >> היו"ר מכלוף מיקי זוהר: << יור >>

חיים, אני יודע שאתה אוהב בירה; אבל רגע, סליחה.

<< דובר >> שולי מועלם-רפאלי (הבית היהודי): << דובר >>

אז אם הדיון הוא ערכי, אז כנראה אין דיון; וצריך לסכים שצריך לחסום.

ועכשיו לשאלת הרשימות השחורות. תראו, חברים, אני רוצה להגיד פה משהו. אתם
שוב ושוב תוקפים בשאלת הרשימות השחורות. כולכם חיים בשלום עם רשימה של מי
שפותח את האתרים הפורנוגרפיים בטלוויזיה; חיים בשלום עם סלקום טי.וי,
שבשביל ערוצי פלייבוי, סלקום טי.וי ו"הוט", ו"יס" יודעים בדיוק מה נמצא שם.
פתאום, מה שמפריע לכם זה הרשימה הזאת של אנשים שיגידו - - -

<< אורח >> ניר הירשמן רוב: << אורח >>

כן.

<< דובר >> שולי מועלם-רפאלי (הבית היהודי): << דובר >>

אדוני, אל תענה לי, כי אתה ואני לא באותו מקום. אני מבקשת שלא תענה לי
יותר.

<< יור >> היו"ר מכלוף מיקי זוהר: << יור >>

אל תענה. עוד פעם אחת אתה מפריע, אתה יוצא החוצה.

<< דובר_המשך >> שולי מועלם-רפאלי (הבית היהודי): << דובר_המשך >>

אני מבקשת ממך שלא תענה יותר. אתה ואני לא באותו מקום. אני לא מתנהלת מולך
בכלל.

<< יור >> היו"ר מכלוף מיקי זוהר: << יור >>

לא לענות, לא להגיב.

<< דובר >> שולי מועלם-רפאלי (הבית היהודי): << דובר >>

מי שתומך בצריכת פורנוגרפיה - - -

<< דובר >> יפעת שאשא ביטון (כולנו): << דובר >>

את מי אתה מייצג?

<< יור >> היו"ר מכלוף מיקי זוהר: << יור >>

הם מאיגוד האינטרנט.

<< קריאה >> קריאה: << קריאה >>

לא מאיגוד האינטרנט.

<< יור >> היו"ר מכלוף מיקי זוהר: << יור >>

מי אתה?

<< אורח >> ניר הירשמן רוב: << אורח >>

התנועה לזכויות דיגיטליות.

<< יור >> היו"ר מכלוף מיקי זוהר: << יור >>

התנועה לזכויות דיגיטליות.

<< דובר >> שולי מועלם-רפאלי (הבית היהודי): << דובר >>

מי שתומך בצריכת פורנוגרפיה, אין לי שיח איתו. את זה אמרתי בהתחלה. מי
שרוצה לחסום אתרים פורנוגרפיים לילדים ונוער, איתו אני מוכנה לנהל שיח.

לגבי הסיפור של הרשימות, בעיניי, אין פה שום רשימות שחורות שלא קיימות כבר
היום. ואני לא שומעת אתכם דואגים עליהן.

<< דובר >> תמר זנדברג (מרצ): << דובר >>

אז יש פה.

<< דובר >> שולי מועלם-רפאלי (הבית היהודי): << דובר >>

לא, אז אין פה. זה בדיוק מה שאנחנו לא מסכימים.

<< דובר >> תמר זנדברג (מרצ): << דובר >>

בסדר.

<< יור >> היו"ר מכלוף מיקי זוהר: << יור >>

טוב, זה הוויכוח.

<< דובר >> תמר זנדברג (מרצ): << דובר >>

אבל אין פה ויכוח.

<< דובר >> שולי מועלם-רפאלי (הבית היהודי): << דובר >>

סליחה, אני לא גמרתי.

<< יור >> היו"ר מכלוף מיקי זוהר: << יור >>

היא לא סיימה. לא התקדמנו היום כלום בחוק. נראה לי שנצביע עליו בעוד
חודשיים. תיפול הממשלה בסוף.

<< דובר >> שולי מועלם-רפאלי (הבית היהודי): << דובר >>

זה מה שהם מנסים לעשות, כמובן.

<< יור >> היו"ר מכלוף מיקי זוהר: << יור >>

הם לא מנסים לעשות את זה, שולי. עם כל הכבוד, הם לא מנסים לעשות את זה. הם
דווקא ענייניים מאוד. הנה, אני אומר את זה בכנות.

<< דובר >> שולי מועלם-רפאלי (הבית היהודי): << דובר >>

הדבר האחרון שאני רוצה להגיד הוא שיושבים פה אנשים כשאנחנו כל הזמן מדברים
על הצריכה, וצפייה, וגלישה. אני מבקשת לשים פה על השולחן עוד משהו שאני
אשים אותו כל פעם מחדש על השולחן, וזה העולם של הפורנוגרפיה. אני לא נכנסת
לבחירות, אני לא נכסת להחלטות, אני לא נכנסת לאחריות ההורית. העולם של
הפורנוגרפיה הוא עולם של ניצול.

<< יור >> היו"ר מכלוף מיקי זוהר: << יור >>

אבל אין על זה מחלוקת, חברת הכנסת מועלם. בואי נתקדם.

<< דובר >> שולי מועלם-רפאלי (הבית היהודי): << דובר >>

ושל רצח שיטתי יום יומי. אז, לדעתי, אין הסכמה על זה. אם הייתה הסכמה על
זה - - -

<< דובר >> רויטל סויד (המחנה הציוני): << דובר >>

- - -

<< יור >> היו"ר מכלוף מיקי זוהר: << יור >>

בואו נתקדם בחוק. יאללה, בסדר. הכול ברור. יש גם הרבה דוברים. אני לא
העברתי אפילו חצי סעיף. חוץ משם החוק, לא עשינו כלום היום.

<< דובר >> שולי מועלם-רפאלי (הבית היהודי): << דובר >>

תן לאיש הזה לדבר.

<< יור >> היו"ר מכלוף מיקי זוהר: << יור >>

דקה, הוא ידברו. כולם ידברו פה.

<< דובר >> רויטל סויד (המחנה הציוני): << דובר >>

אני רוצה רגע לחזור לנוסח החוק.

<< יור >> היו"ר מכלוף מיקי זוהר: << יור >>

כן, חברת הכנסת סויד, בבקשה. בקצרה.

<< דובר >> רויטל סויד (המחנה הציוני): << דובר >>

אני רוצה רגע לחזור לנוסח החוק כפי שהגשתם והצעת היום.

<< יור >> היו"ר מכלוף מיקי זוהר: << יור >>

הצענו, אני ושולי, כן.

<< דובר_המשך >> רויטל סויד (המחנה הציוני): << דובר_המשך >>

הצעת החוק באה ואומרת שבסוף אם מוצעת לאדם שלוש פעמים האפשרות לקבל החלטה,
אחת משלושת האפשרויות - - -

<< יור >> היו"ר מכלוף מיקי זוהר: << יור >>

כן, הוא לא ענה.

<< דובר_המשך >> רויטל סויד (המחנה הציוני): << דובר_המשך >>

ובמידה והוא לא עונה, אז מה שאתם עושים - - -

<< יור >> היו"ר מכלוף מיקי זוהר: << יור >>

מכריחים אותו לענות.

<< דובר_המשך >> רויטל סויד (המחנה הציוני): << דובר_המשך >>

בסדר, ואני אקרא את נוסח החוק.

<< יור >> היו"ר מכלוף מיקי זוהר: << יור >>

אנחנו מכריחים אותו לענות.

<< דובר_המשך >> רויטל סויד (המחנה הציוני): << דובר_המשך >>

אתם פשוט מנתקים אותו מהאינטרנט.

<< יור >> היו"ר מכלוף מיקי זוהר: << יור >>

אנחנו מכריחים אותו לענות, כן.

<< דובר_המשך >> רויטל סויד (המחנה הציוני): << דובר_המשך >>

בסדר, אבל - - -

<< דובר >> שולי מועלם-רפאלי (הבית היהודי): << דובר >>

- - -

<< אורח >> דוברת: << אורח >>

המטרה היא באמת לעשות הכול כדי לקבל ממנו תשובה.

<< דובר >> רויטל סויד (המחנה הציוני): << דובר >>

די, שולי, אי-אפשר, באמת. את צועקת לי באוזן. אני לא מסוגלת. די. תנו לי
לדבר. וואו.

<< יור >> היו"ר מכלוף מיקי זוהר: << יור >>

די. צריך גם סבלנות. בבקשה, חברת הכנסת סויד.

<< דובר >> רויטל סויד (המחנה הציוני): << דובר >>

די. את לא מבינה מה יש לי באוזן מהצעקות. די.

<< דובר >> שולי מועלם-רפאלי (הבית היהודי): << דובר >>

חבל שלא צילמת את זה, הדובר של רויטל. הייתם עושים עוד קצת סיבוב. תתביישו.

<< יור >> היו"ר מכלוף מיקי זוהר: << יור >>

חברת הכנסת סויד, תמשיכי.

<< דובר >> רויטל סויד (המחנה הציוני): << דובר >>

בסוף, לפי הצעת החוק, מה שיש כאן עכשיו הוא שאתם מנתקים את האינטרנט
לחלוטין למי שלא עונה שלוש פעמים.

<< יור >> היו"ר מכלוף מיקי זוהר: << יור >>

נכון.

<< דובר >> חיים ילין (יש עתיד): << דובר >>

הפוך. הפוך, מיקי.

<< דובר_המשך >> רויטל סויד (המחנה הציוני): << דובר_המשך >>

וזאת בדיוק אותה ברירת מחדל שאתם לא נותנים.

<< יור >> היו"ר מכלוף מיקי זוהר: << יור >>

לא, את טועה. טענה מאוד לגיטימית.

<< קריאה >> קריאה: << קריאה >>

אפשר לקבל הסבר?

<< יור >> היו"ר מכלוף מיקי זוהר: << יור >>

חברת הכנסת סויד, כשאת טוענת טענות לגיטימיות, אני אצדיק אותך. כשאת טוענת
טענות לא לגיטימיות, אני מתנגד.

<< דובר >> רויטל סויד (המחנה הציוני): << דובר >>

בסדר.

<< יור >> היו"ר מכלוף מיקי זוהר: << יור >>

את טועה, כי זו לא ברירת מחדל, כי יש לו אפשרות לבחור "לא מעוניין".

<< דובר_המשך >> רויטל סויד (המחנה הציוני): << דובר_המשך >>

אז אתה רואה את זה כלא, ואני רואה את זה ככן.

<< יור >> היו"ר מכלוף מיקי זוהר: << יור >>

יש לו אפשרות לבחור "לא מעוניין".

<< דובר_המשך >> רויטל סויד (המחנה הציוני): << דובר_המשך >>

מה קורה אם בן אדם נמצא במילואים? מה קורה אם בן אדם נסע לחו"ל לחצי שנה?
מה קורה?

<< יור >> היו"ר מכלוף מיקי זוהר: << יור >>

חודש? אוקיי. כשהוא יחזור?

<< דובר_המשך >> רויטל סויד (המחנה הציוני): << דובר_המשך >>

אז אתה - - -

<< יור >> היו"ר מכלוף מיקי זוהר: << יור >>

אבל מה קורה?

<< דובר_המשך >> רויטל סויד (המחנה הציוני): << דובר_המשך >>

אתה שולט לו על הרשת.

<< יור >> היו"ר מכלוף מיקי זוהר: << יור >>

לא, חברת הכנסת סויד. שאלת שאלה מעולה. מה קורה? שאלת מה קורה?

<< דובר_המשך >> רויטל סויד (המחנה הציוני): << דובר_המשך >>

שנייה, אתה שולט לו על הרשת, ואתה מנתק אותו מהרשת.

<< יור >> היו"ר מכלוף מיקי זוהר: << יור >>

את רוצה תשובה או לא? לא מנתק אותו מהרשת. שאלת שאלה טובה. הוא חצי שנה
בחו"ל, לא גלש פה באינטרנט, חזר הביתה - - -

<< אורח >> תהילה אלטשולר: << אורח >>

המצלמה של האבטחה של הבית שלו הייתה מחוברת לאינטרנט.

<< יור >> היו"ר מכלוף מיקי זוהר: << יור >>

הוא מקבל אפשרות להכריע, זה הכול. תחלץ "לא מעוניין", וזהו. מה הבעיה?

<< דובר_המשך >> תהילה אלטשולר: << דובר_המשך >>

המצלמה של הבית עבדה. האזעקה. זה לא נכון. לנתק מהאינטרנט זה לא רק לגלישה.

<< דובר >> רויטל סויד (המחנה הציוני): << דובר >>

יש פה דיון ערכי.

<< יור >> היו"ר מכלוף מיקי זוהר: << יור >>

יש פה דיון, זה נכון. אבל הוא לא כזה ערכי, אבל הוא דיון.

<< דובר_המשך >> רויטל סויד (המחנה הציוני): << דובר_המשך >>

בין היתר, הדיון הערכי - - -

<< יור >> היו"ר מכלוף מיקי זוהר: << יור >>

את רוצה לדבר?

<< דובר >> יפעת שאשא ביטון (כולנו): << דובר >>

חיכיתי בסבלנות שהם ידברו.

<< דובר >> רויטל סויד (המחנה הציוני): << דובר >>

מיקי? בין היתר, הדיון הערכי הוא גם על כמה ממשלה יכולה להיכנס לקרביים של
האזרח.

<< יור >> היו"ר מכלוף מיקי זוהר: << יור >>

נכון, שאלה מצוינת.

<< דובר >> רויטל סויד (המחנה הציוני): << דובר >>

ולשלוט על מה שהוא צופה או לא צופה.

<< יור >> היו"ר מכלוף מיקי זוהר: << יור >>

אנחנו לא נכנסים לקרביים של האזרח, את טועה שוב פעם. הטענה היא עד כמה
אנחנו כממשלה יכולים לחייב את האזרח להכריע בסוגיה.

<< דובר_המשך >> רויטל סויד (המחנה הציוני): << דובר_המשך >>

זה כן. עם התיקונים שעשית, זה כן. זה דבר אחד.

<< יור >> היו"ר מכלוף מיקי זוהר: << יור >>

ואני חושב שהחומרה של העניין קובעת שאנחנו כמדינה חייבים להכריח את האזרח
להחליט, לא לקבוע לו מה להחליט, אלא להכריח אותו להחליט: כן או לא. וזכותו
להחליט מה שהוא רוצה.

<< דובר_המשך >> רויטל סויד (המחנה הציוני): << דובר_המשך >>

אתה יודע, מיקי, במשפטים יש מעשה ויש מחדל.

<< יור >> היו"ר מכלוף מיקי זוהר: << יור >>

מכיר את זה.

<< דובר_המשך >> רויטל סויד (המחנה הציוני): << דובר_המשך >>

המחדל הוא באי העשייה. יכול להיות גם אדם שיחליט שהוא לא רוצה להחליט, או
שהוא מחליט בזה שהוא לא עונה. וזו החלטה.

<< יור >> היו"ר מכלוף מיקי זוהר: << יור >>

את זה החוק הזה לא מאפשר.

<< דובר_המשך >> רויטל סויד (המחנה הציוני): << דובר_המשך >>

אבל זאת בדיוק הנקודה.

<< יור >> היו"ר מכלוף מיקי זוהר: << יור >>

אז על זה נתווכח.

<< יור >> רוסו

<< דובר >> רויטל סויד (המחנה הציוני): << דובר >>

זאת בדיוק הנקודה. יפה, נקודה אחת לדיון. הנקודה השנייה היא, אתה התווכחת
עם תמר על הרשימה. אנחנו מסכימים שיש רשימה, היא קוראת לה רשימה שחורה, גם
אני קוראת לה רשימה שחורה.

<< יור >> היו"ר מכלוף מיקי זוהר: << יור >>

אני קורא לה לא רשימה. בסדר.

<< דובר_המשך >> רויטל סויד (המחנה הציוני): << דובר_המשך >>

אתה לא קורא לה רשימה שחורה. זה לא משנה אם היא שחורה או לא שחורה. זה משנה
איך כל אחד תופס אותה. וזה לא משנה אם אתה חושב שהיא לא שחורה.

<< יור >> היו"ר מכלוף מיקי זוהר: << יור >>

בסדר.

<< דובר_המשך >> רויטל סויד (המחנה הציוני): << דובר_המשך >>

העובדה היא שבסוף רשימה כזו יכולה לזלוג. וכשהיא זולגת, היא פוגעת בפרטיות
של אנשים.

<< יור >> היו"ר מכלוף מיקי זוהר: << יור >>

נושא מספר 2 לדיון, הלאה. הבאת נושא אחד לדיון? נושא שני לדיון. הלאה, יש
עוד נושא לדיון?

<< דובר_המשך >> רויטל סויד (המחנה הציוני): << דובר_המשך >>

הנושא השלישי הוא בעובדה שבסופו של דבר כל אחד – הסמכות, גוף כמו מממשלה,
כמו ספק – לא יכול לקבוע עבור אדם אחר מה נכנס לתוכן פוגעני או מה לא נכנס
לתוכן פוגעני.

<< יור >> היו"ר מכלוף מיקי זוהר: << יור >>

תודה. הבנתי. ברור.

<< דובר_המשך >> רויטל סויד (המחנה הציוני): << דובר_המשך >>

אלה שלוש הנקודות שעליהן צריך לדון.

<< יור >> היו"ר מכלוף מיקי זוהר: << יור >>

אלה שלוש הנקודות שאת רוצה לעמוד עליהן בחוק. וכחברת הוועדה את יותר
ממוזמנת להגיע ולעמוד על זה בחוק.

<< דובר >> חיים ילין (יש עתיד): << דובר >>

אנחנו נעמוד על זה.

<< יור >> היו"ר מכלוף מיקי זוהר: << יור >>

כן, אדוני, מה שמך? תפקידך?

<< אורח >> טל גוטמן: << אורח >>

קוראים לי טל גוטמן, אני המנכ"ל ומייסד חברה בשם ג'ימיני - - -

<< קריאה >> קריאות: << קריאה >>

- - - -

<< יור >> היו"ר מכלוף מיקי זוהר: << יור >>

ששש, שקט. כן.

<< אורח >> טל גוטמן: << אורח >>

רציתי להתייחס לסוגיה הזאת קצת פחות מהמקום הערכי, יותר מהמקום הפרקטי. יש
לי המון data. אם יש לכם שאלות לגבי איך ילדים - - -

<< יור >> היו"ר מכלוף מיקי זוהר: << יור >>

כן, פרקטיקה. כן, בבקשה.

<< יור >> היו"ר מכלוף מיקי זוהר: << יור >>

שני דברים. אחד, אם המטרה שלנו היא להגדיל באופן מקסימלי את כמות ההגנה
שהילדים מקבלים ולהקטין כמה שיותר את כמות חסימות האינטרנט האקרעיות - - -

<< יור >> היו"ר מכלוף מיקי זוהר: << יור >>

נכון.

<< דובר_המשך >> טל גוטמן: << דובר_המשך >>

אז אנחנו לא עושים את זה נכון. הנטייה של אנשים להתעלם מהודעות טכניות אלה
או אחרות, היא עצומה.

<< דובר >> חיים ילין (יש עתיד): << דובר >>

עצומה.

<< יור >> היו"ר מכלוף מיקי זוהר: << יור >>

תודה רבה. חיזקת את עמדתי.

<< דובר >> חיים ילין (יש עתיד): << דובר >>

לא, הוא חיזק את מה שאני אומר.

<< יור >> היו"ר מכלוף מיקי זוהר: << יור >>

חיזק את מה שאני אומר, שאם אתה מתעלם שלוש פעמים, אתה חייב להכריע. כי אתה
לא תוכל להתעלם יותר.

<< דובר >> חיים ילין (יש עתיד): << דובר >>

מה זה? אגרה? לא שלמת.

<< אורח >> טל גוטמן: << אורח >>

בשנת 2016 - - -

<< יור >> היו"ר מכלוף מיקי זוהר: << יור >>

זה יותר חשוב מאגרה, זה הילדים שלנו. זה יותר חשוב מהאגרה.

<< דובר >> חיים ילין (יש עתיד): << דובר >>

אלה הילדים שלך, לא "שלנו". תפסיק לבלבל במושגים. אתה לא אבא של הילדים
שלי.

<< יור >> היו"ר מכלוף מיקי זוהר: << יור >>

שלנו, של כולם. אז אתה רוצה שהילדים שלך יצרכו פורנו, נו באמת, חיים.

<< דובר_המשך >> חיים ילין (יש עתיד): << דובר_המשך >>

די. זה לא "שלנו". "ילדים שלנו", מדבר כמו בקיבוץ, אבא של הקיבוץ.

<< יור >> היו"ר מכלוף מיקי זוהר: << יור >>

עם כל הכבוד, אלה הילדים שלנו. מה לעשות.

<< אורח >> טל גוטמן: << אורח >>

ההשלכה של ברירת מחדל של סגירת האינטרנט אם אתה לא עונה אומרת שלעשרות אלפי
קשישים, לאנשים שלא מבינים בטכלנולוגיה, ייסגר האינטרנט וזה ישבש את החיים
שלהם. אם אנחנו רוצים למקסם את כמות הילדים שאנחנו מגנים עליהם מפורנו,
ואני חושב שזו המטרה הכי ראויה בעולם, הדרך היא לא לשלוח הודעה כללית לכל
העולם ולכבות באיום, אלא לעבוד בצורה ממוקדת במקומות שבהם ילדים יכולים
להיפגש עם טכנולוגיה ולספק להורים הדרכה. אנחנו נותנים את האפליקציה שלנו
להתקנה. 70% מאנשים שמנסים הלתקין את האפליקציה שלנו לא מצליחים, הורים עם
הכי הרבה מוטיבציה בעולם. כי זה קשה טכנולוגית. אתם רוצים להרגיש טוב עם
עצמכם, תעשו את זה. אתם רוצים אשכרה להגן על ילדים מפני פורנו, זה צריך
להיות הרבה יותר hands-on אינטימי, הרבה יותר ממוקד. ואם אתם לא רוצים
לפגוע בכלל האוכלוסייה, אז באמת בדיחלו ורחימו, עזבו אתכם מהכיבוי
האוטומטי, בואו תתמקדו בלמצוא דרך להבין, לגרום להורים להבין איך הם מתקנים
את זה על הטלפון של הילד שלהם.

<< קריאה >> קריאה: << קריאה >>

נכון. למה לא עשיתם עד היום?

<< יור >> היו"ר מכלוף מיקי זוהר: << יור >>

אדוני, תודה רבה. אני אענה לך, ברשותך. אם תהית, אני בטוח במאת האחוזים
שבשלב הראשון של החקיקה הזאת ייווצר כאוס מוחלט.

<< דובר_המשך >> טל גוטמן: << דובר_המשך >>

לא, העלות שלו למשק היא מטורפת.

<< יור >> היו"ר מכלוף מיקי זוהר: << יור >>

תקשיב,ידידי. לא עלות של משק ולא שום דבר. כאוס מוחלט. והרבה מאוד מהציבור
יהיה כועס ורוטן וזועק על הסיטואציה החדשה שהוא נקלע אליה. אם אתה שואל
אותי, מתוך 100% מהמנויים אולי 50%-60% כן יתפעלו את זה, ו-40% כנראה שלא.

<< דובר_המשך >> טל גוטמן: << דובר_המשך >>

40% רק יוצאו מהאינטרנט, זה מה שאתה אומר. 40% יוצאו מהאינטרנט - - -

<< יור >> היו"ר מכלוף מיקי זוהר: << יור >>

לא, רגע. אני מעריך הערכות; אחר כך נראה אם הן ריאליות או לא.

<< דובר_המשך >> טל גוטמן: << דובר_המשך >>

- - - בתור איש מקצוע, זה חלום. זה חלום. עובדים כאן במשפכים: כמה אנשים
ראו, כמה אנשים לחצו, כמה אנשים הצליחו להתקין. אתה יודע איך המשפך נהיה?
ככה. ה-drop שלך מהאנשים שיראו את הודעה גם בצבעים אדומים ומהבהבים, כן?
אומר: הילדים שלכם בסכנה. אחוז האנשים שיגידו ככה, כן? הוא - - -

<< יור >> היו"ר מכלוף מיקי זוהר: << יור >>

עצום.

<< אורח >> טל גוטמן: << אורח >>

אם אתה מגיע ל-50% שפועלים, אתה המלך. אני אשמח לשכור את שירותיך. זה אומר
ש-50% מהאנשים הולכים להתנתק מהאנטרנט בישראל.

<< יור >> היו"ר מכלוף מיקי זוהר: << יור >>

אני מסכים. אדוני, אני שמעתי את המסר לך. הוא ברור.

<< דובר_המשך >> טל גוטמן: << דובר_המשך >>

- - -

<< יור >> היו"ר מכלוף מיקי זוהר: << יור >>

אדוני, המסר שלך ברור. אני רוצה לענות לך, ברשותך. המסר שלך ברור ולקחתי
אותו בחשבון, תאמין לי. וחשבתי עליו. אתה יודע מה? בתסריטים הרעים שלי גם
ראיתי 80% שמתעלמים, בסדר? כי אנשים נוטים לנפנף: עזוב אותי, אין לי כוח,
X. זה ברור. גם כשמקבלים פרסומת, מישהו באמת קורא את הפסורמת? הוא עושה X,
לא רוצה. תן לי להתקדם.

אז אני מבין את החשש, והוא חשש מוצדק. אבל הכאוס הזה בסופו של דבר – למה
אני חושב שהוא פתיר?

<< דובר_המשך >> טל גוטמן: << דובר_המשך >>

כי בנקים לא עובדים - - -

<< יור >> היו"ר מכלוף מיקי זוהר: << יור >>

רגע, ידידי. לא, לא. 8200 יתפעלו את זה בשנייה הראשונה, כי הם יודעים.

<< דובר_המשך >> טל גוטמן: << דובר_המשך >>

בתור מי שהיה 20 שנים, תאמין לי - - -

<< יור >> היו"ר מכלוף מיקי זוהר: << יור >>

הם יודעים לתפעל. אנחנו גם נייצר מודעות מספיק גדולה שידעו לתפעל. אבל אני
אומר: אם זאת תהיה תוכנה מאוד פשוטה, יחסית פשוטה, זה תפעול של בדיוק 20
שניות, לא יותר.

<< דובר_המשך >> טל גוטמן: << דובר_המשך >>

זה לא משנה. זה טבע האדם.

<< יור >> היו"ר מכלוף מיקי זוהר: << יור >>

רגע. זה יהיה 20 שניות. החשש הגדול שלי הוא יותר גדול. אתה יודע מה החשש
שלי? החשש שלי הוא בגלל שאנשים ירצו להיפטר מזה, אז הם יגידו: לא למעוניין.
זה החשש הכי הגדול שלי.

<< דובר_המשך >> טל גוטמן: << דובר_המשך >>

מעולה.

<< יור >> היו"ר מכלוף מיקי זוהר: << יור >>

אני גם יודע וברור לי שרוב המנויים – ברור לי, הנה אני אומר לך – יגידו: לא
מעוניין. לא כי הם לא חושבים שזה חשוב להם, כי אין להם כוח להיכנס לתפעול.

<< דובר_המשך >> טל גוטמן: << דובר_המשך >>

אז אתה לא עוקב. אם אתה - - -

<< יור >> היו"ר מכלוף מיקי זוהר: << יור >>

עכשיו תראה, ידידי, אני לא קוסם ולא באתי פה לפתור את כל הבעיות של העולם.

<< דובר >> חיים ילין (יש עתיד): << דובר >>

אתה לא קוסם, אתה חוסם אותם.

<< יור >> היו"ר מכלוף מיקי זוהר: << יור >>

אני חוסם, לא קוסם. כן. ולכן אני אומר, חברים, דבר אחד: אנחנו נעשה את
מקסימום ההשתדלות שלנו כמחוקקים.

<< דובר_המשך >> טל גוטמן: << דובר_המשך >>

מעולה.

<< יור >> היו"ר מכלוף מיקי זוהר: << יור >>

בסוף הציבור יכריע. אם הציבור לא ירצה – לא יהיה. זהו.

<< אורח >> יהונתן קלינגר: << אורח >>

מערכות הנשמה בבתי חולים שאין בן אדם שמחובר אליהן ובודק אותן.

<< יור >> היו"ר מכלוף מיקי זוהר: << יור >>

כן, אדוני, בבקשה. לא להפריע.

<< אורח >> יחזקאל שטלצר: << אורח >>

תודה רבה. אני יחזקאל שטלצר, הפורום הדיגיטלי. כמה נקודות, בבקשה. תודה על
רשות הדיבור.

<< יור >> היו"ר מכלוף מיקי זוהר: << יור >>

כן, יחזקאל שטלצר, הפורום הדיגיטלי.

<< דובר_המשך >> יחזקאל שטלצר: << דובר_המשך >>

לאור כמה שנים כבר שחברי הכנסת עובדים על החוק הזה, עבדו על החוק, הוא כיום
פרגמטי, והוא טוב. הגיעו עם הצעה שפותרת את הבעיה.

אני חושב השימוש בטיעון הזה של הרשימות השחורות הוא שימוש ציני וסיסמאות.
אני אסביר קצת למה, ומחילה מחברי הכנסת. כבר היום כולם יודעים שיש מי שמסנן
ויש מי שלא מסנן. אפשר לפנות לחברות ולבקש סינון. מתי זה הופך לרשימה
שחורה? כשיש כבר אחוז גבוה יותר מדי שמסננים מול אלה שלא מסננים.

<< דובר >> רויטל סויד (המחנה הציוני): << דובר >>

אז אם יש את האפשרות הזאת, אז בשביל מה כל החוק הזה?

<< אורח >> יחזקאל שטלצר: << אורח >>

אז אני אסביר.

<< יור >> היו"ר מכלוף מיקי זוהר: << יור >>

להגן על הילדים.

<< דובר >> רויטל סויד (המחנה הציוני): << דובר >>

אז בואו נחנך את הילדים, בואו נעלה את המודעות שלהם. בואו ניקח 60 מיליון
שקלים, נעביר אותם למודעות, ולחינוך.

<< יור >> היו"ר מכלוף מיקי זוהר: << יור >>

רויטל, ההמלצה שלך - - -

<< דובר >> שולי מועלם-רפאלי (הבית היהודי): << דובר >>

- - -

<< יור >> היו"ר מכלוף מיקי זוהר: << יור >>

רויטל, את מפריעה. באמת, זה לא יפה.

<< אורח >> יחזקאל שטלצר: << אורח >>

- - -

<< יור >> היו"ר מכלוף מיקי זוהר: << יור >>

96% לא עשו. זו עובדה.

<< דובר >> תמר זנדברג (מרצ): << דובר >>

אבל לא שאין. רק לחדד את דברייך.

<< אורח >> יחזקאל שטלצר: << אורח >>

יש היום רשימה שחורה - - -

<< דובר >> תמר זנדברג (מרצ): << דובר >>

אתה טוען שיש היום רשימה שחורה ותתווסף עוד רשימה שחורה. אתה לא אומר: אין
רשימה שחורה.

<< דובר >> שולי מועלם-רפאלי (הבית היהודי): << דובר >>

לא.

<< אורח >> יחזקאל שטלצר: << אורח >>

היא לא רשימה שחורה. יש רשימות - - -

<< דובר >> שולי מועלם-רפאלי (הבית היהודי): << דובר >>

היא לא שחורה.

<< דובר >> תמר זנדברג (מרצ): << דובר >>

אז תחליט.

<< יור >> היו"ר מכלוף מיקי זוהר: << יור >>

לא, לא.

<< דובר >> תמר זנדברג (מרצ): << דובר >>

הנה, אני רוצה לשמוע את דעתו. זה באמת מעניין אותי.

<< יור >> היו"ר מכלוף מיקי זוהר: << יור >>

יש ויכוח על ההגדרה של הרשימה, אם היא שחורה או לא. זה הכול.

<< אורח >> יחזקאל שטלצר: << אורח >>

יש אנשים שמבקשים סינון ויש אנשים שלא מבקשים סינון. יש היום שירותי סינון
בחברות. יש אנשים שמבקשים אותו ויש אנשים שלא מבקשים אותו. אין פה רשימה
שחורה. הם לא ברשימה שחורה, ואלה לא ברשימה שחורה.

<< דובר >> תמר זנדברג (מרצ): << דובר >>

אבל היום, רגע, רק אם אפשר לשאול אותך באמת, לעמדתך. היום הרי נטל ההוכחה
הוא הפוך. מי שמבקש סינון הוא נכנס לרשימה, זה נכון. יש רשימה אצל החברה.

<< יור >> היו"ר מכלוף מיקי זוהר: << יור >>

זה בכלל לא משנה. תמר, זה לא משנה מה שאת אומרת. זה גם הפוך לצד השני.

<< אורח >> יחזקאל שטלצר: << אורח >>

זו שאלה הפוכה.

<< דובר >> תמר זנדברג (מרצ): << דובר >>

בדיוק. זה מה שאני שואלת.

<< דובר >> יפעת שאשא ביטון (כולנו): << דובר >>

מי קובע מתי זה שחור ומתי זה לא?

<< אורח >> יחזקאל שטלצר: << אורח >>

יש מנויים, כאלה שמסומנים וכאלה שלא. זו מתמטיקה פשוטה.

<< יור >> היו"ר מכלוף מיקי זוהר: << יור >>

את יודעת מה זה רשימה שחורה בהגדרה?

<< דובר >> תמר זנדברג (מרצ): << דובר >>

כן.

<< יור >> היו"ר מכלוף מיקי זוהר: << יור >>

מה זה?

<< דובר_המשך >> תמר זנדברג (מרצ): << דובר_המשך >>

זאת רשימה שמטרתה לסמן אנשים, במקרה הזה, אגב, כנגד רוצנם.

<< יור >> היו"ר מכלוף מיקי זוהר: << יור >>

בצורה שלילית, באור שלילי.

<< דובר_המשך >> תמר זנדברג (מרצ): << דובר_המשך >>

אני שואלת אותך באמת, לשיטתך. היום הרי יש רשימה של אנשים שמבקשים להגן על
הילדים שלהם מעצמם.

<< יור >> היו"ר מכלוף מיקי זוהר: << יור >>

וגם שלא מבקשים.

<< דובר_המשך >> תמר זנדברג (מרצ): << דובר_המשך >>

לא.

<< אורח >> יחזקאל שטלצר: << אורח >>

יש רשימה אחרת.

<< יור >> היו"ר מכלוף מיקי זוהר: << יור >>

יש רשימה של לא מבקשים.

<< דובר_המשך >> תמר זנדברג (מרצ): << דובר_המשך >>

היום צריכים לבקש.

<< יור >> היו"ר מכלוף מיקי זוהר: << יור >>

לוקחים את אלה שלא מבקשים, מפחיתים באמת את אלה שלא מבקשים, אז את יודעת מי
לא ביקש. אז הוא ברשימה שחורה?

<< דובר_המשך >> תמר זנדברג (מרצ): << דובר_המשך >>

אני אשאל אותך. אתה יודע מה זה רשימה? כי זה לא רשימה, מה שאמרת.

<< יור >> היו"ר מכלוף מיקי זוהר: << יור >>

רשימה, בטח רשימה.

<< דובר_המשך >> תמר זנדברג (מרצ): << דובר_המשך >>

כלל הציבור זה לא רשימה.

<< אורח >> יחזקאל שטלצר: << אורח >>

שניהם רשימות.

<< יור >> היו"ר מכלוף מיקי זוהר: << יור >>

גם פה יכול להגיד כלל הציבור. את יודעת שאפשר להגיד גם כלל הציבור על 20%
מהציבור.

<< דובר_המשך >> תמר זנדברג (מרצ): << דובר_המשך >>

זה לא קשור.

<< אורח >> יחזקאל שטלצר: << אורח >>

יש רשימות לחברות האינטרנט - - -

<< אורח >> יונה פרסבורגר: << אורח >>

אפשר להוסיף הערה קצרה לעניין? הערה קצרה מאוד.

<< דובר >> תמר זנדברג (מרצ): << דובר >>

שאלה שנייה, לעמדתך, ה-default - - -

<< אורח >> יחזקאל שטלצר: << אורח >>

אני חושב שזה שימוש ציני.

<< דובר >> תמר זנדברג (מרצ): << דובר >>

בסדר. אני הבנתי שאתה חושב שזה שימוש ציני. אני רק רוצה לשאול את השאלה.

<< אורח >> יחזקאל שטלצר: << אורח >>

אני הבנתי את השאלה.

<< דובר >> תמר זנדברג (מרצ): << דובר >>

אה, הבנת לפני ששאלתי? אז תענה.

<< אורח >> יחזקאל שטלצר: << אורח >>

לא, הסברת. הבנתי. שאלת.

<< דובר >> תמר זנדברג (מרצ): << דובר >>

אתה טוען שהיום אלה שביקשו הם רשימה שחורה או אלה שלא ביקשו?

<< אורח >> יחזקאל שטלצר: << אורח >>

ברגע שביקשו בירושלים ובתל אביב שניהם ברשימה; ואם זה ברעננה, אז רשימה
אחרת. ואלה שלא ביקשו ברעננה – יש כל מיני נתונים.

<< דובר >> תמר זנדברג (מרצ): << דובר >>

אוקיי, אבל הם ברשימה של אנשים שביקשו סינון. זה לא אותו דבר.

<< דובר >> יפעת שאשא ביטון (כולנו): << דובר >>

מי קובע מה זה שחור או לא?

<< יור >> היו"ר מכלוף מיקי זוהר: << יור >>

אדוני, תודה. כן, עוד נקודה. לא להפריע לו. תנו לו להשלים משפט אחרון.

<< אורח >> יחזקאל שטלצר: << אורח >>

עוד נקודה. החוק זה עושה משהו מצוין, שזה להנגיש את השירות. אני מאתגר את
כולם.

<< יור >> היו"ר מכלוף מיקי זוהר: << יור >>

אנחנו מנגישים את השירות, זה נכון.

<< דובר_המשך >> יחזקאל שטלצר: << דובר_המשך >>

אני מאתגר פה את כולם, ואני מבקש לישיבה הבאה תנסו לפנות לחברות היום עבור
– כמו משפחה ממוצעת עם מחשב ביתי ושני סלולרים לווסת סינון – כמה זמן זה
יקח לכם שהסינון הזה יגיע למכשירים שלכם. שעתיים או יותר, בקושי רב. אני לא
מאמין שתצליחו. החוק הזה נותן את הבחירה האמיתית ומנגיש את המידע להורים.

<< יור >> היו"ר מכלוף מיקי זוהר: << יור >>

תודה רבה. תראו, אני משנה קצת את סדרי הדיון.

<< דובר >> תמר זנדברג (מרצ): << דובר >>

אפשר שאלה? שאלה טכנית?

<< יור >> היו"ר מכלוף מיקי זוהר: << יור >>

כן. דקה, גם חברת הכנסת שאשא-ביטון רוצה לדבר, וגם את תשאלי שאלה.

אני משנה את סדרי הדיון. תקשיבו מה אני עושה. מאחר שגם חברת הכנסת סויד וגם
חבר הכנסת חיים ילין וגם חברת הכנסת תמר זנדברג העלו את הסוגיות שהן באמת
סוגיות מהותיות – וגם האיש הנחמד, טל גוטמן – העלו את הסוגיות המשמעותיות
בחוק שעליהן יצטרכו באמת להיות דיון והכרעה, כי הן גם מופיעות בחקיקה – מה
שאנחנו נעשה הוא שנאפשר לחברת הכנסת שאשא-ביטון לסיים את דבריה. גם זנדברג
תשאל את השאלה. אולי עוד דובר אחד. ולאחר מכן, אני מקריא את כל החוק. אחרי
שמקריאים את כל החוק אנחנו חוזרים לדון בסוגיות המהותיות ומכריעים לגביהן.
א', רשימות לא רשימות. ב', האם אחרי שלוש קריאות אין אינטרנט עד עכשיו יש
הכרעה. וג', סוגיית – מה אמרת לי, חברת הכנסת סויד?

<< דובר >> רויטל סויד (המחנה הציוני): << דובר >>

התוכן. מי יקבע את תוכן החוק.

<< יור >> היו"ר מכלוף מיקי זוהר: << יור >>

ומי יקבע את התוכן. אלו שלושת הסוגיות, מבחינתי, שנשארות פתוחות לגבי
החקיקה הזו. בסוף אנחנו נכריע לגביהן. חברת הכנסת שאשא-ביטון, בבקשה.

<< דובר >> יפעת שאשא ביטון (כולנו): << דובר >>

תודה רבה, כבוד היושב-ראש. אני מוכרחה לומר שאני קצת אביוולנטית לגבי כל מה
שקורה כאן ובמיוחד הסוגיות שאתה נגעת בהן, ואני אציג את זה כי אני חושבת
שזה יכול להיות גם כר לדיון.

ראשית, אני אומר שלצד החקיקה, ואני מוכרחה לומר את זה, אם לא יהיה פה תהליך
של חינוך, חינוך, חינוך, אז אנחנו לא עושים כלום. כי בסוף בסוף, כל המערכת
צריכה להתגייס לזה. אנחנו לא יכולים להגיד: אוקיי, החוק יפתור לנו את כל
העניינים; כי הוא לא. וגם צריך לומר ביושר, גם אם אדם מסוים או משפחה תחסום
אצלה בבית והילד ירצה לגלוש, הוא יוכל לגלוש או אצל חברים או לחפש לו את
האלטרנטיבות האחרות. ולכן כל הסיפור הזה חייב לבוא יחד עם החינוך, ואני
רואה שיש פה גם נציגים של משרד החינוך.

לגבי הנושא של הבחירה, וזה לא סוד שהחוק הזה עבר מספר גלגולים ויחד איתו גם
אני התגלגלתי מלא לתמוך לכן לתמוך. אני חושבת שהגרסה הזו, יחסית למה שהיה,
היא גרסה מרוככת. ומה אנחנו רוצים להשיג? ואת זה גם אמרה חברת הכנסת שולי
מועלם. הרי כשאנחנו נכנסנו לכל התהליך הזה רצינו למנוע מהילדים גישה לפורנו
בצורה לא מבוקרת. הרי זה לא רק הילדים שמקישים סרטי סקס או משהו. ילד בן
שמונה לא בטוח שהוא יודע מה זה עד שהוא לא נחשף לזה. ויוצא שהרבה מאוד
מהחשיפה של ילדים,לפחות ממחקרים, זה לא אני הבאתי, מחקרים מעידים על כך
שהרבה מאוד ילדים צעירים מאוד-מאוד, ילדים בני שמונה, בני תשע נחשפים
לפורנו כי זה קופץ להם. זה קופץ להם כחלון, זה קופץ כקוקי, זה קופץ להם
בתוך הקשר של משהו. הם יכולים לכתוב פוקימון ופתאום יוצא איזה סרט אחר
לגמרי. כל מיני דברים שהם לגמרי תמימים ומקבלים משהו אחר ממה שהם קיוו לו.
ולשם אני באתי. למקום הזה שהורים רוצים להגן על הילדים שלהם, לצד התהליכים
החינוכיים שהם עושים, מתכנים שהם לא מבקשים ונקרים בדרכם.

<< יור >> היו"ר מכלוף מיקי זוהר: << יור >>

אוקיי.

<< דובר_המשך >> יפעת שאשא ביטון (כולנו): << דובר_המשך >>

עכשיו אני רוצה לומר משהו לגבי הסיפור של האלטרנטיבות. אתה הצעת שלוש
אלטרנטיבות – אנחנו גם דיברנו עליהן בסוף שבוע – שנראות לי מאוזנות
לחלוטין. זאת אומרת, כל הסיפור הזה נראה לי מאוזן, ואני אומר למה. אנחנו
פעם אחת מנגישים את זה לציבור. בואו נודה על האמת, ציבור שהמידע לא מונגש
לו, לא תמיד הולך לחפש אותו מכל מיני סיבות.

<< יור >> היו"ר מכלוף מיקי זוהר: << יור >>

צודקת במאה אחוז.

<< דובר_המשך >> יפעת שאשא ביטון (כולנו): << דובר_המשך >>

לא כי הוא עצלן, ולא כי לא אכפת לו. כי ככה.

<< יור >> היו"ר מכלוף מיקי זוהר: << יור >>

מאה אחוז. לא יכולתי לנסח את זה נכון יותר.

<< דובר >> יפעת שאשא ביטון (כולנו): << דובר >>

כי השגרה שלנו טורפת לנו קלפים ואנחנו לא תמיד הולכים לחפש את זה.

<< יור >> היו"ר מכלוף מיקי זוהר: << יור >>

ניסחת את זה בצורה מדויקת.

<< דובר_המשך >> יפעת שאשא ביטון (כולנו): << דובר_המשך >>

ולכן, אנחנו מביאים את זה לפתחו פעם אחר פעם אחר. עכשיו יש פה איזושהי
התרעמות שאוקיי, היא שווה דיון.

<< יור >> היו"ר מכלוף מיקי זוהר: << יור >>

ברור.

<< דובר_המשך >> יפעת שאשא ביטון (כולנו): << דובר_המשך >>

אם אנחנו אחרי הפעם השלישית חוסמים אוטומטית או משאירים פתוח, אני רוצה
לספר לך – ושלא יקפצו פה שאין קשר, כי, בעיניי, תמיד יש קשר. אתה יודע
שבביטוח שולחים לך, כשמסתיים לך הביטוח בסוף דצמבר, לצורך העניין, או בסוף
השנה, ומודיעים לך פעם ראשונה, פעם שנייה. בסוף בסוף אם אתה לא מגיב, גם אם
אתה מקיים - - -

<< יור >> היו"ר מכלוף מיקי זוהר: << יור >>

אין לך ביטוח.

<< דובר_המשך >> יפעת שאשא ביטון (כולנו): << דובר_המשך >>

לא. גם אם אתה עכשיו עושה ביטוח במקום אחר, הם ממשיכים את הביטוח באופן
אוטומטי. אתה יודע למה?

<< קריאה >> קריאה: << קריאה >>

מה?

<< דובר_המשך >> יפעת שאשא ביטון (כולנו): << דובר_המשך >>

כן. אני אומרת לכם את זה באחריות. אני עסוקה מדי שנה בלבטל, אם מצאתי
מקומות זולים יותר. למה? כי הם אומרים שחייב אדם להיות מבוטח כדי שלא יקרה,
חלילה, שהוא שכח, פספס גם מתוך שגרת החיים, וחלילה, יקרה משהו והוא לא
יבוטח. ותמיד אני פוגשת את זה גם בוועדה לזכויות הילד. כשמדובר בכסף שלנו,
כשמדובר בדברים שהם חומריים, כולנו שם מגוייסים ב-200%. ואגב, גם הסיפור של
הביטוח הוא הגיוני. אנחנו לא רוצים שאנשים יישארו, לצורך העניין, ללא
הכיסוי.

כשזה מגיע לילדים שלנו, פתאום כל חסידי הפרטיות, כל אלה פתאום מחליטים שזו
רשימה שחורה. אגב, לא הבנתי את הקטע של הרשימה השחורה. מי קבע שזה שחור?
מה, בן אדם שלא חוסם את התכנים מכל סיבה שהוא בחר, זאת רשימה שחורה?

<< יור >> היו"ר מכלוף מיקי זוהר: << יור >>

ברור שלא.

<< דובר_המשך >> יפעת שאשא ביטון (כולנו): << דובר_המשך >>

כי הרי מה הם אומרים? הם אומרים: כל אלה שלא ירשמו או שלא יבחרו - - -

<< יור >> היו"ר מכלוף מיקי זוהר: << יור >>

אני חושב שמי שיגדיר את זה כרשימה שחורה זה אולי מישהו שהוא צרכן פורנו
בעצמו.

<< דובר_המשך >> יפעת שאשא ביטון (כולנו): << דובר_המשך >>

לא. אתה יודע מה? זה גם לא מעניין; זה לא מעניין. באמת לא מעניין אותי מה
כל בן אדם עושה בד' אמותיו. זה לא מעניין.

<< יור >> היו"ר מכלוף מיקי זוהר: << יור >>

למה זו רשימה שחורה? אני לא רוצה, כי סתם לא בא לי שיהיה לי על המחשב תוכנת
סינון. לא בא לי.

<< דובר_המשך >> יפעת שאשא ביטון (כולנו): << דובר_המשך >>

חבר הכנסת מיקי זוהר, באמת אני אומרת לך: לא מעניין. אנשים יכולים לעשות
בד' אמותיהם מה שהם רוצים.

<< יור >> היו"ר מכלוף מיקי זוהר: << יור >>

נכון.

<< דובר_המשך >> יפעת שאשא ביטון (כולנו): << דובר_המשך >>

אני כמדינה לא באה לכפות שום דבר על אף אחד, אבל אנחנו כן נמצאים במקום
שאנחנו שמים כל כך הרבה תמרורי אזהרה בהרבה מאוד תחומים. ואני חושבת שזה
עוד תחום שאנחנו יודעים שהוא פרוץ לגמרי. אנחנו יודעים שהוא הולך ומתרחב,
הסיפור של פורנוגרפיה, שנכנס בכל מיני צורות. וזו פגיעה; זו פגיעה אמיתית
בילדים שלנו. זו פגיעה נפשית; זו פגיעה רגשית. ואתה יודע מה? הוכח במחקרים
שזה מגיע גם לפגיעות פיזיות אמיתיות, כי ילדים מנסים כל מיני דברים והם לא
יודעים.

<< יור >> היו"ר מכלוף מיקי זוהר: << יור >>

ברור.

<< דובר_המשך >> יפעת שאשא ביטון (כולנו): << דובר_המשך >>

ולכן, אני אומרת שאנחנו צריכים להיות שם. צריך לפתור את הסוגיות האלה.

<< יור >> היו"ר מכלוף מיקי זוהר: << יור >>

ניפתור.

<< דובר_המשך >> יפעת שאשא ביטון (כולנו): << דובר_המשך >>

אנחנו צריכים את החוק הזה כקביים וכעוד איזשהו משהו ברשת הביטחון הכוללת
שאנחנו צריכים לקיים כאן.

<< יור >> היו"ר מכלוף מיקי זוהר: << יור >>

אנחנו נדון בסוגיות האלו וניפתור. אלה סוגיות חשובות ומהותיות, ואני לא
יכול להתעלם מהן.

<< דובר_המשך >> יפעת שאשא ביטון (כולנו): << דובר_המשך >>

וצריך להביא את זה לנקודת סיום. אסור שבגלל איזשהו מכשול כזה או אחר – אגב,
היה לי שיח גם עם אנשי מקצוע כאן. אפשר לעשות את זה, וזה בסדר. כל דרך
שתגידו שהיא מקובלת ונכונה, מקובלת גם עלינו.

<< יור >> היו"ר מכלוף מיקי זוהר: << יור >>

אוקיי. תודה.

<< דובר_המשך >> יפעת שאשא ביטון (כולנו): << דובר_המשך >>

אבל מי שאומר "לא", אז במקום להגיד "לא", שיציע אלטרנטיבה כדי שנוכל להביא
את זה לשלב הסיום.

<< יור >> היו"ר מכלוף מיקי זוהר: << יור >>

נכון. אני ממש-ממש מודה לך על הדברים. אני מסכים לכל מילה. וכמובן ששלושת
הנושאים שעלו פה על ידי חברי הכנסת הם סוגיות מהותיות לדיון. גם יערך בהן
דיון מהותי ותהיה בהן גם הכרעה, מה שנקרא, עם היתרונות ועם החסרונות של כל
נושא; נבין מה אנחנו מרוויחים ומה אנחנו מפסידים; ובסוף נחליט אם אנחנו
מעוניינים או לא.

<< אורח >> טל גוטמן: << אורח >>

חבר הכנסת זוהר, לפחות אפשר שתקרא את הנוסח?

<< יור >> היו"ר מכלוף מיקי זוהר: << יור >>

אני עכשיו מקריא את החוק.

<< דובר >> תמר זנדברג (מרצ): << דובר >>

יש לי עוד שתי שאלות טכניות לדיון. אפשר?

<< יור >> היו"ר מכלוף מיקי זוהר: << יור >>

כן, שתי שאלות טכניות, חברי הכנסת.

<< דובר_המשך >> תמר זנדברג (מרצ): << דובר_המשך >>

שתי שאלות טכניות שפשוט עולות תוך כדי הדיון.

<< יור >> היו"ר מכלוף מיקי זוהר: << יור >>

כן.

<< דובר_המשך >> תמר זנדברג (מרצ): << דובר_המשך >>

אחת, לגבי הסוגיה שהעלתה חברת הכנסת סויד. אני מודה שאני לא חשבתי על זה עד
שהיא שמה את זה בצורה כל כך ברורה. בעצם יש לנו כאן, by default, ניתוק
המוני מהאינטרנט למי שלא יבחר בכלל.

<< דובר >> רויטל סויד (המחנה הציוני): << דובר >>

ממש.

<< יור >> היו"ר מכלוף מיקי זוהר: << יור >>

למי שלא עונה.

<< דובר_המשך >> תמר זנדברג (מרצ): << דובר_המשך >>

אלה שלא עונים, כי הם לא רוצים; ולזה חברת הכנסת סויד התייחסה בהרחבה.

<< יור >> היו"ר מכלוף מיקי זוהר: << יור >>

הם פשוט יכולים לסמן "לא רוצים". כן.

<< דובר_המשך >> תמר זנדברג (מרצ): << דובר_המשך >>

השאלה היא מה קורה עם חשבונות אינטרנט שמחוברים לכל מיני שירותים
אוטומטיים.

<< יור >> היו"ר מכלוף מיקי זוהר: << יור >>

מה זאת אומרת?

<< דובר_המשך >> תמר זנדברג (מרצ): << דובר_המשך >>

האינטרנט היום זה דבר שנמצא - - -

<< אורח >> יהונתן קלינגר: << אורח >>

מוני דלק - - -

<< דובר >> רויטל סויד (המחנה הציוני): << דובר >>

למשל, גלאי עשן, מכונות הנשמה.

<< דובר >> תמר זנדברג (מרצ): << דובר >>

אם לא יעבור את זה איש – איך זה נקרא? – הסניטר בבית חולים, שגם ככה נמצא
בקריסה, אם לא יהיה בן אדם שיעבור בין כל המכשירים וידאג - - -

<< יור >> היו"ר מכלוף מיקי זוהר: << יור >>

הבנתי. שאלה טובה. לספקיות יש את היכולת לאבחן.

<< אורח >> ניר הירשמן רוב: << אורח >>

לא. אין להן.

<< אורח >> יהונתן קלינגר: << אורח >>

לא. שער של מושב.

<< יור >> היו"ר מכלוף מיקי זוהר: << יור >>

יש.

<< דובר >> תמר זנדברג (מרצ): << דובר >>

שער אוטומטי, מכונת הנשמה שפועלת.

<< יור >> היו"ר מכלוף מיקי זוהר: << יור >>

בסדר. סוגיות חשובות; נדון בהן.

<< דובר >> שולי מועלם-רפאלי (הבית היהודי): << דובר >>

שער אוטומטי, הוא מנוי אצל ספקית?

<< אורח >> טל גוטמן: << אורח >>

בטח.

<< אורח >> ניר הירשמן רוב: << אורח >>

ברור.

<< דובר >> תמר זנדברג (מרצ): << דובר >>

אם הוא מחובר לאינטרנט, בוודאי.

<< דובר >> שולי מועלם-רפאלי (הבית היהודי): << דובר >>

לא, לא.

<< דובר >> רויטל סויד (המחנה הציוני): << דובר >>

ברור. מתקינים לך את הרשת.

<< דובר >> שולי מועלם-רפאלי (הבית היהודי): << דובר >>

הרי הצעת החוק מדברת - - -

<< דובר >> רויטל סויד (המחנה הציוני): << דובר >>

מתקינים לך את הרשת.

<< דובר >> שולי מועלם-רפאלי (הבית היהודי): << דובר >>

שנייה, אני שאלתי שאלה. אני יודעת מה אני שואלת. כשהספקית פונה למנויים
שלה, השער הזה מנוי אצלה?

<< אורח >> ניר הירשמן רוב: << אורח >>

בטח. ברור. הוא מנוי לאינטרנט.

<< דובר >> תמר זנדברג (מרצ): << דובר >>

למה לא?

<< דובר >> רויטל סויד (המחנה הציוני): << דובר >>

ברור. הבן אדם שלא עונה.

<< דובר >> שולי מועלם-רפאלי (הבית היהודי): << דובר >>

אז איפה הבן אדם?

<< דובר >> רויטל סויד (המחנה הציוני): << דובר >>

הוא לא רוצה לענות.

<< יור >> היו"ר מכלוף מיקי זוהר: << יור >>

חברים, רגע. סליחה.

<< דובר >> רויטל סויד (המחנה הציוני): << דובר >>

הוא הכריע בזה שהוא לא עונה.

<< קריאה >> קריאות: << קריאה >>

- - -

<< יור >> היו"ר מכלוף מיקי זוהר: << יור >>

סליחה, סליחה, סליחה.

<< דובר >> תמר זנדברג (מרצ): << דובר >>

ברגע שברירת המחדל היא כזאת - - -

<< יור >> היו"ר מכלוף מיקי זוהר: << יור >>

סליחה, סליחה, רגע. הטענה שלך היא טענה מצוינת; נדון גם בה.

<< דובר_המשך >> תמר זנדברג (מרצ): << דובר_המשך >>

פתאום זה יהיה באג 2000.

<< יור >> היו"ר מכלוף מיקי זוהר: << יור >>

אנחנו נדון בה.

<< קריאה >> קריאה: << קריאה >>

- - -

<< יור >> היו"ר מכלוף מיקי זוהר: << יור >>

ידיד, די. בסדר. שמענו את זה כבר. אתה כל היום קריאות ביניים ברקע. הכול
בסדר. תודה רבה.

<< דובר >> תמר זנדברג (מרצ): << דובר >>

יש פה סוגיה מהותית שצריך - - -

<< יור >> היו"ר מכלוף מיקי זוהר: << יור >>

אל תדאג. החוק יעבור. תהיה רגוע. כן, מה את אומרת?

<< דובר_המשך >> תמר זנדברג (מרצ): << דובר_המשך >>

זו סוגיה אחת שחשוב לדון בה.

<< דובר >> חיים ילין (יש עתיד): << דובר >>

- - -

<< יור >> היו"ר מכלוף מיקי זוהר: << יור >>

הוא יעבור. הוא יעבור. אנחנו נביא את הכול לדיון.

<< דובר >> חיים ילין (יש עתיד): << דובר >>

- - - להשבית את המדינה פה בגלל החוק הזה. מי שיבוא לפה זה יהיה שב"כ, מוסד
וועדת החוץ וביטחון. אני אומר לך שהחוק הזה לא יעבור. אני אומר לך את זה.

<< יור >> היו"ר מכלוף מיקי זוהר: << יור >>

אני אביא הכול לדיון.

<< דובר_המשך >> חיים ילין (יש עתיד): << דובר_המשך >>

אז אני לא מודאג. הוא לא יעבור. אל תדאגו.

<< יור >> היו"ר מכלוף מיקי זוהר: << יור >>

בסדר, אדוני. תהיה רגוע. תודה. זה יעבור.

<< דובר >> שולי מועלם-רפאלי (הבית היהודי): << דובר >>

יהונתן, כשאתה מעליב אותי באינטרנט, תגיד את זה לפחות - - -

<< אורח >> יהונתן קלינגר: << אורח >>

- - -

<< דובר >> שולי מועלם-רפאלי (הבית היהודי): << דובר >>

לא, בחייך.

<< דובר >> תמר זנדברג (מרצ): << דובר >>

מה את רוצה? לסגור את האינטרנט? אני לא מבינה.

<< דובר >> שולי מועלם-רפאלי (הבית היהודי): << דובר >>

חס וחלילה. ההיפך.

<< יור >> היו"ר מכלוף מיקי זוהר: << יור >>

חברת הכנסת זנדברג - - -

<< דובר >> רויטל סויד (המחנה הציוני): << דובר >>

יהונתן, תיזהר. יסגרו לך את הרשת. יסגרו לך את הרשת.

<< קריאה >> קריאות: << קריאה >>

- - -

<< דובר >> תמר זנדברג (מרצ): << דובר >>

מה זה? מה זה הדבר הזה?

<< דובר >> רויטל סויד (המחנה הציוני): << דובר >>

יסגרו לך את הרשת. תיזהר.

<< אורח >> יהונתן קלינגר: << אורח >>

- - -

<< דובר >> תמר זנדברג (מרצ): << דובר >>

מה? זה צנזורה על האזרחים? אני לא מבינה.

<< דובר >> רויטל סויד (המחנה הציוני): << דובר >>

יהונתן, תיזהר.

<< דובר >> תמר זנדברג (מרצ): << דובר >>

שיכתוב מה שהוא רוצה. נגמר הסיפור. רוצה לאסור עליו בחוק? מה קורה פה?

<< יור >> היו"ר מכלוף מיקי זוהר: << יור >>

אני, ברשותכם, יכול להגיד לכם משהו?

<< קריאה >> קריאות: << קריאה >>

- - -

<< דובר >> שולי מועלם-רפאלי (הבית היהודי): << דובר >>

אני מחזקת אותו.

<< דובר >> יפעת שאשא ביטון (כולנו): << דובר >>

מה? מה קורה לך? מותר לכתוב הכול?

<< דובר >> תמר זנדברג (מרצ): << דובר >>

כן.

<< דובר >> יפעת שאשא ביטון (כולנו): << דובר >>

לא.

<< דובר >> רויטל סויד (המחנה הציוני): << דובר >>

אתה הבא בתור. יורידו לך את האינטרנט.

<< יור >> היו"ר מכלוף מיקי זוהר: << יור >>

חברים, שקט.

<< דובר >> תמר זנדברג (מרצ): << דובר >>

התבלבלתם. זה לא פורנו. הלו. תירגעו. מה זה?

<< דובר >> שולי מועלם-רפאלי (הבית היהודי): << דובר >>

יהונתן, אני מחזקת אותך לכתוב נגדי באינטרנט, בטוויטר.

<< יור >> היו"ר מכלוף מיקי זוהר: << יור >>

חברת הכנסת מועלם, אי-אפשר ככה.

<< דובר >> תמר זנדברג (מרצ): << דובר >>

מה הבעיה שהוא כותב נגדך בטוויטר?

<< דובר >> שולי מועלם-רפאלי (הבית היהודי): << דובר >>

זה רק מראה בדיוק את ההפרדה ביני לבינכם, שתומכים בפורנוגרפיה.

<< דובר >> תמר זנדברג (מרצ): << דובר >>

נו, אז כל הכבוד. אז למה את מציינת את זה?

<< אורח >> ניר הירשמן רוב: << אורח >>

- - -

<< אורח >> יהונתן קלינגר: << אורח >>

את אומרת שאני תומך בפורנוגרפיה, זה אומר שאת פשוט לא מבינה.

<< דובר >> שולי מועלם-רפאלי (הבית היהודי): << דובר >>

מאה אחוז. מאה אחוז.

<< יור >> היו"ר מכלוף מיקי זוהר: << יור >>

אני רוצה לומר משהו.

<< אורח >> יהונתן קלינגר: << אורח >>

את לא מבינה - - -

<< אורח >> תהילה אלטשולר: << אורח >>

אנחנו לא - - -

<< יור >> היו"ר מכלוף מיקי זוהר: << יור >>

דיברת. דיברת באריכות.

<< דובר_המשך >> תהילה אלטשולר: << דובר_המשך >>

דיברתי באריכות - - -

<< דובר >> תמר זנדברג (מרצ): << דובר >>

אני לא השלמתי את כל השאלה שלי - - - שולי מועלם חושבת שהיא יכולה לסגור את
כולם.

<< יור >> היו"ר מכלוף מיקי זוהר: << יור >>

זהו. אני מציתי את העניין הזה.

<< דובר >> תמר זנדברג (מרצ): << דובר >>

יש לי עוד שאלה.

<< יור >> היו"ר מכלוף מיקי זוהר: << יור >>

רגע.

<< דובר_המשך >> תמר זנדברג (מרצ): << דובר_המשך >>

היא מפריעה לי באופן בלתי פוסק. זה משהו לא נורמלי.

<< יור >> היו"ר מכלוף מיקי זוהר: << יור >>

אני אגיד לך משהו. אני רוצה לומר את זה, ואני אומר את זה עכשיו. מי שרוצה
יקבל, מי שרוצה יצרח ויצווח, זה בסדר גמור. אבל אני אגיד את מה שיש לי
להגיד. אני במקום הזה ארבע שנים. נכון גם אני עשיתי פעולות לפעמים וכל
מיני, מה שנקרא, פעלולים בשביל לייצר שיח מעניין יותר. גם הייתי לא
פוליטיקלי קורקט באין-ספור פעמים, וגם תקפתי חברים לאופוזיציה ועשינו שיג
ושיח אפילו לפעמים בוטה מאוד. כולנו עלינו אחר כך גם לכותרות וידעו מזה כל
אחד כאן בכנסת, והכול בסדר. מבין את כל האירוע הזה. אני מכיר אותו. אני גם
עסקתי בו ככה במהלך הקדנציה.

מה שקורה פה עכשיו, בעיניי, גרוע ביותר, גרוע ביותר. למה הוא גרוע ביותר?
כי הוא מיותר. אמרתי בצורה ברורה שאני לא חולק על כל מה שאתם העלתם. אלה
דיונים משמעותיים שצריך לעורר במהלך החקיקה הזו. גם אמרתי שאנחנו נדון בהם.
כל הסיפור הזה: אתה חוסם את הפורנו. חברת הכנסת סויד: חוסמים לך את הפורנו.
די.

<< דובר >> רויטל סויד (המחנה הציוני): << דובר >>

אני אמרתי את זה?

<< יור >> היו"ר מכלוף מיקי זוהר: << יור >>

חוסמים לך את האינטרנט. די.

<< דובר >> תמר זנדברג (מרצ): << דובר >>

חוסמים את האינטרנט, אבל זה מה שקורה.

<< יור >> היו"ר מכלוף מיקי זוהר: << יור >>

גברתי, זה לא שווה את זה.

<< דובר >> רויטל סויד (המחנה הציוני): << דובר >>

אתה מנתק אנשים מהרשת.

<< יור >> היו"ר מכלוף מיקי זוהר: << יור >>

כי יש ציבור בבית שרואה את זה אחרת ממה שאת חושבת עכשיו. אז יכול להיות
שה-400-300 מתפקדים של מפלגת העבודה יתמכו בך מלא.

<< דובר >> רויטל סויד (המחנה הציוני): << דובר >>

יש ציבור שרואה את זה, נכון.

<< דובר >> תמר זנדברג (מרצ): << דובר >>

מה הקשר?

<< יור >> היו"ר מכלוף מיקי זוהר: << יור >>

אבל זה לא המשחק פה. זה לא המשחק פה. די, מספיק.

<< דובר >> תמר זנדברג (מרצ): << דובר >>

אפשר להשלים את השאלה שלי?

<< יור >> היו"ר מכלוף מיקי זוהר: << יור >>

די. די.

<< דובר >> רויטל סויד (המחנה הציוני): << דובר >>

- - - שלך המעוותים, הבאמת מנותקים - - -

<< יור >> היו"ר מכלוף מיקי זוהר: << יור >>

די. די. מספיק. כולה 400-300 מתפקדים. את חזקה גם ככה, נו, באמת.

<< דובר_המשך >> רויטל סויד (המחנה הציוני): << דובר_המשך >>

אתה בוחן אותנו בדרגה שלך, נמוך.

<< יור >> היו"ר מכלוף מיקי זוהר: << יור >>

אז הייתי חייב קצת לאזן, בסדר. אז יאללה.

<< דובר >> תמר זנדברג (מרצ): << דובר >>

הכול בסדר. כל השאלות שהעלתי עד עכשיו אתה בעצמך אמרת שיש בהן טעם. אפשר
עוד שאלה עם טעם?

<< יור >> היו"ר מכלוף מיקי זוהר: << יור >>

עוד שאלה רצינית? כן.

<< דובר_המשך >> תמר זנדברג (מרצ): << דובר_המשך >>

כשאין תשובות, יש פה תסכול. אני רואה בהן. יש פה חברות כנסת שחושבות
שאי-אפשר לכתוב עליהן באינטרנט.

<< יור >> היו"ר מכלוף מיקי זוהר: << יור >>

עוד שאלה.

<< דובר >> שולי מועלם-רפאלי (הבית היהודי): << דובר >>

לא. ההיפך. אני חיזקתי אותו.

<< דובר >> תמר זנדברג (מרצ): << דובר >>

די, חלאס.

<< יור >> היו"ר מכלוף מיקי זוהר: << יור >>

די, תמר. אל תלכי לשם.

<< דובר >> שולי מועלם-רפאלי (הבית היהודי): << דובר >>

אל תגידי לי "חלאס".

<< דובר >> תמר זנדברג (מרצ): << דובר >>

כן, חלאס.

<< דובר >> שולי מועלם-רפאלי (הבית היהודי): << דובר >>

לא, אל תגידי לי "חלאס".

<< דובר >> תמר זנדברג (מרצ): << דובר >>

כן. אני כן אגיד לך.

<< דובר >> שולי מועלם-רפאלי (הבית היהודי): << דובר >>

אז את יכולה להגיד מה שאת רוצה ואני אמשיך להפריע לך.

<< דובר >> תמר זנדברג (מרצ): << דובר >>

אני אגיד. בדיוק. את ממילא עושה את זה.

<< דובר >> שולי מועלם-רפאלי (הבית היהודי): << דובר >>

מצוין. מצוין.

<< יור >> היו"ר מכלוף מיקי זוהר: << יור >>

תמר, תאמיני לי, גם עכשיו, ברגעים אלו שאת תוקפת את שולי מועלם, זה מיותר.

<< דובר >> תמר זנדברג (מרצ): << דובר >>

אני תוקפת את שולי מועלם? לא תקפתי את שולי מועלם.

<< יור >> היו"ר מכלוף מיקי זוהר: << יור >>

זה מיותר. שולי, אל תעני.

<< דובר >> שולי מועלם-רפאלי (הבית היהודי): << דובר >>

את צבועה. את צבועה. כשאת תבואי לתמוך במניעת זנות ומניעת אלימות נגד נשים,
אנחנו נזכיר את זה שאת תמכת בחשיפה לפורנוגרפיה.

<< יור >> היו"ר מכלוף מיקי זוהר: << יור >>

אי-אפשר.

<< דובר >> תמר זנדברג (מרצ): << דובר >>

יש לי שאלה לגבי תוכנות הסינון, האם נעשתה – על ידי חברות האינטרנט, על ידי
משרד התקשורת, על ידי איגוד האינטרנט, על ידי איזשהו גוף – הערכת איכות של
תוכננות הסינון?

<< יור >> היו"ר מכלוף מיקי זוהר: << יור >>

כן. התשובה היא כן.

<< דובר_המשך >> תמר זנדברג (מרצ): << דובר_המשך >>

אפשר לשמוע?

<< יור >> היו"ר מכלוף מיקי זוהר: << יור >>

אני אענה לך, כן.

<< קריאה >> קריאה: << קריאה >>

לא. התשובה היא לא.

<< יור >> היו"ר מכלוף מיקי זוהר: << יור >>

לא, לא שאלתי אתכם. אתם לא מעניינים אותי. אנשי המקצוע מעניינים אותי.

<< דובר >> תמר זנדברג (מרצ): << דובר >>

למה? סליחה, איגוד האינטרנט - - -

<< יור >> היו"ר מכלוף מיקי זוהר: << יור >>

לא. אנשי המקצוע של משרד התקשורת יודעים לתת את התשובה, והיא מה שמעניין
אותי. איגוד האינטרנט לא חייב להיות אובייקטיבי, תתפלאי. לא חייב להיות
אובייקטיבי.

<< דובר >> תמר זנדברג (מרצ): << דובר >>

למה הוא צריך להיות אובייקטיבי?

<< יור >> היו"ר מכלוף מיקי זוהר: << יור >>

למה? כי הוא לא עובד ממשלתי, הוא לא חייב דין וחשבון לציבור.

<< דובר >> תמר זנדברג (מרצ): << דובר >>

מי קבע שרק עובד ממשלתי?

<< יור >> היו"ר מכלוף מיקי זוהר: << יור >>

יכול להיות שהוא חייב דין וחשבון להרבה אנשים שגם משלמים הרבה מאוד כסף. את
יודעת?

<< דובר_המשך >> תמר זנדברג (מרצ): << דובר_המשך >>

סליחה, מה זה קשור אבל?

<< יור >> היו"ר מכלוף מיקי זוהר: << יור >>

אז עם כל הכבוד, לא מעניין אותי.

<< דובר >> שולי מועלם-רפאלי (הבית היהודי): << דובר >>

- - - סינון תמורת תשלום.

<< יור >> היו"ר מכלוף מיקי זוהר: << יור >>

יש אנשי מקצוע. הם יגידו האם תוכנות הסינון יעילות או לא יעילות.

<< דובר >> תמר זנדברג (מרצ): << דובר >>

לא, לא. זה לא מה ששאלתי, האם הן יעילות או לא. יש שאלה מקדימה.

<< יור >> היו"ר מכלוף מיקי זוהר: << יור >>

אז מה השאלה?

<< דובר_המשך >> תמר זנדברג (מרצ): << דובר_המשך >>

קודם כול, יש אנשי מקצוע בהרבה מקומות, גם בחברה האזרחית, והשולחן יש לו
הרבה-הרבה מה להרוויח גם מהחברה האזרחית ומהרבה מומחים שיש כאן, חלקם
בהתנדבות, חלקם ארגונים אזרחיים. לכולנו יש מה ללמוד ואנחנו לומדים כל
הזמן, כולל מציעי החוק. עובדה שהחוק הזה השתנה עם הזמן.

<< יור >> היו"ר מכלוף מיקי זוהר: << יור >>

נכון. נכון.

<< דובר_המשך >> תמר זנדברג (מרצ): << דובר_המשך >>

אני לא מבקשת שמישהו יגיד לי: זה יעיל, זה לא יעיל. כי, כמו שאתה אומר,
ונאמר גם בדיונים הקודמים, יש סינון יתר, ויש סינון חסר. וזה גם תמיד יהיה.
אף אחד לא אומר שלא.

<< יור >> היו"ר מכלוף מיקי זוהר: << יור >>

אמת.

<< דובר_המשך >> תמר זנדברג (מרצ): << דובר_המשך >>

השאלה שלי היא כזאת: האם יש מנגנון הערכה של תוכנות הסינון? גם התוכנות הרי
כל הזמן משתנות עם הזמן, אני מניחה.

<< יור >> היו"ר מכלוף מיקי זוהר: << יור >>

נכון. הן משתדרגות.

<< דובר_המשך >> תמר זנדברג (מרצ): << דובר_המשך >>

מה שהיה לפני שנים זה לא מה שיש היום, ולא מה שיהיה. האם יש דרך שהורה,
נבחרי ציבור, החברה האזרחית, יכולים לבדוק ולעשות איזושהי הערכה של יעילות,
של איכות הסינון?

<< יור >> היו"ר מכלוף מיקי זוהר: << יור >>

כן.

<< דובר_המשך >> תמר זנדברג (מרצ): << דובר_המשך >>

התוכנות האלה טובות ויש להן סינון יתר של 20% וחסר של 15%, אני לא יודעת
מה. יש רשימה כזאת, אפשר למצוא? מישהו עוקב אחר הדברים האלה?

<< יור >> היו"ר מכלוף מיקי זוהר: << יור >>

משרד התקשורת, מה תשובתכם? ענו לגברת, בבקשה.

<< אורח >> תהילה אלטשולר: << אורח >>

אז אפשר לראות את המידע הזה?

<< אורח >> מימון שמילה: << אורח >>

אני מימון שמילה, המשנה למנכ"ל ומנהל מינהל הנדסה במשרד התקשורת. המשרד
הגדיר, כמו שהיום ברישיונות מוגדר, שתוכנות הסינון צריכות להיות יעילות
כמקובל בתחום. בדקנו בתוך חברות התקשורת - - -

<< דובר >> תמר זנדברג (מרצ): << דובר >>

מה זה? Best Available Technology? יש לזה מדד בין-לאומי?

<< יור >> היו"ר מכלוף מיקי זוהר: << יור >>

תני לו לסיים.

<< אורח >> מימון שמילה: << אורח >>

יש מספר תוכנות סינון שקיימות בעולם שמיועדות לסנן את הדברים הללו. וחברות
התקשורת משתמשות בחמש-שש התוכנות המובילות בעולם לתחום הזה. עשינו בדיקה
נוספת, התקנו את התוכנות הללו על מחשבים של המשרד וניסינו להיכנס לאתרים
שאני לא רוצה לגשת דווקא ל"50 גוונים של אפור" אלא לדברים שהם פורנו ממש
ואתרים שיש בהם כריתת ראשים של דעאש, שזה מוביל לאלימות. וראינו שהתוכנות
הללו נחסמות. הן חוסמות את הגישה.

<< דובר >> תמר זנדברג (מרצ): << דובר >>

לא. אבל עם כל הכבוד לבדיקה הספוראדית שעשיתם, זה יפה, זה נחמד, אני מניחה
שיש לדברים האלה - - -

<< קריאה >> קריאה: << קריאה >>

אנחנו הוצאנו דוח מקיף על יעילות הסינון והשוואה בין כל הסינונים.

<< דובר >> תמר זנדברג (מרצ): << דובר >>

שנייה, אני מניחה שיש לדברים האלה איזשהו סף, איזושהי אמת מידה בין-לאומית.
האם יש איזה איגוד בין-לאומי שבודק את התוכנות כל הזמן ואתם עוקבים?

<< יור >> היו"ר מכלוף מיקי זוהר: << יור >>

תודה. חברת הכנסת זנדברג, הבנתי. נעשה גם על זה דיון. כן, חבר הכנסת חיים
ילין.

<< דובר >> חיים ילין (יש עתיד): << דובר >>

אם, כמו שאתה אומר, החוק יעבור ברוח הדברים של זה, אז אני מבקש חוות דעת של
השב"כ ושל ועדת החוץ והביטחון.

<< יור >> היו"ר מכלוף מיקי זוהר: << יור >>

- - -

<< דובר_המשך >> חיים ילין (יש עתיד): << דובר_המשך >>

רגע. אמיתי, אני אומר לך.

<< יור >> היו"ר מכלוף מיקי זוהר: << יור >>

אז אנחנו מביאים את זה לא מהשב"כ ומוועדת חוץ וביטחון, אנחנו מביאים את
העמדה של מערך – איך זה נקרא?

<< דובר_המשך >> חיים ילין (יש עתיד): << דובר_המשך >>

מערך הסייבר.

<< יור >> היו"ר מכלוף מיקי זוהר: << יור >>

מערך הסייבר הלאומי.

<< דובר >> רויטל סויד (המחנה הציוני): << דובר >>

מערך הסייבר שלא כפוף לשום דבר חוץ מלראש הממשלה; פועל במחשכים; יש לו
כוחות בלתי מוגבלים. יש תזכיר חוק שעוד לא עבר בכלל לדיון.

<< דובר >> חיים ילין (יש עתיד): << דובר >>

כן, בדיוק.

<< יור >> היו"ר מכלוף מיקי זוהר: << יור >>

אבל הוא יגיד לך את ההשלכות.

<< דובר >> רויטל סויד (המחנה הציוני): << דובר >>

הבנו. נותנים לחתול לשמור על השמנת.

<< יור >> היו"ר מכלוף מיקי זוהר: << יור >>

מה זה קשור?

<< דובר_המשך >> רויטל סויד (המחנה הציוני): << דובר_המשך >>

בדיוק לשם הרשימות באינטרנט – חבר'ה, אנחנו מסודרים.

<< יור >> היו"ר מכלוף מיקי זוהר: << יור >>

מה זה קשור? מי אמר שזה מגיע לשם? תפסיקי עם הפופוליזם הזה, נו, באמת. את
מדברת שטויות. לא אופייני לך גם. מאיפה את ממציאה את זה.

<< דובר_המשך >> רויטל סויד (המחנה הציוני): << דובר_המשך >>

פופוליזם. אתה בכלל מכיר את הנושא הזה? מכיר את מערך הסייבר? יודע בכלל מה
קורה שם? עסקת בזה פעם?

<< יור >> היו"ר מכלוף מיקי זוהר: << יור >>

מכיר. ועסקתי, כן.

<< דובר_המשך >> רויטל סויד (המחנה הציוני): << דובר_המשך >>

אי פעם עסקת בנושא הזה?

<< יור >> היו"ר מכלוף מיקי זוהר: << יור >>

כן, כן. יותר ממך.

<< דובר_המשך >> רויטל סויד (המחנה הציוני): << דובר_המשך >>

אז אולי תדבר עם אנשים שכן עוסקים בנושא הזה.

<< יור >> היו"ר מכלוף מיקי זוהר: << יור >>

יותר ממך.

<< דובר >> חיים ילין (יש עתיד): << דובר >>

מיקי, אפשר עכשיו דקה אחת שלא מפריעים?

<< יור >> היו"ר מכלוף מיקי זוהר: << יור >>

אני אשתדל . זה לא תלוי בי.

<< דובר_המשך >> חיים ילין (יש עתיד): << דובר_המשך >>

אני באתי והצעתי שזה יהיה הפוך. לא מי שלא עונה אתה סוגר אותו, כי המשעות
היא – ונאמר פה, 50% - - -

<< יור >> היו"ר מכלוף מיקי זוהר: << יור >>

שמעתי את ההצעה, ויהיה דיון על זה.

<< דובר_המשך >> חיים ילין (יש עתיד): << דובר_המשך >>

רגע, תקשיב לי.

<< יור >> היו"ר מכלוף מיקי זוהר: << יור >>

יהיה על זה דיון, חיים.

<< דובר_המשך >> חיים ילין (יש עתיד): << דובר_המשך >>

לא, אבל אתה במהות, זה המהות - -

<< יור >> היו"ר מכלוף מיקי זוהר: << יור >>

המהות, יהיה דיון.

<< דובר_המשך >> חיים ילין (יש עתיד): << דובר_המשך >>

- - כרגע, אם אתה ממשיך להקריא את החוק.

<< יור >> היו"ר מכלוף מיקי זוהר: << יור >>

אני אקריא אותו, ויהיה על זה דיון.

<< דובר_המשך >> חיים ילין (יש עתיד): << דובר_המשך >>

לכן אני בא ומסביר לך. לא יענו לך יותר, אני אומר לך 50%, לא יענו לך יותר
משליש.

<< יור >> היו"ר מכלוף מיקי זוהר: << יור >>

הלוואי, אני חותם על זה עכשיו. אה, שליש זה רע.

<< דובר_המשך >> חיים ילין (יש עתיד): << דובר_המשך >>

לא יענו לך יותר משליש.

<< יור >> היו"ר מכלוף מיקי זוהר: << יור >>

נכון.

<< דובר_המשך >> חיים ילין (יש עתיד): << דובר_המשך >>

שני שליש יהיו מנותקים, לפי התפיסה שלך, מהאינטרנט.

<< יור >> היו"ר מכלוף מיקי זוהר: << יור >>

זה כאוס, נכון, נכון.

<< דובר_המשך >> חיים ילין (יש עתיד): << דובר_המשך >>

לכן יש לזה השלכות על כל - - -

<< יור >> היו"ר מכלוף מיקי זוהר: << יור >>

יש לזה פתרון אבל. אתה רוצה שאני אחשוף אותו עכשיו, או שנעשה את זה בדיון?

<< דובר_המשך >> חיים ילין (יש עתיד): << דובר_המשך >>

לא, לא. אני רוצה להפוך.

<< יור >> היו"ר מכלוף מיקי זוהר: << יור >>

אני אחשוף את הפתרון עכשיו, או בדיון?

<< דובר_המשך >> חיים ילין (יש עתיד): << דובר_המשך >>

אני רוצה הפוך.

<< יור >> היו"ר מכלוף מיקי זוהר: << יור >>

אתה רוצה את הפתרון עכשיו, או בדיון?

<< דובר_המשך >> חיים ילין (יש עתיד): << דובר_המשך >>

לא. אני אומר לך הפוך.

<< יור >> היו"ר מכלוף מיקי זוהר: << יור >>

מה אם עכשיו אני מתעקש לחשוף אותו?

<< דובר >> חיים ילין (יש עתיד): << דובר >>

הוא יהיה הפוך. מיקי, הפוך.

<< דובר >> תמר זנדברג (מרצ): << דובר >>

זה לא הדיון עכשיו?

<< יור >> היו"ר מכלוף מיקי זוהר: << יור >>

לא, לא. בדיון על הסוגיה. עכשיו אנחנו לא בדיון הזה. עוד לא הגענו לזה.

<< דובר >> חיים ילין (יש עתיד): << דובר >>

מיקי, הפוך. זה אומר שהוא יכול לקבל החלטה. ואז אתה חי גם במדינה חופשית
שמי שאחראי על הסינון הוא ההורה ולא אף אחד אחר.

<< יור >> היו"ר מכלוף מיקי זוהר: << יור >>

אני אתן לכם רמז לבאות. מה אם ספקיות האינטרנט, נגיד, 70% לא יענו להן, והן
יעשו אחוז כל חודש או כל שבוע? יכולים להתגבר על זה? אחוז, אחוז. יבקשו
תשובה מאחוז. יש 70% שלא ענו, 30% ענו. 70% לא ענו. כל שבוע הן יעשו אחוז
שהוא צריך לענות, יתמודדו איתו אחוז-אחוז. לא יתמודדו עם כל ה-70% במכה
אחת.

<< דובר >> חיים ילין (יש עתיד): << דובר >>

מיקי, אתה לא מבין מה אתה אומר אפילו מבחינת חוק הבנקאות.

<< יור >> היו"ר מכלוף מיקי זוהר: << יור >>

מבין, מבין.

<< דובר_המשך >> חיים ילין (יש עתיד): << דובר_המשך >>

אתה לא מבין מה המשמעות של 60%, 50% שאין להם אינטרנט במדינת ישראל. אתה לא
מבין אפילו.

<< יור >> היו"ר מכלוף מיקי זוהר: << יור >>

אבל אמרתי לך. לא. אתה לא הבנת את מה שאמרתי עכשיו. אתה לא הבנת מה אני
אמרתי. אם 70%, 60% אין להם אינטרנט – נכון, אתה אומר 60% – אני אומר לא.
אני אומר 40% השיבו - - -

<< דובר >> חיים ילין (יש עתיד): << דובר >>

יום אחד. יום אחד אפילו.

<< יור >> היו"ר מכלוף מיקי זוהר: << יור >>

רגע, 40% השיבו, ו-60% לא השיבו. אני, לפי החוק כרגע, צריך לחסום את כל
ה-60%, נכון?

<< דובר_המשך >> חיים ילין (יש עתיד): << דובר_המשך >>

נכון.

<< יור >> היו"ר מכלוף מיקי זוהר: << יור >>

נניח ואני אומר: לא, חברות האינטרנט יעשו את זה באופן הדרגתי. מה הכוונה?
את ה-60% שלא השיבו, יטפלו, כל אחוז בשבוע. זאת אומרת, אני אתן לך את זה
מספרית.

<< דובר >> חיים ילין (יש עתיד): << דובר >>

מה הקשר? מה קשור?

<< דובר >> יפעת שאשא ביטון (כולנו): << דובר >>

- - - במקום לשגע את המערכת, להקפיץ בכל 30 שניות - - -

<< יור >> היו"ר מכלוף מיקי זוהר: << יור >>

אני אומר לך, אני אעשה לך מספרית.

<< דובר >> חיים ילין (יש עתיד): << דובר >>

בחייאת. מיקי, מיקי.

<< יור >> היו"ר מכלוף מיקי זוהר: << יור >>

אתה יודע מה? פתרון אחר. הנה, חברת הכנסת שאשא-ביטון, פתרון נפלא. במקום
לחסום אותם, ועשינו פעם בשבוע, נתחיל להטריד אותם כל יום עם זה.

<< דובר >> יפעת שאשא ביטון (כולנו): << דובר >>

לא כל יום. אני אומרת בכל 30 שניות: תק, תק, תק, תק.

<< יור >> היו"ר מכלוף מיקי זוהר: << יור >>

להחליט. כל יום: תכריע, תכריע, תכריע. עד שהוא לא יכריע זה יצא לו מול
העיניים.

<< דובר >> תמר זנדברג (מרצ): << דובר >>

על מה? השער הוא אוטומטי. מה זה משנה אם זה כל דקה או כל שנייה? הוא לא
רואה את זה בכלל.

<< יור >> היו"ר מכלוף מיקי זוהר: << יור >>

זו גם אפשרות, נכון? על זה יהיה דיון. על זה יהיה דיון.

<< דובר >> חיים ילין (יש עתיד): << דובר >>

מיקי, אתה הולך להשבית.

<< יור >> היו"ר מכלוף מיקי זוהר: << יור >>

לא אמרתי שאני הולך להשבית.

<< דובר >> חיים ילין (יש עתיד): << דובר >>

אני אומר לך, החוק זה לא יעבור. אתה הולך להשבית את מדינת ישראל. אני אומר
לך את זה.

<< יור >> היו"ר מכלוף מיקי זוהר: << יור >>

טוב, אני מבקש לסיים את הדיון.

<< דובר >> חיים ילין (יש עתיד): << דובר >>

אתה, במקום לחסום את הפורנו, אתה הולך לחסום את האינטרנט. אתה לא הבנת מה
אתה עושה.

<< יור >> היו"ר מכלוף מיקי זוהר: << יור >>

אני לא עושה את זה.

<< דובר >> יפעת שאשא ביטון (כולנו): << דובר >>

חבר הכנסת מיקי זוהר, יש לי רעיון. אני לא מכירה את הטכניקה, אבל אני פוגשת
את זה בהרבה מאוד אפליקציות שאנחנו מורידים, ששם משום מה לאף אחד לא אכפת
כשהוא נותן אישור גישה להכול.

<< דובר >> חיים ילין (יש עתיד): << דובר >>

ברור.

<< דובר >> יפעת שאשא ביטון (כולנו): << דובר >>

שהמסך הזה לא ירד בלי שמקליקים משהו.

<< יור >> היו"ר מכלוף מיקי זוהר: << יור >>

בסדר גמור. אנחנו נדבר על זה.

<< דובר_המשך >> יפעת שאשא ביטון (כולנו): << דובר_המשך >>

ואז גם יהיו חייבים פשוט לבחור.

<< יור >> היו"ר מכלוף מיקי זוהר: << יור >>

זה יהיה בדיון. זה מה שאני גם אומר.

<< דובר >> רויטל סויד (המחנה הציוני): << דובר >>

אתם שומעים מה אתם אומרים? אתם מחייבים אנשים לבחור: מסכים, לא מסכים.

<< דובר >> יפעת שאשא ביטון (כולנו): << דובר >>

מחייבים לבחור. כן, מה הבעיה?

<< יור >> היו"ר מכלוף מיקי זוהר: << יור >>

חברת הכנסת סויד, תודה רבה. להחליט, כן. נכון.

<< דובר >> רויטל סויד (המחנה הציוני): << דובר >>

אתם מחייבים אותם לענות.

<< דובר >> יפעת שאשא ביטון (כולנו): << דובר >>

הם לא עונים לי. הם עונים בשביל הילדים שלהם.

<< יור >> היו"ר מכלוף מיקי זוהר: << יור >>

לא מוכנים, חברת הכנסת סויד, שהורה לא יגלה אחריות. לא מוכנים.

<< דובר >> רויטל סויד (המחנה הציוני): << דובר >>

ההורה מגלה. סליחה, למה רק בזה? בהרבה דברים.

<< יור >> היו"ר מכלוף מיקי זוהר: << יור >>

אם את תתעלמי, אנחנו נמשיך לשלוח לך הודעות. ובהמשך את תראי שזה ישתלם. זה
ישתלם לציבור.

<< דובר_המשך >> רויטל סויד (המחנה הציוני): << דובר_המשך >>

- - - לך תראה בכלל איך ההורה מתנהג לילד.

<< יור >> היו"ר מכלוף מיקי זוהר: << יור >>

זה ישתלם לציבור, כי הציבור ירוויח פחות הטרדות מיניות ופחות החפצת נשים,
שאת בעצמך יוצאת נגד זה כל היום.

<< דובר >> יפעת שאשא ביטון (כולנו): << דובר >>

חברת הכנסת סויד, אני רוצה להגיד לך משהו. אני לא חוסמת - - -

<< דובר >> רויטל סויד (המחנה הציוני): << דובר >>

- - - אתם לא מבינים מה אתם עושים. אתם מחשיכים את המדינה. אתם זורקים את
הערכים הליברלים לפח.

<< יור >> היו"ר מכלוף מיקי זוהר: << יור >>

בסדר. שמענו עלייך. שמענו. את פופוליסטית רדודה. שמענו עלייך.

<< דובר >> יפעת שאשא ביטון (כולנו): << דובר >>

איזו ליברליות? מה זה? מה קשור לליברליות? אני לא מצליחה להבין את זה.

<< יור >> היו"ר מכלוף מיקי זוהר: << יור >>

תודה רבה. עכשיו אף אחד לא מדבר. להקריא את החוק מתחילתו ועד סופו.

<< דובר >> חיים ילין (יש עתיד): << דובר >>

אני אומר לך, לא יהיה.

<< יור >> היו"ר מכלוף מיקי זוהר: << יור >>

לא להפריע.

<< דובר_המשך >> חיים ילין (יש עתיד): << דובר_המשך >>

מיקי, לא יהיה. החוק הזה לא יהיה.

<< דובר >> יפעת שאשא ביטון (כולנו): << דובר >>

למה? חכה, אתה לא יודע.

<< יור >> היו"ר מכלוף מיקי זוהר: << יור >>

לא להפריע. להקריא את החוק מתחילתו ועד סופו.

<< דובר >> חיים ילין (יש עתיד): << דובר >>

לא יהיה. יפעת, תבדקי בקריית שמונה - - - בשביל צבע אדום - - - אל תתחילי
איתי.

<< יור >> היו"ר מכלוף מיקי זוהר: << יור >>

אתה מפריע להקראת החוק. חבר הכנסת ילין, אתה מפריע לקריאת החוק.

<< דובר >> יפעת שאשא ביטון (כולנו): << דובר >>

- - -

<< דובר >> חיים ילין (יש עתיד): << דובר >>

את לא יכולה להשבית היום כשחצי ממדינת ישראל נמצא - - - את לא יכולה.

<< יור >> היו"ר מכלוף מיקי זוהר: << יור >>

חבר הכנסת ילין, תעלה את זה בדיון הענייני.

<< דובר >> יפעת שאשא ביטון (כולנו): << דובר >>

אבל אני לא דיברתי על להשבית. אתה לא הקשבת.

<< דובר >> חיים ילין (יש עתיד): << דובר >>

אבל זה מה שיקרה; זה מה שהוא רוצה.

<< דובר >> יפעת שאשא ביטון (כולנו): << דובר >>

לא נכון. לא, אתה לא הקשבת למה שהצעתי.

<< יור >> היו"ר מכלוף מיקי זוהר: << יור >>

חבר הכנסת ילין, תעלה את זה בדיון הענייני. לא עכשיו. לא להפריע.

<< דובר >> חיים ילין (יש עתיד): << דובר >>

אתה רוצה את הפורנו, בסוף תחטוף את זה במקום אחר.

<< יור >> היו"ר מכלוף מיקי זוהר: << יור >>

לא להפריע להקראת החוק. תודה.

<< דובר >> יפעת שאשא ביטון (כולנו): << דובר >>

חיים, לא הקשבת למה שהצעתי.

<< דובר >> חיים ילין (יש עתיד): << דובר >>

לא, אבל מה זה? מה, את מכריחה אותי בזה?

<< יור >> היו"ר מכלוף מיקי זוהר: << יור >>

יפעת, בבקשה.

<< דובר >> יפעת שאשא ביטון (כולנו): << דובר >>

מכריחה אותך לבחור.

<< דובר >> חיים ילין (יש עתיד): << דובר >>

לחיות ממ"ד? מה את רוצה מהחיים שלי?

<< יור >> היו"ר מכלוף מיקי זוהר: << יור >>

יפעת, בבקשה. הקראת החוק.

<< דובר >> יפעת שאשא ביטון (כולנו): << דובר >>

איזה ממ"ד? מה זה קשור? אתה כל הזמן בממ"ד.

<< דובר >> חיים ילין (יש עתיד): << דובר >>

אני באמת חי כל הזמן בממ"ד בגלל ראש הממשלה שלו.

<< יור >> היו"ר מכלוף מיקי זוהר: << יור >>

לא להפריע. הקראת החוק.

<< דובר >> ורד קירו זילברמן: << דובר >>

"הצעת חוק התקשורת (בזק ושידורים) (תיקון מס' ...) (הגנה על קטינים מפני
תכנים פוגעניים באינטרנט), התשע"ט–2018

  -----------------------------------------------------------------------
  תיקון סעיף 4ט 1.   בחוק התקשורת (בזק ושידורים), התשמ"ב–1982 (להלן –
                     החוק העיקרי), בסעיף 4ט, במקום סעיף קטן (ד) יבוא:
  ------------- ---- ----------------------------------------------------
                     "(ד) ספק גישה לאינטרנט ישלח לכל מנוי ממנוייו הודעה
                     בדרך אלקטרונית ובה יידע אותם על זכותם לקבל ממנו
                     שירות יעיל לסינון של אתרים פוגעניים ותכנים פוגעניים
                     באינטרנט בשים לב למקובל בתחום; בעד שירות סינון לפי
                     סעיף זה לא יגבה ספק גישה לאינטרנט מהמנוי תשלום נוסף
                     על התשלום שהוא גובה ממנו בעד שירות הגישה לאינטרנט;
                     בהודעה יפרט ספק הגישה לאינטרנט בין השאר את מהות
                     השירות המוצע ואת הסכנות הנשקפות מהשימוש באינטרנט
                     והחשיפה לאתרים פוגעניים ולתכנים פוגעניים, ובכלל זה
                     הסכנה לפגיעה בקטינים עקב כך; ההודעה תהיה בשפות
                     עברית, ערבית, אנגלית, רוסית ואמהרית.

                     (ה) בהודעה כאמור בסעיף קטן (ד) יציין ספק גישה
                     לאינטרנט כי על המנוי להשיב, בתוך פרק זמן שלא יעלה על
                     שבוע, אם הוא מבקש לקבל את שירות הסינון כאמור באותו
                     סעיף קטן, אם הוא מבקש לקבלו עם קוד גישה שיאפשר למנוי
                     את הסרת הסינון באופן עצמאי, או אם הוא מבקש שלא לקבל
                     את השירות, וכן כי באפשרות המנוי לשנות בכל עת את
                     בחירתו; השיב מנוי כי הוא מעוניין בשירות, ובכלל זה
                     בשירות עם קוד גישה, יספק לו ספק הגישה לאינטרנט את
                     השירות עם קבלת תשובתו; השיב המנוי כי אינו מעוניין
                     בשירות, לא יסופק לו השירות; לא השיב המנוי להודעה
                     בתוך פרק הזמן האמור, יפנה אליו ספק הגישה לאינטרנט
                     בשנית בדרך אלקטרונית ויבקשו להשיב להודעה, ואם לא
                     השיב לפנייה – יפנה אליו בשלישית ולא יאוחר משלושים
                     ימים מהיום שבה נשלחה ההודעה; לא השיב המנוי לפנייה
                     השלישית של ספק הגישה לאינטרנט – יודיע לו הספק כי לא
                     ייתן לו שירותי גישה לאינטרנט עד שלא ימסור את החלטתו
                     כאמור.

                     (ו) תשובת המנוי או בקשתו לשנות את בחירתו כאמור בסעיף
                     קטן (ה) תימסר בצירוף קוד זיהוי ייחודי אותו יקבל
                     המנוי מספק הגישה לאינטרנט ואשר יאפשר את זיהויו כמי
                     שמשלם עבור המנוי.

                     (ז) ספק גישה לאינטרנט יפנה אחת לשלושה חודשים לפחות
                     למנוייו שהשיבו כי אינם מעוניינים בשירות הסינון כאמור
                     בסעיף קטן (ה) ויידע אותם בדבר אפשרותם לקבל את השירות
                     בכל עת.

                     (ח) בעד כל מנוי שספק הגישה לאינטרנט פנה אליו לברר אם
                     הוא מעוניין בשירות הסינון כאמור בסעיף קטן (ד) ו-(ה),
                     בין שניתן לו שירות הסינון ובין אם לאו, יקבל הספק
                     מאוצר המדינה סכום של 50 אגורות, מדי שנה החל ממועד
                     ההודעה וכל עוד המנוי מקבל שירות גישה לאינטרנט
                     מהספק."
  -----------------------------------------------------------------------

<< אורח >> רעיה עדני: << אורח >>

אפשר להתייחס לסעיפים, לנוסח?

<< יור >> היו"ר מכלוף מיקי זוהר: << יור >>

לא עכשיו. בסוף. 50 אגורות גם ככה לא יהיה. כנראה זה יהיה 4 שקלים, אבל לא
משנה. סתם, צחקתי. תירגעי, רעיה. נדון על זה.

<< דובר >> ורד קירו זילברמן: << דובר >>

  ------------------------------------------------------------------------------
                     "(ט) ספק   
                     הגישה      
                     לאינטרנט   
                     וכל הפועל  
                     מטעמו לא   
                     יעשה שימוש 
                     במידע      
                     שהגיע      
                     לידיו תוך  
                     כדי מילוי  
                     תפקידו או  
                     עקב מילוי  
                     תפקידו ולא 
                     יגלה אותו  
                     לאחר אלא   
                     במידה      
                     הדרושה לשם 
                     מילוי      
                     תפקידו     
                     ובהתאם     
                     להוראות    
                     סעיף זה.   
  ------------- ---- ---------- ------------------------------------------------
                     (י) השר,   
                     באישור     
                     ועדת       
                     הכלכלה של  
                     הכנסת,     
                     יקבע       
                     הוראות     
                     לעניין     
                     שירותי     
                     סינון של   
                     אתרים      
                     פוגעניים   
                     ותכנים     
                     פוגעניים   
                     והתוכנות   
                     שיפעילו    
                     שירותים    
                     כאמור      
                     באופן      
                     שיבטיח,    
                     בין היתר   
                     אל אלה:    

                                (1) חסימת הגישה לאתר הפוגעני או לתוכן הפוגעני
                                בלבד, ככל הניתן;

                                (2) חובת עדכון התוכנה מעת לעת ובהתאם להתפתחויות
                                הטכנולוגיות;

                                (3) הבטחת פעילות התוכנה באופן שלא יפגע במהירות
                                הגלישה באינטרנט."

  תיקון התוספת  2.   בתוספת     
                     לחוק       
                     העיקרי –   

                     (1) בחלק   
                     ב', פסקה   
                     (1א) –     
                     תמחק;      

                     (2) בחלק   
                     ד', אחרי   
                     פסקה (4)   
                     יבוא:      

                                "(4א) ספק גישה לאינטרנט שלא שלח לכל מנוייו הודעה
                                בכתב ובה יידע אותם על זכותם לקבל ממנו שירות יעיל
                                לסינון של אתרים פוגעניים ותכנים פוגעניים
                                באינטרנט, בניגוד להוראות סעיף 4ט או לא סיפק
                                למנוייו שירות סינון יעיל לפי הסעיף האמור;".

  תחילה         3.   תחילתו של  
                     חוק זה     
                     שלושה      
                     חודשים     
                     מיום       
                     פרסומו     
                     (להלן –    
                     יום        
                     התחילה);   
                     השר,       
                     באישור     
                     ועדת       
                     הכלכלה של  
                     הכנסת,     
                     רשאי, בצו, 
                     לדחות את   
                     יום התחילה 
                     בשלושים    
                     ימים       
                     נוספים, אם 
                     נוכח כי    
                     הדחייה     
                     דרושה לשם  
                     היערכות    
                     לביצוע חוק 
                     זה.        

  הוראות מעבר   4.   הוראות חוק 
                     זה יחולו   
                     גם לגבי מי 
                     שהיה מנוי  
                     של ספק     
                     גישה       
                     לאינטרנט   
                     ערב יום    
                     התחילה.    

  חובת דיווח    5.   השר ידווח  
  לכנסת              לוועדת     
                     הכלכלה של  
                     הכנסת,     
                     שישה       
                     חודשים     
                     מיום       
                     התחילה     
                     ומדי שנה,  
                     על אופן    
                     יישום      
                     הוראות חוק 
                     זה, ובכלל  
                     זה על      
                     התקנת      
                     תקנות לפי  
                     סעיף 4ט(י) 
                     לחוק       
                     העיקרי     
                     כנוסחו     
                     בחוק זה."  
  ------------------------------------------------------------------------------

<< יור >> היו"ר מכלוף מיקי זוהר: << יור >>

תודה רבה. החוק הוקרא. עקרונית, על בסיס העקרון, אנחנו יכולים להצביע על
הנוסח הזה. מאחר שאני אמרתי שאני לא רוצה כרגע להצביע על הנוסח הזה עד אשר
נמצה את הדיונים בשלושת הסוגיות שהועלו – ואני חוזר על הסוגיות שכרגע
נשארות פתוחות – גברתי היועצת המשפטית – שעליהן אנחנו נדון בדיון הבא ביום
רביעי ובו נכריע לגבי הסוגיות הללו. ולאחר מכן אנחנו נעבור להצבעה על החוק.

<< אורח >> דנה נויפלד: << אורח >>

אבל לא הערנו.

<< דובר >> יפעת שאשא ביטון (כולנו): << דובר >>

רק הבהרה. הסינון יהיה מקומי, נכון?

<< יור >> היו"ר מכלוף מיקי זוהר: << יור >>

כן, מקומי בלבד. לא רשתי.

<< קריאה >> קריאה: << קריאה >>

זה לא מופיע בהצעה.

<< יור >> היו"ר מכלוף מיקי זוהר: << יור >>

לא, לא. זה יהיה כבר ברור מאליו. הנה, אני כבר מנחה את היועצת המשפטית
שתהיה הבהרה: סינון מקומי בלבד.

<< אורח >> תהילה אלטשולר: << אורח >>

וגם ההגדרה מה זה תוכן פוגעני.

<< יור >> היו"ר מכלוף מיקי זוהר: << יור >>

לא. זה, דרך אגב, לדיון הנוסף. אז אני חוזר על שלושת הסוגיות.

<< דובר_המשך >> תהילה אלטשולר: << דובר_המשך >>

אלה ארבע סוגיות.

<< דובר >> שולי מועלם-רפאלי (הבית היהודי): << דובר >>

לא. שלוש.

<< יור >> היו"ר מכלוף מיקי זוהר: << יור >>

לא, שלוש. אני אסביר מה הן. אחת, רשימות שחורות לא רשימות שחורות. שתיים,
האם בתום שלוש פניות תהיה חסימה מלאה עד שלא מכריעים כן או לא, ואם אולי יש
פתרון אחר, אם לא זה. שלוש, מה היא ההגדרה של תוכן פוגעני. אלו הנושאים
שאנחנו רוצים לדבר עליהם.

<< דובר >> רויטל סויד (המחנה הציוני): << דובר >>

אתה יכול לפרגן ולהגיד שאלו הנקודות שאני העליתי.

<< יור >> היו"ר מכלוף מיקי זוהר: << יור >>

אני מפרגן.

<< דובר >> שולי מועלם-רפאלי (הבית היהודי): << דובר >>

כאילו בלי צעקות.

<< יור >> היו"ר מכלוף מיקי זוהר: << יור >>

אבל על דבר אחד אני לא מפרגן. אני לא מפרגן על זה שאתם רצתם לתקשורת
ואמרתם: סוגרים לכם את האינטרנט - -

<< דובר_המשך >> רויטל סויד (המחנה הציוני): << דובר_המשך >>

אבל סוגרים את האינטרנט.

<< יור >> היו"ר מכלוף מיקי זוהר: << יור >>

- - מחשיכים את המסכים; אירן זה כאן; כופים עליכם.

<< אורח >> ניר הירשמן רוב: << אורח >>

סוגרים את האינטרנט. זה מה שקורה.

<< דובר >> חיים ילין (יש עתיד): << דובר >>

זה מה שאתה כתבת.

<< דובר >> רויטל סויד (המחנה הציוני): << דובר >>

זה מה שעושים. מה לעשות.

<< יור >> היו"ר מכלוף מיקי זוהר: << יור >>

זה לא.

<< דובר >> חיים ילין (יש עתיד): << דובר >>

מיקי, מיקי, זה מה שכתוב.

<< יור >> היו"ר מכלוף מיקי זוהר: << יור >>

זה לא. משרדי ממשלה?

<< דובר >> חיים ילין (יש עתיד): << דובר >>

זה מה שכתוב פה.

<< יור >> היו"ר מכלוף מיקי זוהר: << יור >>

ממש לא. משרדי ממשלה?

<< דובר >> חיים ילין (יש עתיד): << דובר >>

זה מה שכתוב פה, אדוני.

<< יור >> היו"ר מכלוף מיקי זוהר: << יור >>

משרדי ממשלה? משרד התקשורת?

<< קריאה >> קריאה: << קריאה >>

כן, אני רוצה שתי מילים, בבקשה.

<< אורח >> דנה נויפלד: << אורח >>

יש לנו עוד הערות פרטניות לנוסח, כי בדרך כלל מקריאים ומעירים סעיף-סעיף.

<< דובר >> יערה למברגר: << דובר >>

כן, יש לנו הערות פרטניות.

<< אורח >> דנה נויפלד: << אורח >>

יש לנו גם הערות פרטניות לנוסח, מעבר לסוגיות העיקרוניות.

<< יור >> היו"ר מכלוף מיקי זוהר: << יור >>

זה יהיה רק בדיון הבא.

<< דובר >> יערה למברגר: << דובר >>

בדיון הבא?

<< יור >> היו"ר מכלוף מיקי זוהר: << יור >>

הערות לנוסח בדיון הבא, כן; לפני ההצבעה. יש משהו אחר שאתם רוצים להעיר?

<< קריאה >> קריאה: << קריאה >>

כן.

<< יור >> היו"ר מכלוף מיקי זוהר: << יור >>

לא, לא. משרדי הממשלה. מנכ"ל המשרד.

<< אורח >> נתנאל כהן: << אורח >>

חבר כנסת, יש דברים מהותיים שאני חושב שצריך להתייחס אליהם בהערות.

<< יור >> היו"ר מכלוף מיקי זוהר: << יור >>

דיברנו עליהן כבר. שמעת את שלושת ההערות?

<< דובר_המשך >> נתנאל כהן: << דובר_המשך >>

מדיווח שאני קיבלתי, לא בדיוק. לדעתי, חשוב שנתייחס אליהם. מדובר כאן במספר
סוגיות שלא עלו - - -

<< יור >> היו"ר מכלוף מיקי זוהר: << יור >>

אתה יכול להגיד אותן?

<< דובר_המשך >> נתנאל כהן: << דובר_המשך >>

כן. בסוגיית גם המחיר וגם מי מקבל את התשלום ואיך לקבל את התשלום.

<< יור >> היו"ר מכלוף מיקי זוהר: << יור >>

מה זה "תשלום"? על החצי שקל?

<< דובר_המשך >> נתנאל כהן: << דובר_המשך >>

כן.

<< יור >> היו"ר מכלוף מיקי זוהר: << יור >>

אה, זה הכי קל. הלוואי שהבעיה שלנו פה הייתה כסף. אין פה בעיה של כסף.

<< דובר >> רויטל סויד (המחנה הציוני): << דובר >>

רגע, אולי שהמנכ"ל יגיד את הנקודות שמפריעות לו ונשמע אותן.

<< אורח >> נתנאל כהן: << אורח >>

הדרך האלקטרונית, העיצום הכספי, אלה דברים שחשוב מאוד - - -

<< יור >> היו"ר מכלוף מיקי זוהר: << יור >>

העיצום הכספי גם, אלה סוגיות שאנחנו ניפתור. אנחנו כרגע הלכנו לעיצום הכי
מרחיק לכת.

<< דובר >> רויטל סויד (המחנה הציוני): << דובר >>

אבל בואו נשמע מה הבעיות.

<< דובר >> חיים ילין (יש עתיד): << דובר >>

כבודו, אני אשאל אותך שאלה. אתה מוכן להגיע למצב – כי אתה יודע מה זה
הודעות תקשורת – ש-50% לפחות ממדינת ישראל יהיו מנותקים לגמרי מהאינטרנט?
כאחד שמכיר.

<< יור >> היו"ר מכלוף מיקי זוהר: << יור >>

כי הם לא ענו. הוא שואל כי הם לא ענו.

<< דובר >> חיים ילין (יש עתיד): << דובר >>

כמי שמכיר.

<< דובר >> רויטל סויד (המחנה הציוני): << דובר >>

כי הם בחרו לא לענות.

<< אורח >> נתנאל כהן: << אורח >>

מי בחר לא לענות?

<< יור >> היו"ר מכלוף מיקי זוהר: << יור >>

החוק אומר שאם אזרח לא עונה, אז הוא לא יכול להתחיל לגלוש עד שהוא לא עונה.
הוא טוען ש-50% לא יענו, ואיך תתמודד עם זה.

<< דובר >> חיים ילין (יש עתיד): << דובר >>

אתה כאחד שהוא בעל מקצוע ומכיר את הסוגיות גם הביטחוניות של מדינת ישראל
ומה המשמעות של חצי מהאוכלוסייה עכשיו בלי אינטרנט, זה המשמעות של החוק,
לפחות חצי.

<< דובר >> רויטל סויד (המחנה הציוני): << דובר >>

זה מקובל על משרד התקשורת?

<< אורח >> נתנאל כהן: << אורח >>

מה שאני רוצה להגיד הוא שישנן סוגיות שאנחנו כמשרד ביום שאחרי החוק צריכים
לראות שאנחנו יודעים לעשות עליהן אכיפה ואנחנו יודעים לעשות עליהן פיקוח.

<< דובר >> חיים ילין (יש עתיד): << דובר >>

לא הבנת מה ששאלתי.

<< דובר >> רויטל סויד (המחנה הציוני): << דובר >>

אבל בשלב שלפני, זה מקובל עליכם?

<< דובר >> חיים ילין (יש עתיד): << דובר >>

זה לפני. מקובל עליך? עזוב אכיפה.

<< יור >> היו"ר מכלוף מיקי זוהר: << יור >>

אדוני המנכ"ל, אני רוצה לעזור. החוק שלנו כרגע בנוסח הנוכחי אומר שאם וכאשר
בן אדם מקבל שלוש פניות ולא משיב עליהן, הוא לא יכול להתחיל לגלוש באינטרנט
עד שהוא מכריע, עד שהוא משיב לפנייה.

<< דובר >> חיים ילין (יש עתיד): << דובר >>

הוא חסום.

<< יור >> היו"ר מכלוף מיקי זוהר: << יור >>

לא חסום.

<< דובר >> רויטל סויד (המחנה הציוני): << דובר >>

מנתקים אותו מהאינטרנט.

<< יור >> היו"ר מכלוף מיקי זוהר: << יור >>

לא, לא. הוא לא חסום.

<< דובר >> חיים ילין (יש עתיד): << דובר >>

מקובל עליך?

<< יור >> היו"ר מכלוף מיקי זוהר: << יור >>

המילה "חסום" לא נכונה.

<< דובר >> רויטל סויד (המחנה הציוני): << דובר >>

הוא לא יכול לגלוש.

<< יור >> היו"ר מכלוף מיקי זוהר: << יור >>

לא.

<< דובר >> רויטל סויד (המחנה הציוני): << דובר >>

הוא לא יכול לגלוש.

<< יור >> היו"ר מכלוף מיקי זוהר: << יור >>

הוא לא יכול לגלוש, זה לא חסום.

<< דובר >> חיים ילין (יש עתיד): << דובר >>

אז מה זה?

<< יור >> היו"ר מכלוף מיקי זוהר: << יור >>

לא, לא, לא. אל תצחקו כל כך מהר. אל תצחקו כל כך מהר. אתם יודעים למה? כי
תכף אני אביא לכם טענה שגם תפריך את כל מה שחשבתם.

<< אורח >> נתנאל כהן: << אורח >>

התפקיד שלנו כמשרד תקשורת הוא לאפשר - - -

<< יור >> היו"ר מכלוף מיקי זוהר: << יור >>

לא, לא. יש הבדל בין מצב שאתה לא יכול לייצר תעבורה באינטרנט שלך, זה אומר
שהאינטרנט מחובר, אבל אתה לא יכול לייצר תעבורה, אתה לא יכול לעבור מאתר
לאתר עד שאתה לא מכריע.

<< דובר >> רויטל סויד (המחנה הציוני): << דובר >>

אתה מוריד לו את השלטר.

<< יור >> היו"ר מכלוף מיקי זוהר: << יור >>

לא.

<< דובר >> רויטל סויד (המחנה הציוני): << דובר >>

אין לו אינטרנט.

<< יור >> היו"ר מכלוף מיקי זוהר: << יור >>

לא.

<< דובר_המשך >> רויטל סויד (המחנה הציוני): << דובר_המשך >>

נגמר. אין.

<< יור >> היו"ר מכלוף מיקי זוהר: << יור >>

לא.

<< דובר_המשך >> רויטל סויד (המחנה הציוני): << דובר_המשך >>

הוא לא יכול לגלוש.

<< יור >> היו"ר מכלוף מיקי זוהר: << יור >>

לא. התשובה היא לא. אני יכול, למשל, להאט לו את קצב הגלישה עד שהוא מכריע.
זו גם אפשרות.

<< דובר >> חיים ילין (יש עתיד): << דובר >>

זה לא חסימה. זה פקק. זה לא חסימה.

<< יור >> היו"ר מכלוף מיקי זוהר: << יור >>

לא, אני יכול גם את זה לעשות.

<< דובר >> חיים ילין (יש עתיד): << דובר >>

חסימה זה חסימה, ופקק זה מה שאנחנו חווים כל יום בכניסה לתל אביב
ולירושלים.

<< אורח >> רונן לשם: << אורח >>

- - -

<< יור >> היו"ר מכלוף מיקי זוהר: << יור >>

בסדר. סבלנות. אני אומר: יש פתרונות, והתעורר על זה דיון.

<< דובר >> יפעת שאשא ביטון (כולנו): << דובר >>

חבר הכנסת זוהר, השארנו אלטרנטיבות, צריך לדון בהן.

<< דובר >> חיים ילין (יש עתיד): << דובר >>

מיקי, החוק זה לא יעבור. אני אומר לך את זה.

<< יור >> היו"ר מכלוף מיקי זוהר: << יור >>

תודה. תודה רבה.

<< דובר >> חיים ילין (יש עתיד): << דובר >>

רק בגלל הסוגיות שאנחנו מעלים לך.

<< יור >> היו"ר מכלוף מיקי זוהר: << יור >>

אתה יודע על כמה חוקים שלי אמרו שהם לא יעברו ועברו בסוף? אני אספר על זה.

<< דובר >> חיים ילין (יש עתיד): << דובר >>

לא, אבל אין לו סיכוי. אתה מבלבל בין חסימה – אתה יודע מה זה חסימה? חסימת
משטרה. אתה יודע מה זה האטה? לא נכנסים בפקק.

<< יור >> היו"ר מכלוף מיקי זוהר: << יור >>

אני מבקש לנעול את הישיבה. הדיון הבא ביום רביעי, דיון מהותי וענייני. תודה
רבה. הישיבה נעולה.

<< סיום >> הישיבה ננעלה בשעה 11:21. << סיום >>
