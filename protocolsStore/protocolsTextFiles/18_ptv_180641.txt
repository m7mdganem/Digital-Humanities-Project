הכנסת השמונה-עשרה נוסח לא מתוקן

מושב רביעי

פרוטוקול מס' 205

מישיבת ועדת הכנסת

שהתקיימה ביום שני ג' בחשוון התשע"ב (31 באוקטובר 2011) בשעה 15:50

סדר היום: בקשת הממשלה להקדמת הדיון בהצעת חוק הרשות לפיתוח ירושלים (תיקון
מס' 6),

התשע"ב-2011, לפני הקריאה הראשונה, בהתאם להוראת סעיף 81(ג) לתקנון הכנסת.

נכחו:

חברי הוועדה:

יריב לוין – היו"ר

ישראל אייכלר

זאב אלקין

אופיר אקוניס

אברהם מיכאלי

אלכס מילר

ציון פיניאן

מוזמנים:

ח"כ גילה גמליאל – סגנית השר לקידום נשים, סטודנטים וצעירים במשרד ראש
הממשלה

מנהלת הוועדה: אתי בן-יוסף

רשמת פרלמנטרית: שרון רפאלי

בקשת הממשלה להקדמת הדיון בהצעת חוק הרשות לפיתוח ירושלים (תיקון מס' 6),

התשע"ב-2011, לפני הקריאה הראשונה, בהתאם להוראת סעיף 81(ג) לתקנון הכנסת

היו"ר יריב לוין:

צהריים טובים. נמצאת איתנו סגנית השר גילה גמליאל. בבקשה.

סגנית השר במשרד ראש הממשלה גילה גמליאל:

תודה שהגעתם. היום הייתה פתיחת שנת הלימודים האקדמית. אנחנו התחלנו לקדם את
הצעת החוק להכליל גם את ירושלים בחוק של שנת לימודים חינם לחיילים משוחררים
אחרי שירות לאומי ואזרחי - -

אברהם מיכאלי:

מה עם "אחווה"? מה עם "אחווה"?

סגנית השר במשרד ראש הממשלה גילה גמליאל:

- - החוק הוא חוק לפיתוח ירושלים - -

אברהם מיכאלי:

מה עם "אחווה"?

סגנית השר במשרד ראש הממשלה גילה גמליאל:

נתתי לך שלב-שלב.

ירושלים, בשעה טובה, תהיה חלק מזה.

מכיוון שנצטרך להחיל את החוק רטרואקטיבית, והסטודנטים כבר התחילו את
הלימודים שלהם היה חשוב לקדם את זה כבר היום. תודה לכם.

אברהם מיכאלי:

אנחנו פורעים את החוב שהתחייבנו לפני שנה.

היו"ר יריב לוין:

תודה, רבותיי. אני רוצה להודות ליושבת ראש סיעת קדימה, חברת הכנסת דליה
איציק שהסכימה ונענתה לבקשה שלנו שהייתה ממש ברגע האחרון להביא את העניין
הזה לכאן ונאשר את הפטור.

אלכס מילר:

רק למען הפרוטוקול – הנושא של המוסדות להשכלה גבוהה ושל הסטודנטים, מן
הראוי שיידון בוועדת החינוך של הכנסת.

היו"ר יריב לוין:

אל תדאג. אנחנו מצביעים רק על פטור לקריאה הראשונה.

קריאות:

- - -

אברהם מיכאלי:

למען הפרוטוקול, מה עם "אחווה"?

היו"ר יריב לוין:

רבותיי, מי בעד? מי נגד? מי נמנע? יש קוורום.

הצבעה

בעד בקשת הפטור – רוב

נגד – אין

נמנעים – אין

בקשת הפטור אושרה

היו"ר יריב לוין:

פה-אחד. אין מתנגדים, אין נמנעים. אושר. תודה, הישיבה נעולה.

הישיבה ננעלה ב-15:55
