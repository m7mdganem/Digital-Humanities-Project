הכנסת השבע-עשרה נוסח לא מתוקן

מושב שני

פרוטוקול מס' 140

מישיבת ועדת הכנסת

יום שלישי, ב' באב התשס"ז (17 ביולי 2007), שעה 10:00

סדר היום:

1. בקשת יושב-ראש ועדת החוקה, חוק ומשפט להקדמת הדיון בהצעת חוק המפלגות
(בחירות

מקדימות)(הוראת שעה), התשס"ז-2007, לפני הקריאה הראשונה.

2. בקשת הממשלה להקדמת הדיון בהצעת חוק הגנה על הציבור מפני עברייני מין
(תיקון),

התשס"ז-2007, לפני הקריאה הראשונה.

3. בקשות חברי הכנסת להקדמת הדיון בהצעות חוק לפני הקריאה הטרומית:

א. הצעת חוק יסוד: הממשלה (הפרדת רשויות ומשטר נשיאותי) (פ/2806/17),

הצעת חבר הכנסת דוד רותם.

ב. הצעת חוק החנינה בעניין תוכנית ההתנתקות, התשס"ז-2007 (פ/2979/17),

הצעת חברי הכנסת עמירה דותן, ראובן ריבלין, יצחק לוי, קולט אביטל.

נכחו:

חברי הוועדה:

יעקב מרגי – היו"ר

קולט אביטל

יולי אדלשטיין

דוד אזולאי

רוברט אילטוב

אורי אריאל

אליהו גבאי

זהבה גלאון

מגלי והבה

נסים זאב

נאדיה חילו

שי חרמש

אחמד טיבי

דוד טל

אסתרינה טרטמן

שלי יחימוביץ

גדעון סער

מאיר פרוש

ראובן ריבלין

משה שרוני

זאב אלקין

אלחנן גלזר

עמירה דותן

אברהם מיכאלי

מיכאל נודלמן

אופיר פינס-פז

דוד רותם

רונית תירוש

מוזמנים:

נאזם בדר – סגן מזכיר הכנסת

ירדנה מלר-הורביץ – סגנית מזכיר הכנסת

יואל הדר – המשרד לביטחון פנים

יועצת משפטית: עו"ד ארבל אסטרחן

מנהלת הוועדה: אתי בן-יוסף

רשמת פרלמנטרית: שלומית כהן

1. בקשת יושב-ראש ועדת החוקה, חוק ומשפט להקדמת הדיון בהצעת חוק המפלגות
(בחירות

מקדימות)(הוראת שעה), התשס"ז-2007, לפני הקריאה הראשונה

היו"ר יעקב מרגי:

חברי חברי הכנסת, בוקר טוב. אני מתכבד לפתוח את ישיבת ועדת הכנסת שמספרה
140. על סדר-היום ערעורים על החלטת יושב-ראש הכנסת והסגנים שלא לאשר דחיפות
הצעות לסדר-היום. חבר הכנסת גבאי לא נמצא, ולכן ערעורו לא יידון, אלא אם כן
יגיע מאוחר יותר.

הנושא הבא על סדר-היום: 1. בקשת יושב-ראש ועדת החוקה, חוק ומשפט להקדמת
הדיון בהצעת חוק המפלגות (בחירות מקדימות) (הוראת שעה), התשס"ז-2007, לפני
הקריאה הראשונה. יציג את הבקשה חבר הכנסת הרב יצחק לוי, בבקשה.

יצחק לוי:

הוועדה עדיין לא הספיקה לחוקק את החוק וכבר קיימת ביקורת של מבקר המדינה.
החוק הזה חל על מפלגת העבודה, חל גם על הליכוד. לכן צריך להאריך את הוראת
השעה עד שהוועדה תסיים את החקיקה.

היו"ר יעקב מרגי:

לכמה זמן?

יצחק לוי:

שנה.

היו"ר יעקב מרגי:

מה שהיה הוא שיהיה.

יצחק לוי:

מה שהיה הוא שיהיה לטובה, שתהיה ביקורת של מבקר המדינה.

היו"ר יעקב מרגי:

מי בעד בקשתו של יושב-ראש ועדת החוקה, חוק ומשפט? מי נגד? מי נמנע?

ה צ ב ע ה

בעד – 9

נגד – אין

נמנעים – אין

בקשתו של יושב-ראש ועדת החוקה, חוק ומשפט אושרה.

2. בקשת הממשלה להקדמת הדיון בהצעת חוק הגנה על הציבור

מפני עברייני מין (תיקון), התשס"ז-2007, לפני הקריאה הראשונה

היו"ר יעקב מרגי:

הנושא הבא בסדר-היום: בקשת הממשלה להקדמת הדיון בהצעת חוק הגנה על הציבור
מפני עברייני מין (תיקון), התשס"ז-2007, לפני הקריאה הראשונה. זה המשך
הדיון מאתמול. חברת הכנסת שלי יחימוביץ, בבקשה.

שלי יחימוביץ:

אני מבקשת מהמשרד לביטחון פנים למשוך את הבקשה שלהם לפטור מחובת הנחה,
ובכלל להסיר מסדר-היום את הבקשה שאמורה להיות מעוגנת בחקיקה, לדחות את
יישום המשך השלבים בחוק הפיקוח על עברייני מין, או ליתר דיוק הגנה על
הציבור מפני עברייני מין. זה חשוב מאין כמותו, הוא מציל נפשות. מדובר
בפיקוח על עברייני מין מועטים ששוחררו מהכלא, ויש סיכוי סביר ביותר, והוא
גבוה מאוד על-פי כל המחקרים, שהם ישובו ויפגעו בקורבנותיהם.

עברייני מין, בעיקר הפדופילים שפגעו בילדים – יום אחרי הכלא אנחנו יכולים
למצוא אותם ליד גדרות של בתי-ספר אורבים לילדים, והם מהווים סכנה ממשית
לציבור.

אני חייבת להגיד לטובת המשרד לביטחון פנים, שהשב"ס נערך בצורה ממש יפה
לקראת החוק הזה, והשלב הראשון שלו כבר מיושם בהצלחה רבה מאוד, אחרי שנפתרה
בעיית ההערכות המסוכנות לעברייני המין, שהיא היתה נעוצה בכלל במשרד הבריאות
ולא במשרד לביטחון פנים, ועל כן גם בגלל ההיערכות היפה שלכם והעובדה שהשלב
הראשון של החוק מיושם בהצלחה רבה, והעובדה שמלכתחילה החוק נחקק כך שהוא
ייעשה בשלבים ובכל פעם ייכנס ציבור חדש של מפוקחים לחקיקה, הבקשה שלכם היא
בלתי סבירה בעליל. לדחות את היישום של המשך השלבים בשנה פירושו לתת
לעברייני מין לשוטט באין מפריע בקהילה בלי פיקוח ולסכן קורבנות וקטינים
חפים מפשע. אני מפצירה בכם למשוך את הבקשה הזאת, ומחבריי אני מבקשת להתנגד
לה נחרצות.

היו"ר יעקב מרגי:

למרות שאני אצביע בעד, אני רוצה להביע את מורת רוחי. בכל הנושא של הפיקוח
על עברייני מין הממשלה גוררת רגליים כבר שנים רבות, מאז שהחוק הזה נחקק. גם
אם תקבלו את הפטור היום, זה יהיה אחרי הבעת מורת רוח של חברי הכנסת בנושא
הזה. כל הפיקוח, כל הסיוע, בכל הסוגיה של עברייני המין הממשלה גוררת
רגליים.

חבר הכנסת אורי אריאל, בבקשה.

אורי אריאל:

תודה. בקשת המשטרה היא מדרגה שעוד לא הומצאה. המו"פ של המשטרה המציא מדרגה
שאין כבר נמוכה הימנה, כפי שאומר עגנון. זו בושה בעצם הבקשה. אני מצטרף
לאחרים ומציע: תמשכו את הבקשה הזאת ואל תאלצו את הוועדה לשלוח אתכם הביתה
בבושת פנים. חברי כנסת מהקואליציה, שאין להם אלוהים חוץ מהקואליציה, זה
בסדר גמור, תצביעו בעד.

היו"ר יעקב מרגי:

אורי אריאל, תחזור בך.

אורי אריאל:

אני חוזר בי.

היו"ר יעקב מרגי:

תגובתו של נציג המשרד לביטחון פנים, בבקשה.

יואל הדר:

למשטרה אין נגיעה לחוק הזה, אלא לשב"ס. אפשר לתקוף את השב"ס, וגם זה לא
המקום, מפני שהשב"ס עומד בחוק הזה וימשיך לעמוד. מי שלא מצליח לעמוד בנושא
של תקנים זה משרד המשפטים, משרד הבריאות ומשרד הרווחה. לכן ההתקפה על המשרד
לביטחון פנים בנושא הזה היא לא מוצדקת.

גדעון סער:

כל הממשלה לא בסדר, לא רק המשרד לביטחון פנים.

יואל הדר:

היום אדוני נמצא פה, מחר הוא נמצא במקום אחר.

גדעון סער:

יש ממשלות יותר טובות ופחות טובות.

היו"ר יעקב מרגי:

מי בעד בקשתה של הממשלה לפטור מחובת הנחה של חוק הגנה על הציבור מפני
עברייני מין (תיקון), התשס"ז-2007, לפני הקריאה הראשונה? מי נגד? מי נמנע?

ה צ ב ע ה

בעד – 8

נגד – 7

נמנעים – 1

בקשת הפטור התקבלה.

ראובן ריבלין:

אני מבקש רביזיה.

היו"ר יעקב מרגי:

אין בעיה, אני מצביע על הרביזיה. מי בעד הרביזיה? מי נגד?

גדעון סער:

אני מבקש הצבעה שמית.

היו"ר יעקב מרגי:

הצבעה שמית, בבקשה. אביגדור יצחקי, אינו נוכח. מחליף אותו חבר הכנסת דוד
טל.

דוד טל:

נגד.

היו"ר יעקב מרגי:

מגלי והבה.

מגלי והבה:

נגד.

היו"ר יעקב מרגי:

חבר הכנסת ישראל חסון, אינו נוכח. מחליפה אותו חברת הכנסת רונית תירוש.

רונית תירוש:

נגד.

היו"ר יעקב מרגי:

שי חרמש.

שי חרמש:

נגד.

היו"ר יעקב מרגי:

שלי יחימוביץ.

שלי יחימוביץ:

בעד.

היו"ר יעקב מרגי:

קולט אביטל.

קולט אביטל:

בעד.

היו"ר יעקב מרגי:

יורם מרציאנו, אינו נוכח. נאדיה חילו, אינה נוכחת. דוד אזולאי.

דוד אזולאי:

נגד.

היו"ר יעקב מרגי:

נסים זאב.

נסים זאב:

נגד.

היו"ר יעקב מרגי:

יעקב מרגי, נגד. משה שרוני.

משה שרוני:

נגד.

היו"ר יעקב מרגי:

יצחק גלנטי.

אלחנן גלזר:

אני מחליף אותו, נגד.

היו"ר יעקב מרגי:

מאיר פרוש.

מאיר פרוש:

בעד.

היו"ר יעקב מרגי:

גדעון סער.

גדעון סער:

בעד.

היו"ר יעקב מרגי:

ראובן ריבלין.

ראובן ריבלין:

בעד.

היו"ר יעקב מרגי:

יולי אדלשטיין.

יולי-יואל אדלשטיין:

בעד.

היו"ר יעקב מרגי:

אסתרינה טרטמן.

אסתרינה טרטמן:

נמנעת.

היו"ר יעקב מרגי:

רוברט אילטוב.

רוברט אילטוב:

נגד.

היו"ר יעקב מרגי:

אורי אריאל.

אורי אריאל:

בעד.

היו"ר יעקב מרגי:

אליהו גבאי.

אליהו גבאי:

בעד.

היו"ר יעקב מרגי:

זהבה גלאון.

זהבה גלאון:

בעד.

היו"ר יעקב מרגי:

אחמד טיבי.

אחמד טיבי:

בעד.

היו"ר יעקב מרגי:

מוחמד ברכה, אינו נוכח.

10 הצביעו בעד, 10 הצביעו נגד. אם כך, הרביזיה לא עברה.

גדעון סער:

ניפגש במליאה. התוצאה הקודמת לא היתה 8 לעומת 7, כי רק אחמד טיבי הצטרף
אלינו. אם קודם היינו 7 ועכשיו אנחנו 10, ספרתם בצורות המקוריות שאתם
סופרים. אבל זה בסדר. במסגרת הרמאות הכללית זה עובר.

מגלי והבה:

אתה מטיל ספק?

גדעון סער:

כן, אני מטיל ספק.

מגלי והבה:

זה לא רציני. אתה מטיל ספק באמינות של הוועדה.

גדעון סער:

לא היה לכם רוב. נוסף רק אחמד טיבי למתנגדים של החוק. לא היו 7 ובגלל זה
ביקשתי את ההצבעה השמית, והוכח בהצבעה השמית שהתוצאות לא נכונות.

מגלי והבה:

אתה טועה. אל תטיל ספק באנשים שהם לא קשורים.

נסים זאב:

נאמן חנווני על פנקסו. מנהלת הוועדה נאמנה על הרשימה ועל ההצבעה.

יולי-יואל אדלשטיין:

תשעה אנשים מחברי הוועדה הצביעו בעד. כולם נמצאים פה.

היו"ר יעקב מרגי:

הדברים נבדקו, גם שמית. אני סומך על מנהלת הוועדה, כי ישבו פה חברי כנסת
ולא הצביעו. אני יודע שבהצבעה הראשונה אחד מהאופוזיציה לא הצביע.

3. בקשות חברי הכנסת להקדמת הדיון בהצעות חוק לפני הקריאה הטרומית:

א. הצעת חוק יסוד: הממשלה (הפרדת רשויות ומשטר נשיאותי) (פ/2806/17),

הצעת חבר הכנסת דוד רותם

היו"ר יעקב מרגי:

הנושא הבא על סדר-היום: בקשות חברי הכנסת להקדמת הדיון בהצעות חוק לפני
הקריאה הטרומית: הצעת חוק יסוד: הממשלה (הפרדת רשויות ומשטר נשיאותי)
(פ/2806/17), הצעת חבר הכנסת דוד רותם.

דוד רותם:

מחר תעלה לדיון הצעת חוק של חברת הכנסת טרטמן בנושא הזה בדיוק. התברר
שבהצעת החוק נפלו כמה פגמים טכניים.

גדעון סער:

מהותיים, לא טכניים.

דוד רותם:

טכניים לחלוטין. באתי בהצעת החוק שלי כדי לתקן אותם, כדי שהחוק הזה יהיה
מושלם. אני יודע שיש פה הרבה חברים שמתנגדים לחוק. הצעת החוק היתה של השר
ליברמן ועברה לחברת הכנסת טרטמן. השאלה היא למה שהכנסת תדון פעמיים באותה
הצעת חוק. זה ההיגיון שבדבר, זו הדחיפות שבדבר.

היו"ר יעקב מרגי:

חבר הכנסת גדעון סער, בבקשה.

גדעון סער:

אדוני היושב-ראש, אני מודה שאומנם גם אני פתוח ללמוד, אבל פעם ראשונה שזכור
לי, שכנימוק לבקשה לפטור מחובת הנחה נאמר שיש פגמים טכניים בהצעה אחרת.
נדמה לי שגם אם יחטטו בפרוטוקולים של ועדת הכנסת לדורותיה, לא ימצאו נימוק
כל כך מקורי.

נניח שיש להזיה של ישראל ביתנו על משטר נשיאותי רוב בכנסת, מה שלפי דעתי
אין, ונניח שיהיה רוב להצעה של חברת הכנסת טרטמן מחר במליאה, אז אם יש בה
כמה פגמים טכניים, יתקנו את זה בוועדת החוקה, חוק ומשפט, לקראת הקריאה
הראשונה. אני מכיר עוד כמה הצעות חוק שהן מוגשות לקריאה טרומית והן עדיין
לא מושלמות, ותוך כדי הליכי החקיקה הן הופכות למושלמות.

היו"ר יעקב מרגי:

כמה פעמים אישרנו פה פטורים לחברי כנסת של הצעות חוק בלי פגמים, אלא בגלל
שיש הצעה זהה?

גדעון סער:

קמנו ביום ראשון בבוקר, קראנו באחד מהעיתונים והבנו שיש דחיפות עליונה
להעביר השבוע את ההצעה למשטר נשיאותי, לפני שיוצאים לפגרה. פשוט דבר
שאי-אפשר בלעדיו. ההצעה הזאת היתה אמורה להיות מוצבעת בתחילת מושב החורף.
פתאום מישהו החליט שהיא חייבת לעבור בקריאה טרומית השבוע. יש גבול. אני
מציע לך לבדוק מה היה בוועדה הזאת בקדנציה הזאת כאשר הביאו הצעות אחרות
ודומות בנושאים ממשליים, בנושא של חוקי יסוד. גם בהצעות שתמכתי בהן,
התנגדתי לפטור מחובת הנחה לחוקים בנושא של חוקי יסוד. משנים שיטת ממשל
ונותנים לזה פטור מחובת הנחה. אם הצעת החוק תעבור במליאה, ואני מקווה שהיא
לא תעבור, וזה לגיטימי שחברת הכנסת טרטמן ומי שתומך בעמדה הזאת יעשה את
המרב כדי שהיא תעבור, אז היא תעבור, יעשו על זה מודיפיקציות. אגב, הנושא
משטר נשיאותי לא מוזכר בהצעת החוק של טרטמן, שם מדובר על שני פתקים.

היו"ר יעקב מרגי:

הכותרת לא מתאימה לתוכן, אני מסכים אתך.

גדעון סער:

אני לא מבקר, זו הצעה לגיטימית, לדעתי מוטעית. לבוא עם הצעה נפרדת כדי לתקן
פגמים טכניים בהצעה המקורית, לדעתי זה דבר שאסור לתת לו יד. אנחנו פה
צריכים להעביר מסר שלא יהיה משטר נשיאותי במדינת ישראל, כי הוא לא יהיה.

היו"ר יעקב מרגי:

בהצעת החוק של חבר הכנסת דוד רותם יש סעיף שמבטל את חוק יסוד: הנשיא.

חברת הכנסת טרטמן, בבקשה.

אסתרינה טרטמן:

אדוני היושב-ראש, אני מבינה את רחשי לבותיהם של אי-אלו מהיושבים סביב
השולחן הזה, או לפחות אחד שבולט במיוחד, שכאשר לא הוא במרכז הבמה אז יש פה
בעיה אישית ואז תוקפים מכל הכיוונים. אבל אני רוצה להזכיר גם לאדוני
היושב-ראש, שהוא היה חבר בשולחן העגול שבו השתתפו 10 סיעות מתוך 12 סיעות
הבית. כל המטרה של השולחן העגול היתה על בסיס אותה הצעת חוק שישראל ביתנו
הגישה. אני מודה שלא אני הייתי זו שניסחה את ההצעה. היא הוגשה בזמנו וגם
הצגנו אותה סביב השולחן העגול כנושא שמעלים אותו לסדר-היום מבלי להיכנס
לפרטים במהות של הצעת החוק, כי היה ברור שהנושא הזה יעבור תהליך פרטני,
מדויק, נקודתי לניסוח החוק.

אדוני היושב-ראש, הצעת החוק שהועברה לידיי הונחה, השלימה את ימיה ועולה
לסדר-היום כחוק וכדין בבית הזה ביום רביעי הקרוב. נכנסו כמה תיקונים ברוח
הדברים שהוסכמו על רוב סיעות הבית, כולל סיעתו של חבר הכנסת סער וחלק
מאנשיו. יש פה ביטוי לתיקון.

גדעון סער:

איזה שטויות.

אסתרינה טרטמן:

אני מבקשת להתנסח כראוי, כפי שחוקי הבית מחייבים.

גדעון סער:

את מדברת שטויות, מה לעשות. לא היה דבר כזה. היא ממציאה, ולדעתי זו לא הפעם
הראשונה שהיא ממציאה.

אסתרינה טרטמן:

גם נציגי הליכוד ישבו סביב השולחן העגול, בניגוד לדעתו האישית של חבר הכנסת
סער.

גדעון סער:

ניפגש במליאה מחר.

אסתרינה טרטמן:

כל הבקשה שלנו כאן היא לא לדון פעמיים באותה הצעה.

יולי-יואל אדלשטיין:

אם לא נצביע, לא נגיע ל-60 שנה למדינת ישראל עם משטר נשיאותי. זו דחיפות.

היו"ר יעקב מרגי:

אנחנו עוברים להצבעה.

רוברט אילטוב:

אני רוצה הצבעה שמית.

היו"ר יעקב מרגי:

מי בעד בקשתו לפטור מחובת הנחה של חבר הכנסת דוד רותם? עבדכם הנאמן יעקב
מרגי בעד. דוד טל.

דוד טל:

בעד.

היו"ר יעקב מרגי:

מגלי והבה.

מגלי והבה:

בעד.

היו"ר יעקב מרגי:

יואל חסון, אינו נמצא. מחליף אותו מיכאל נודלמן.

מיכאל נודלמן:

בעד.

היו"ר יעקב מרגי:

שי חרמש.

שי חרמש:

בעד.

היו"ר יעקב מרגי:

שלי יחימוביץ.

שלי יחימוביץ:

נגד.

היו"ר יעקב מרגי:

קולט אביטל.

קולט אביטל:

נגד.

היו"ר יעקב מרגי:

יורם מרציאנו, אינו נוכח. מחליף אותו אופיר פינס.

אופיר פינס-פז:

נגד.

היו"ר יעקב מרגי:

נאדיה חילו.

נאדיה חילו:

נגד.

היו"ר יעקב מרגי:

דוד אזולאי.

דוד אזולאי:

בעד.

היו"ר יעקב מרגי:

נסים זאב.

נסים זאב:

בעד.

היו"ר יעקב מרגי:

משה שרוני.

משה שרוני:

נמנע.

היו"ר יעקב מרגי:

יצחק גלנטי.

אלחנן גלזר:

אני מחליף אותו, נמנע.

היו"ר יעקב מרגי:

מאיר פרוש.

מאיר פרוש:

נגד.

היו"ר יעקב מרגי:

גדעון סער.

גדעון סער:

נגד.

היו"ר יעקב מרגי:

ראובן ריבלין.

ראובן ריבלין:

נגד.

היו"ר יעקב מרגי:

יולי אדלשטיין.

יולי-יואל אדלשטיין:

נגד.

היו"ר יעקב מרגי:

אסתרינה טרטמן.

אסתרינה טרטמן:

בעד.

היו"ר יעקב מרגי:

רוברט אילטוב.

רוברט אילטוב:

בעד.

היו"ר יעקב מרגי:

אורי אריאל.

אורי אריאל:

נגד.

היו"ר יעקב מרגי:

אליהו גבאי.

אליהו גבאי:

נגד.

היו"ר יעקב מרגי:

זהבה גלאון.

זהבה גלאון:

נגד.

היו"ר יעקב מרגי:

אחמד טיבי.

אחמד טיבי:

נגד.

היו"ר יעקב מרגי:

מוחמד ברכה, אינו נוכח.

12 הצביעו נגד, 9 הצביעו בעד, שני נמנעים. אי לכך בקשת הפטור לא אושרה.

3. בקשות חברי הכנסת להקדמת הדיון בהצעות חוק לפני הקריאה הטרומית:

ב. הצעת חוק החנינה בעניין תוכנית ההתנתקות, התשס"ז-2007 (פ/2979/17),

הצעת חברי הכנסת עמירה דותן, ראובן ריבלין, יצחק לוי, קולט אביטל

היו"ר יעקב מרגי:

הנושא הבא על סדר-היום: בקשות חברי הכנסת להקדמת הדיון בהצעות חוק לפני
הקריאה הטרומית: הצעת חוק החנינה בעניין תוכנית ההתנתקות, התשס"ז-2007
(פ/2979/17), הצעת חברי הכנסת עמירה דותן, ראובן ריבלין, יצחק לוי, קולט
אביטל ואחרים.

ראובן ריבלין:

אדוני היושב-ראש, חברי חברי הכנסת, הנושא הוא בהחלט קונטרוברסלי, ולגופו של
עניין ייתכן שיהיו אנשים אשר מתנגדים לו, ומתנגדים לו אפילו בכל מאודם.
השאלה היא האם הדבר הוא דחוף או לא דחוף. אני נמצא בכנסת 20 שנה, ומעולם לא
הגשתי בקשה לדחיפות, משום שאני חושב ששום דבר הוא לא דחוף אלא אם כן באמת
הצבעתי פעמים מעטות בעד דחיפות משום שהיתה הצדקה. כאן מדובר בקרע גדול
שנקרע בעם, כאשר הדמוקרטיה החליטה, ואנחנו היינו מחייבים לכבד את
הדמוקרטיה, את ההחלטה השנויה במחלוקת, אולי ההחלטה השנויה במחלוקת ביותר
שהיתה אי-פעם מאז קיום המדינה. ואנחנו היום מנסים לראות איך אנחנו מביאים
מזור ומרפא לאותה טראומה, שרבים היו עדים לה אבל מעטים מאוד היו אלה ששילמו
את המחיר, והמחיר הקשה ביותר, ועדיין משלמים.

חבר הכנסת גבאי הגיש הצעה, שהיא היתה מינימליסטית, שבה הוא ביקש למחוק
אישומים פליליים, אבל לא ביקש להפסיק את העניין. לפי ההיגיון של גבאי, כאשר
דובר בוועדה שהקימה הכנסת כוועדת משנה לוועדת ביקורת המדינה ללוות את אותם
אנשים אשר נעקרו מבתיהם כתוצאה מהחלטה דמוקרטית של כנסת ישראל, הגענו
למסקנה, כל החברים אשר שותפים לאותה ועדה ללא הבדל מפלגה, וביקשנו לקדם את
החוק הזה, כי לא ראינו מוצא אחר לאחר שנדברנו עם אנשי התביעה הכללית, עם
אנשי המשטרה ועם אנשי הגוף המטפל בשיקום המגורשים.

על ההצעה הזאת חתמו 34 חברים. מתוכם 17 מאנשי הקואליציה. מקדימה, 8 אנשים.
מש"ס 5 אנשים. מהגמלאים, 3 מתוך 5 חברי כנסת. מהעבודה, חברת כנסת אחת.
השאלה היא האם הדבר דחוף. אני חושב שהדבר דחוף, משום שהמשפטים מתנהלים. יש
לנו הזדמנות היסטורית למתן את הקרע ואת הפצע. שמעתי את עמדתה התקיפה של
חברתי ושל אחת מבנות הפלוגתא בעניינים רבים, זהבה גלאון, ואני מכבד את
עמדתה. היא חושבת שהדבר פוגע בשלטון החוק. אני חושב שיש רגעים בחיי עם
שמידת לפנים משורת הדין למען ריפוי טראומה לאומית היא מידה שהיא ראויה
במסורת הישראלית. אני חושב שחוק החנינה הזה יכול להביא רק לידי הבנה, פשרה
וקירוב לבבות. אני מדבר פה על אנשים שגורשו מבתיהם. אני חושב שיש לנו
הזדמנות לקדם איזשהו תהליך שיביא לקירוב לבבות, וזה הזמן למידת לפנים משורת
הדין ולא ייקוב הדין את ההר. למרות התנגדותם של רבים אחרים, אני חושב
שהדחיפות היא רבה, להחליט ולהכריע האם להמשיך או לא להמשיך באותה מערכת
שממצה את הדין עם אותם אנשים אשר היו שותפים לפעולות המחאה בזמן ההתנתקות.

לגבי גופו של החוק אני אדבר בפעם אחרת, כאשר נביא את זה לדיון. הצעת החוק
היא הצעתו של יצחק לוי, שבחר לומר שזה משותף לשנינו. אני באהבה רבה מקבל את
השותפות, אבל בהחלט הבכורה היא שלך.

זהבה גלאון:

אדוני היושב-ראש, אין ספק שכנסת ישראל צריכה לעשות יותר בעניין המגורשים.
לא קשור עניין שיפור תנאי האנשים שפונו מגוש קטיף לכך שהכנסת מבקשת להחליף
את רשויות אכיפת החוק. לא נשמע כדבר הזה.

אליהו גבאי:

ושחרור 250 מחבלים כן?

ראובן ריבלין:

להבדיל אלף אלפי הבדלות.

זהבה גלאון:

שיקול הדעת לגבי מחיקת כתבי אישום או שינוי כתבי אישום במדינת חוק מתוקנת
נתון אך ורק בידי רשויות האכיפה. עם כל הכבוד לכנסת, הכנסת איננה מחליפה את
רשויות האכיפה. אני רוצה להזכיר לכם במה מדובר. מדובר באנשים שעל-פי החלטת
ממשלה וכנסת ריבונית פונו מביתם, לא קיבלו עליהם את ההחלטה הזאת, ירקו על
חיילים, הרביצו לחיילים, הרביצו לשוטרים, והכנסת מבקשת לתת לגיטימציה. אומר
ידידי הטוב חבר הכנסת ריבלין שמדובר על מחאה. מחאה זו מילה רכה.

יצחק לוי:

לא מדובר על אלימות.

זהבה גלאון:

אנחנו מדברים על כתבי אישום שהוגשו כנגד אנשים שהכו חיילים ושוטרים.

יצחק לוי:

לא נכון.

זהבה גלאון:

השאלה עכשיו היא כפולה.

היו"ר יעקב מרגי:

את בעד הפטור או נגד הפטור? זה העניין.

זהבה גלאון:

לטובת הפטור יש כאן שתי שאלות. האם חברי כנסת שהם תומכים בפטור נותנים
לגיטימציה להכאת שוטרים וחיילים ולהחלפת שיקול הדעת של רשויות האכיפה. אני
חושבת שזה ניסיון מסוכן להלך אימים על רשויות האכיפה ועל אנשים שיודעים שיש
להם לובי בכנסת, שהם ירביצו לחיילים ויבואו לכנסת ויזכו לגיבוי.

אני מודה שאני יכולה להבין את חבריי יצחק לוי וראובן ריבלין. אני מודה שאני
נדהמת כשאני רואה אנשים נוספים, אנשים שרצו להיות בנשיאות המדינה הזאת, גם
ידידי רובי ריבלין וגם חברתי קולט אביטל, נותנים לגיטימציה לזה שהם מחליפים
עכשיו את שיקול הדעת של רשויות האכיפה. אני חושבת שזו אי הבנה בסיסית של מה
תפקידו של חבר הכנסת ומה תפקידה של מערכת אכיפת החוק.

אורי אריאל:

אדוני היושב-ראש, לעצם הדחיפות. יש כרגע, בימים האלה, נערים שהיו בגיל 16
שלא ירקו ולא פגעו, אלא ישבו על כביש לדוגמה. נפתח נגדם הליך משפטי והצבא
לא מגייס אותם ליחידות המובחרות בגלל שיש רישום במשטרה. לא היה שיקול דעת.
מתקשרים למישהו שעבר את כל המבדקים לקורס חובלים, אחד הקורסים הקשים ביותר
בצה"ל, ואחרי שהוא עבר את הכול מודיעים לו שהוא לא יכול להגיע לתחילת
הקורס. הוא שאל אם הקורס נדחה, והשיבו לו שלא, אלא שהוא יודע למה הוא לא
יכול להגיע. במשך דקתיים התנהל השיח הזה, עד שאמרו לו שהוא לא יכול מכיוון
שהיה בהתנתקות. זאת הסיבה שהחוק דחוף.

דעתי ידועה, אני חתום על החוק הזה, הוא חוק ראוי. אני מבקש מכם להתעלות
הפעם ולאפשר את המינימום כדי שהכנסת תוכל לדון בזה בהקדם. זה ממש משפיע על
הרבה אנשים, כולל בנושא פרנסה. הם לא יכולים להיות שומרים, למשל, כי הם לא
מקבלים נשק. יש להם רישום פלילי על זה שהם צעדו לעבר גוש קטיף ועברו את הצו
של האלוף.

היו"ר יעקב מרגי:

חבר הכנסת אחמד טיבי, בבקשה.

אחמד טיבי:

תודה, אדוני. זו הצעת חוק מאוד מעניינת. היא חסרת תקדים, אדוני היושב-ראש.
אני רוצה להפנות קריאה לחברת הכנסת קולט אביטל ולחבר הכנסת ראובן ריבלין.
אני מציע הסתייגות לחוק, שתבטל את כל כתבי האישום נגד המפגינים הערביים
בשנת 2000 שעשו אותן עבירות באופן מקביל. האם חברת הכנסת קולט אביטל, את
מוכנה ליזום הסתייגות כזאת?

משה שרוני:

אותם לא הוציאו מהבתים. הם יצאו והרסו את כל הרמזורים. זה לא אותו הדבר.

אחמד טיבי:

אם מכבדים את החוק ומפעילים את החוק על כל האזרחים, אז זאת הצעת חוק לא
ראויה בעליל. לכן יש כאן צביעות, יש כאן ניצול כוח השררה של כלים
פרלמנטריים כדי לומר שלאדם מסוים מותר לעשות הכול, בסוף תבוא חנינה.
מבדילים בין אזרח לאזרח. לכן אני מתפלא על חלק מיוזמי החוק. אני מתפלא עוד
יותר על חלק שהתפלחו מהוועדה ופתאום לא נמצאים כאן.

יולי-יואל אדלשטיין:

הם פוחדים מן המתנחלים.

היו"ר יעקב מרגי:

תודה רבה. חבר הכנסת ריבלין, בבקשה.

ראובן ריבלין:

זה לא תקדים ראשון שבו הכנסת מתערבת וקובעת חוקי חנינה. פעמים רבות כנסת
ישראל מאשרת שחרור, להבדיל אלף אלפי הבדלות, של אנשים שהכו בעם הזה.

אחמד טיבי:

מה הקשר בין שני המקרים? אין קשר.

מאיר פרוש:

בשבוע כזה, שמשחררים 250 מחבלים.

אחמד טיבי:

הדדיות זה עם אזרחים אחרים.

ראובן ריבלין:

כאשר חברת הכנסת עמירה דותן ניהלה את ישיבת הוועדה או הלובי למען מגורשי
גוש קטיף, אמרו אנשי התביעה ששיקול הדעת הוא גם בידי הכנסת אם היא רוצה
להפסיק הליכים או לא. ניתן להפסיק הליכים על-ידי רשות התביעה, וניתן להפסיק
הליכים על-ידי חוק מחילה. אם הוא ראוי או לא ראוי, על זה נצביע בכנסת עצמה.
עכשיו צריך רק להכריע בעניין זה. אבקש להצביע.

היו"ר יעקב מרגי:

תודה. חבר הכנסת יולי אדלשטיין.

יולי-יואל אדלשטיין:

רק הבהרה, אדוני היושב-ראש, וגם לגבי ניסיונות עתידיים לטעון שאם כבר חוק
כזה, אז למה לא כל מיני סיטואציות אחרות. אני מזכיר לחלק מחברי ועדת הכנסת,
שחלק גדול מאלה שמתנהלים נגדם תהליכים אלו או אחרים, הואשמו בעבירה על חוק
ליישום תוכנית ההתנתקות, כלומר חוק מיוחד שחוקק לצורך המצב שבו אנחנו
עוסקים. חלק גדול מאוד מואשמים בעבירה על החוק המסוים הזה, בשונה מכל מיני
סיטואציות אחרות, כולל התפרעויות, כולל מחאות, שלא חוקק לסיטואציה הזאת חוק
מסוים ולכן אני חושב שההשוואה הזאת היא השוואה בעייתית.

היו"ר יעקב מרגי:

חברת הכנסת קולט אביטל, בבקשה.

קולט אביטל:

אדוני היושב-ראש, כיוון שחבריי, שאתם אני בדרך כלל מסכימה בכל דעותי
הפוליטיות, מצאו לנכון לייחד אותי עם ההצבעה הזאת...

אחמד טיבי:

הנוכחות שלך צורמת בין המציעים.

קולט אביטל:

אני חושבת שמה ששכנע אותי בפנייתו של חבר הכנסת ריבלין אלי הם שני דברים.
קודם כל, בעובדה שמדובר בעבירות קלות ולא בעבירות חמורות, ואם מדובר
בעבירות פליליות אלה לא תיכללנה בחוק.

ראובן ריבלין:

מה שסיכן חיי אדם.

קולט אביטל:

דבר שני, מדובר בציבור שגם היום לא מצא את מקומו ונמצא בטראומה. אם אפשר
להקל עליו במשהו, אני חושבת שצריך לעשות כך. אלה השיקולים שלי בעניין הזה,
ואני חושבת שבעניין הזה אפשר לבוא גם לקראת הציבור הזה.

היו"ר יעקב מרגי:

תודה. אני עובר להצבעה.

אחמד טיבי:

שמית.

היו"ר יעקב מרגי:

אנחנו מצביעים בעד או נגד מתן פטור מחובת הנחה להצעת החוק. עבדכם הנאמן
יעקב מרגי, נגד. דוד טל.

זאב אלקין:

אני במקומו, בעד.

היו"ר יעקב מרגי:

מגלי והבה, אינו נוכח.

עמירה דותן:

אני במקומו, בעד.

היו"ר יעקב מרגי:

יואל חסון, אינו נוכח.

מיכאל נודלמן:

אני במקומו, בעד.

היו"ר יעקב מרגי:

שי חרמש, אינו נוכח. שלי יחימוביץ, אינה נוכחת. קולט אביטל.

קולט אביטל:

בעד.

היו"ר יעקב מרגי:

יורם מרציאנו.

אופיר פינס-פז:

אני במקומו, נגד.

היו"ר יעקב מרגי:

נאדיה חילו, אינה נוכחת. מיכאלי שמחליף את דוד אזולאי.

אברהם מיכאלי:

נגד.

היו"ר יעקב מרגי:

נסים זאב.

נסים זאב:

נמנע.

אורי אריאל:

זה מה שש"ס עושים?

היו"ר יעקב מרגי:

אחרי ההצבעה אני אגיד לך מה אתה תרמת להתנתקות, בישיבה שלך בברית הזוגיות
עם שינוי. אתם הבאתם את הרעה החולה שנקראת התנתקות.

אורי אריאל:

מה זה ברית הזוגיות?

היו"ר יעקב מרגי:

משה שרוני.

משה שרוני:

בעד.

היו"ר יעקב מרגי:

יצחק גלנטי.

אלחנן גלזר:

אני מחליף אותו, בעד.

היו"ר יעקב מרגי:

מאיר פרוש.

מאיר פרוש:

בעד.

היו"ר יעקב מרגי:

גדעון סער.

גדעון סער:

בעד.

היו"ר יעקב מרגי:

ראובן ריבלין.

ראובן ריבלין:

בעד.

היו"ר יעקב מרגי:

יולי אדלשטיין.

יולי-יואל אדלשטיין:

בעד.

היו"ר יעקב מרגי:

אסתרינה טרטמן.

אסתרינה טרטמן:

בעד.

היו"ר יעקב מרגי:

רוברט אילטוב.

רוברט אילטוב:

בעד.

היו"ר יעקב מרגי:

אורי אריאל.

אורי אריאל:

בעד.

היו"ר יעקב מרגי:

אליהו גבאי.

אליהו גבאי:

בעד.

היו"ר יעקב מרגי:

זהבה גלאון.

זהבה גלאון:

נגד.

היו"ר יעקב מרגי:

אחמד טיבי.

אחמד טיבי:

נגד.

היו"ר יעקב מרגי:

מוחמד ברכה, אינו נוכח.

14 בעד, 5 נגד, נמנע אחד.

אחמד טיבי:

רביזיה.

היו"ר יעקב מרגי:

ההצבעה על הרביזיה תהיה בעוד שעה.

ראובן ריבלין:

למה? מרגע זה אתם מפרים את הכללים. לפני דקה עשית רביזיה על אתר, ואני מבקש
ממך לעשות רביזיה על אתר. אלא אם כן תעשה רביזיה על כל ההחלטות שהיו היום.
כבוד היושב-ראש, זה ניצול לרעה.

היו"ר יעקב מרגי:

אני רוצה הצבעה על הרביזיה בעוד שעה, כי אני, שחתום על הצעת החוק הזאת,
מעבר לפופוליסטיות של כולכם שישבתם פה, אנסה לדבר. אנחנו יודעים מה תרומתכם
להתנתקות, ואל תטיפו מוסר לאף אחד. עוד שעה תהיה הצבעה.

ראובן ריבלין:

אתה עושה שימוש לרעה ומבזה את תפקיד יושב-ראש ועדת הכנסת.

היו"ר יעקב מרגי:

אני אצביע בעוד שעה.

ראובן ריבלין:

אני מבקש להסיר את ההצעה שלי מסדר-היום. בושה של יושב-ראש כמוך.

משה שרוני:

אני אעשה רביזיה על כל דבר ואני אקבע גם את השעה, ולא אתה.

היו"ר יעקב מרגי:

בשעה 12:00 תתקיים ההצבעה על הרביזיה. הישיבה נעולה. תודה.

הישיבה ננעלה בשעה 10:55
