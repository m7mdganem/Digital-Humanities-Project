פרוטוקולים/ועדת הכנסת/691

ירושלים, ב' בתמוז, תש"ס

5 ביולי, 2000

הכנסת החמש-עשרה נוסח לא מתוקן

מושב שני

פרוטוקול מס' 109

מישיבת ועדת הכנסת

יום רביעי, ב' בתמוז התש"ס (5.7.2000), שעה 10:45

נכחו:

חברי הוועדה:

סאלח טריף – היו"ר

יולי אדלשטיין

זבולון אורלב

אלי בן-מנחם

מוחמד ברכה

משה גפני

עבד אלמאלכ דהאמשה

רחבעם זאבי

נעמי חזן

ישראל כץ

רוני מילוא

אופיר פינס-פז

יאיר פרץ

מאיר שטרית

יורי שטרן

ראובן ריבלין

מוזמנים:

חבר הכנסת יצחק מרדכי

חבר הכנסת בנימין אלון

חברת הכנסת יעל דיין

חבר הכנסת צבי הנדל

חבר הכנסת אבשלום וילן

חבר הכנסת אליעזר כהן

חבר הכנסת רענן כהן

חבר הכנסת עסאם מח'ול

חבר הכנסת מיכאל נודלמן

אליקים רובינשטיין – היועץ המשפטי לממשלה

אריה האן – מזכיר הכנסת

דוד לב – סגן מזכיר הכנסת

גב' שירלי גריל – משרד המשפטים

גב' אסתר כהן – משרד המזשפטים

ארבל אסטרחן – הלשכה המשפטית

יועץ משפטי:

צבי ענבר

מנהלת הוועדה:

אתי בן-יוסף

קצרנית:

חנה אלטמן

סדר היום:

המשך הדיון בבקשת היועץ המשפטי לממשלה לנטילת החסינות מחבר הכנסת

יצחק מרדכי, בהתאם לסעיף 13(ב)(1) לחוק חסינות חברי הכנסת, זכויותיהם

וחובותיהם, התשי"א-1951.

המשך הדיון בבקשת היועץ המשפטי לממשלה לנטילת החסינות מחבר הכנסת יצחק
מרדכי,

בהתאם לסעיף 13(ב)(1) לחוק חסינות חברי הכנסת, זכויותיהם וחובותיהם, התשי"א-1951

היו"ר סאלח טריף:

חברי הכנסת הנכבדים, בוקר טוב, אני מתכבד לפתוח את ישיבת ועדת הכנסת ואני
מבקש הקשבה - - -

רחבעם זאבי:

אדוני היושב ראש, הצעה לסדר.

היו"ר סאלח טריף:

אין לנו זמן עכשיו.

רחבעם זאבי:

אין לנו זמן אבל אין לנו עצבים. אני רוצה להסביר מה הבעיה.

היו"ר סאלח טריף:

אני לא יכול, אני מצטער מאד.

רחבעם זאבי:

אם אתה לא יכול – אני אסביר זאת בלי הרשות שלך.

היו"ר סאלח טריף:

לא, אני מבקש, כי אם אתה רוצה - - -

רחבעם זאבי:

הצעה לסדר.

היו"ר סאלח טריף:

בבקשה, אבל מהר.

רחבעם זאבי:

עם כינון הכנסת החמש עשרה, סיעות האיחוד הלאומי – ישראל ביתנו ביקשו להתאחד
ביחד כדי לקבל ייצוג - - -

היו"ר סאלח טריף:

חבר הכנסת זאבי, זה לא הנושא הנדון, אני מודה לך מאד.

רחבעם זאבי:

אבל זאת הצעה לסדר - - -

בנימין אלון:

אתם מושכים את זה שנה - - -

היו"ר סאלח טריף:

תודה רבה.

רחבעם זאבי:

אתם - - -

היו"ר סאלח טריף:

תודה, תודה.

רחבעם זאבי:

זה לא יילך. לא ניתן לך.

בנימין אלון:

- - -

היו"ר סאלח טריף:

תודה.

קריאות:

- - -

רחבעם זאבי:

אתם עושים חוכא ואיטלולא מהחוק ומהכנסת - - -

בנימין אלון:

אתם צוחקים מהחוק - - -

היו"ר סאלח טריף:

סדר יומה של ועדת הכנסת – בקשת היועץ המשפטי לממשלה להסרת חסינותו - - -

קריאות:

- - -

בנימין אלון:

הכנסת לא תעבוד אם יש סיעה של שבעה חברים שלא יכולה לעבוד - - -

היו"ר סאלח טריף:

חבר הכנסת בני אלון, אני אוציא אותך - - -

בנימין אלון:

אתה יכול להוציא אותי, יש לך סמכות, אבל הכנסת לא תעבוד.

היו"ר סאלח טריף:

מדובר על נושא רגיש - - -

רחבעם זאבי:

והנושא שלנו לא רגיש? שנה שלמה מקפחים סיעה של שבעה ח"כים - - -

קריאות:

- - -

היו"ר סאלח טריף:

רבותיי, אם אתם תמשיכו – הסדרנים יוציאו אתכם.

רחבעם זאבי:

שהסדרנים יוציאו אותנו.

בנימין אלון:

- - -

היו"ר סאלח טריף:

חבר הכנסת בני אלון, אני קורא אותך לסדר פעם ראשונה.

רבותיי, על סדר יומנו - - -

קריאות:

- - -

היו"ר סאלח טריף:

אני מבקש שקט.

קריאות:

- - -

היו"ר סאלח טריף:

אפשר לשבת בשקט, בבקשה?

צבי הנדל:

אי אפשר להסכים לכך שתשתלטו בכוח על הכנסת.

היו"ר סאלח טריף:

אני מבקש מהסדרנים להוציא אותם.

קריאות:

- - -

בנימין אלון:

אני מבקש ממך - - -

היו"ר סאלח טריף:

אני מבקש - - -

קריאות:

- - -

היו"ר סאלח טריף:

אני מבקש מסדרני הכנסת להוציא אותם. בבקשה.

קריאות:

- - -

בנימין אלון:

- - -

היו"ר סאלח טריף:

חבר הכנסת בני אלון, אני קורא אותך לסדר ואם לא תשתוק – תצא בבקשה.

צבי הנדל:

לא הכל בכוח.

קריאות:

- - -

היו"ר סאלח טריף:

אני מבקש ממך.

צבי הנדל:

שנה שלמה אתה מתעסק עם זה. תתפטר מהוועדה אם אתה לא יכול - - -

רחבעם זאבי:

יש פה סיעה מקופחת ולא אכפת לך.

קריאות:

- - -

היו"ר סאלח טריף:

אני קורא אותך, חבר הכנסת זאבי, שלוש פעמים לסדר.

רחבעם זאבי:

- - - תחזור בך. - - -

היו"ר סאלח טריף:

חבר הכנסת זאבי הנכבד, אני קורא אותך לסדר פעם ראשונה. אני מבקש ממך. תודה.

צבי הנדל:

תתפטר.

היו"ר סאלח טריף:

אתה יושב פה, אתה לא חבר הוועדה - - -

קריאות:

- - -

היו"ר סאלח טריף:

אני מבקש אותך לצאת. אני מבקש מהסדרן של הכנסת להוציא את חבר הכנסת - - -

קריאות:

- - -

היו"ר סאלח טריף:

רבותיי.

בנימין אלון:

לא יכול להיות שסיעה לא יכולה לתפקד - - -

ראובן ריבלין:

אני מבקש מחברי הכנסת, יש פה נושא רגיש מאד - - -

היו"ר סאלח טריף:

רבותיי.

קריאות:

- - -

רחבעם זאבי:

והנושא שלנו לא רגיש?

היו"ר סאלח טריף:

נו באמת, חבר הכנסת זאבי. אתה פעם שנייה עושה את זה. אני קורא אותך - - -

קריאות:

- - -

היו"ר סאלח טריף:

רבותיי, תעזרו לי, אל תפריעו לי.

בנימין אלון:

- - -

היו"ר סאלח טריף:

רבותיי, התכנסנו בעניין - - -

קריאות:

- - -

היו"ר סאלח טריף:

די, בבקשה. אם לא תשתוק אני גם אוציא אותך.

בנימין אלון:

אם יש סיעה בכנסת שלא יכולה לעבוד – הכנסת כולה - - -

היו"ר סאלח טריף:

אני קורא אותך לסדר פעם שלישית. אני מבקש שתצא החוצה. תודה.

בנימין אלון:

- - -

היו"ר סאלח טריף:

אתה יכול לצאת החוצה? תודה.

צבי הנדל:

אני מבקש לסגור את הישיבה עד שאתה לא תפתור את הבעיה.

היו"ר סאלח טריף:

אני מבקש מסדרני הכנסת להוציא - - -

קריאות:

- - -

היו"ר סאלח טריף:

אתה מוכן לצאת החוצה? בבקשה ממך, תשמור על כבוד הכנסת ותצא.

בנימין אלון:

- - - אתה יודע שזה ציני. גם אתה וגם יושב ראש הכנסת הבטחתם - - -

היו"ר סאלח טריף:

מה אתה רוצה שאני אעשה?

קריאות:

- - -

צבי הנדל:

סאלח, מתי אתה מתפטר?

(חברי הכנסת צ' הנדל וב' אלון מוצאים מהאולם)

היו"ר סאלח טריף:

רבותיי, אנחנו דנים בבקשתו של היועץ המשפטי לממשלה להסיר את חסינותו של חבר
הכנסת יצחק מרדכי.

ברצוני לומר שני דברים; הישיבה הזאת מתקיימת על פי החלטת ועדת הכנסת מלפני
כחודש לתת ארכה לעורך דינו של חבר הכנסת מרדכי לעיין בחומר הראיות, לעיין
בכתב האישום ולשקול אפשרות למתן שימוע לחבר הכנסת מרדכי.

ביום ראשון נמסר לי גם על ידי חבר הכנסת מרכדי וגם על ידי היועץ המשפטי
לממשלה שחבר הכנסת מרדכי איננו מעוניין בשימוע לכן אנחנו מקיימים היום את
הישיבה הקצרה הזאת.

הפרוצדורה תהיה כדלהלן; ראשית כל היועץ המשפטי לממשלה, מר אליקים
רובינשטיין, יישא את דבריו, אחרי כן תימסר הודעה של חבר הכנסת יצחק מרדכי
ומיד לאחר מכן אנחנו מתבקשים להצביע על הבקשה.

אני מבקש מכם מאד שתעזרו לי לסיים את הישיבה בזמן.

אדוני היועץ המשפטי לממשלה, בבקשה.

היועץ המשפטי לממשלה אליקים רובינשטיין:

אדוני היושב ראש, חברי הוועדה, צר לי על הנסיבות אבל עליי למלא את חובתי
ואנחנו כאן, מתוך כבודה של הוועדה, מלכתחילה חשבנו שהואיל ויש הסכמה להסרת
החסינות, הפרוצדורה המקוצרת תחול ולא תהיה ישיבה בהשתתפותנו אבל כשנמסר לנו
שחבר הכנסת מרדכי הודיע שהוא רוצה לומר כמה דברים – זאת כמובן זכותו,
ביקשנו גם אנחנו לומר את עיקרי הדברים.

לפניכם בקשתנו וטיוטת כתב האישום ואני לא אפרט, אני רק אזכיר שהחשדות
שעליהם מדובר בכתב האישום הם חשדות של מעשה מגונה בנסיבות מחמירות, מעשה
מגונה והטרדה מינית. מדובר על השנים 1992 עוד בטרם היה חבר הכנסת מרדכי חבר
הכנסת ובשנים 1996, 1999 ו-2000, בזמן שהוא כיהן כשר הביטחון ושר התחבורה.

מיותר לציין שזה מעמד קשה מבחינת כל הנוכחים ואין צורך להכביר מילים. אנחנו
מייצגים את האינטרס הציבורי של הצורך לאכוף את החוק והשוויון לפניו
ובעבירות שבהן מדובר בצד החומרה שיש במעשים אם הם יוכחו בבית המשפט וישנו
גם הצורך להאבק בתופעות של פגיעה בנשים, בוודאי כשמדובר בנושאי תפקידים
בכירים, - האינטרס הציבורי בעניין הזה לא יכולה להיות לגביו מחלוקת.

אני אציין שהתביעה השתכנעה שיש ראיות לכאורה מפי המתלוננות וגם ראיות
נוספות בתיק. כידוע תיקים כאלה כוללים בראש ובראשונה את גרסאות המתלוננת
וגרסאות החשוד אבל מצטרפים לזה לפעמים חיזוקים חיצוניים שונים בראיות ולפי
דעת התביעה יש כאלה. כל זה בעינינו הצדיק הגשת כתב אישום.

חבר הכנסת מרדכי הודיע שבהתאם לאופציה שבחוק החסינות הוא מסכים לנטילת
החסינות לכן נוכח ההודעה הזאת וגם כדי לא לפגוע בכבודם של כל הנוגעים בדבר,
המתלוננות וגם חבר הכנסת מרדכי, אני לא אפרט יותר בגוף הראיות.

אני מבקש מהוועדה ליטול את החסינות. כפי שנאמר – יש הסכמה והיושב ראש יודיע
לכנסת על כך כדת וכדין.

היו"ר סאלח טריף:

תודה אדוני היועץ המשפטי לממשלה.

חבר הכנסת יצחק מרדכי, בבקשה.

יצחק מרדכי:

אדוני היושב ראש, חברי הוועדה, חבריי חברי הכנסת, היועץ המשפטי לממשלה,
היועץ המשפטי של הכנסת, הודעתי על הסכמתי להסיר את חסינותי כדי שבית המשפט
יוכל לברר את שאלת אשמתי.

בנסיבות שנוצרו אין מנוס מהכרעת בית המשפט. זאת הדרך היחידה בה אוכל להוכיח
את חפותי.

לפני כשלושה חודשים הוגשה תלונה נגדי, על ידי עובדת משרדי, ומיד עם הגשתה
יצאתי לחופשה כדי לאפשר לחקירה להתנהל בצורה תקינה.

עם תחילת הפרשה החל נגדי מסע של שיסוי והכפשה חסר תקדים וחסר רסן שכמוהו לא
ידעה המדינה. מן הרגע שהחלה החקירה הותר דמי. שום כלל אלמנטרי של הגינות
כלפי שמו הטוב של אדם וכלפי כבודו לא נשמרו. הואשמתי, הורשעתי ונענשתי ללא
משפט ועל פי הבל פה של כל מי שחפץ להרסני כאילו לא קיים משפט והכל באיצטלה
של דאגה למוסר ולנורמות. הדבר נעשה תוך התעלמות מן הכלל הבסיסי שאשמתו של
אדם חייבת להיות מוכחת בבית המשפט.

למרות זאת גזרתי על עצמי שתיקה מוחלטת במשך כל התקופה מלבד הצהרה קצרה
שמסרתי בעת יציאתי לחופשה. סברתי כי אסור לי להיגרר לתגובות ישירות או
עקיפות ואסור לי ליטול חלק במשפט הלינץ' שמתנהל נגדי.

רבים פנו אליי ואמרו לי כי שתיקתי פועלת נגדי אך למרות זאת המשכתי בשתיקתי
כי ידעתי שיש אך ורק תרופה אחת והיא הלחימה בבית המשפט לגוף העניין ותוך
התמודדות עם חומר העדויות והעובדות.

זהו אסון ליחיד אך גם אסון לחברה, חבריי חברי הכנסת, אם ניתן "לשפוט" בה
אדם "ולהרשיעו" ובעצם לגזור את דינו בדרך של פגיעה בו – לעתים פגיעה אנושה
כמעט חסרת תקנה.

במשך שלושת החודשים האחרונים חזיתי על בשרי את התופת והשאול ומה שמחזק אותי
יותר מכל הוא האמונה באלוקי ישראל והאמונה שלמרות זאת יש עדיין משפט
בישראל. אני מאמין כי בית המשפט מתנתק מן המערכת הזאת של לחצים והשפעות
ופוסק על פי הראיות ועל פי הצדק.

את כל חיי הקדשתי למדינה. לחמתי במלחמות עקובות מדם אך מלחמתי זו היא הקשה
מכולן. את כל מה שיש לו לומר להגנתי ויש לי הרבה מאד מה לומר, - אציג בבית
המשפט ואני מאמין כי לאחר שבית המשפט ישמע את הראיות – בעזרת השם הוא יזכה
אותי מן האישומים.

בנסיבות שנוצרו, אדוני היושב ראש, חבריי חברי הכנסת, אני מבקש להסיר את
חסינותי כדי לאפשר את קיומו של המשפט. תודה.

היו"ר סאלח טריף:

תודה אדוני חבר הכנסת יצחק מרדכי.

רשות הדיבור ליועץ המשפטי לממשלה.

היועץ המשפטי לממשלה אליקים רובינשטיין:

אדוני היושב ראש, משפט קצר. חבר הכנסת מרדכי דיבר על שיסוי והכפשה. אני
אינני יודע, אני יכול לשער למי הוא מתכוון, אני מקווה שהוא לא מתכוון
לתביעה הכללית. אין אדם נתפס על צערו ויש לנו הכבוד לחבר הכנסת וקודם השר;
לא היתה לנו, כמובן, שום כוונה של הכפשה ועשינו את עבודתנו בלי שום פגיעה
או כוונה לפגוע בשום אדם. זה מה שרציתי לומר.

היו"ר סאלח טריף:

תודה אדוני.

חברי הכנסת, לאור העובדה שחבר הכנסת יצחק מרדכי מסכים, כפי שהוא הודיע
עכשיו בכתב ובעל פה, להסיר את חסינותו, המקרה הנדון הוא מסוג המקרים שאנחנו
לא צריכים להתעמק בהם או לדון בהם, לכן אני מבקש מכם לאפשר את מיצוי ההליך
בבית המשפט בצורה מהירה ונאותה, ולהצביע על אישור בקשתו של היועץ המשפטי
לממשלה.

על פי הנחייתו של היועץ המשפטי של הכנסת, מר צבי ענבר, ובהתאם לסעיף 101 א'
לתקנון, לא ניתן להחליף חברים בישיבה אלא אם כן חבר הוועדה הודיע מראש כי
נבצר ממנו להשתתף בישיבה ואני מודיע שחבר הכנסת אבשלום וילן מחליף את חברת
הכנסת זהבה גלאון. האם יש חברים אחרים שאינם חברי הוועדה? תודה.

מאיר שטרית:

מי שאיננו חבר הוועדה לא יצביע.

היו"ר סאלח טריף:

אני מבקש לאפשר לחבר הכנסת מרדכי לחתום על פי הפרוצדורה ותקנון הכנסת, על
הודעתו שהוא מסכים להסרת חסינותו, כדי לייתר את ההצבעה במליאת הכנסת. אני
מבקש שהיועץ המשפטי יאפשר זאת כדי שנוכל להצביע מיד.

אני מודה לחברי הוועדה על הייצוג ומתנצל על שארע בפתיחה של הישיבה שהיתה
סוערת. אני מבקש להבהיר לכל חברי הכנסת שבאו בטענות שהעניין הזה איננו תלוי
בי או בהתנהלותה של הוועדה אלא לעניינים שקשורים בין אופוזיציה לקואליציה
וגם לסיעות הבית.

אני מקווה מאד, חבר הכנסת זאבי, שהעניין הזה ייפתר במהרה אבל המחאה
הושמעה - - -

רחבעם זאבי:

במשך שנה אתם אומרים לנו את זה.

היו"ר סאלח טריף:

תודה רבה לך.

אדוני היועץ המשפטי של הכנסת מר צבי ענבר, האם אפשר לקיים עכשיו את ההצבעה?

צבי ענבר:

עד שלא תהיה פנייה חתומה בכתב – אין לוועדה הסכמה.

היו"ר סאלח טריף:

אם כך אני מבקש מכולכם דקה נוספת של איפוק כדי שנוכל לקבל בכתב את הסכמתו
של חבר הכנסת מרדכי להסרת חסינותו, ולאחר מכן נצביע. אני מבקש אתכם להמתין.

רחבעם זאבי:

צריך להבטיח שבמליאה לא תתקיים הצבעה.

היו"ר סאלח טריף:

לא תהיה כזאת. יש גם אישור של חריגה לישיבת הוועדה, של מספר דקות, מלגלוש
לתוך ישיבת המליאה. אני מבקש אתכם להתאפק.

היועץ המשפטי לממשלה אליקים רובינשטיין:

אתה צריך להודיע לכנסת, כמובן, - - -

היו"ר סאלח טריף:

אני אודיע, ודאי, כאשר נסיים את התהליך.

אני חוזר ומבהיר שחברי הכנסת שנמצאים כאן, שאינם חברים בוועדת הכנסת, לא
ישתתפו בהצבעה. ההליך הזה צריך להיות חוקי.

ראובן ריבלין:

רק חברי ועדת הכנסת יצביעו.

היו"ר סאלח טריף:

יצביעו, כאמור, רק מי שהם חברי ועדת הכנסת או מי שהחליף, בכתב, את חבר
הוועדה. חבר הכנסת וילן מחליף, כפי שכבר הודעתי, את חברת הכנסת זהבה גלאון.

צבי ענבר:

מחליף בכתב רק מי שנבצר ממנו - - -

היו"ר סאלח טריף:

רבותיי, לאחר שנמסרה לנו הסכמתו בכתב של חבר הכנסת מרדכי, אני מבקש אתכם
להצביע ולאשר את בקשתו של היועץ המשפטי לממשלה להסיר את חסינותו של חבר
הכנסת יצחק מרדכי. נא להצביע.

(חבר הכנסת יצחק מרדכי מגיש ליושב ראש ועדת הכנסת הודעה בכתב על הסכמתו
לנטילת החסינות בכתב האישום שצורף לבקשתו של היועץ המשפטי לממשלה מיום
28.5.2000).

הצבעה

בעד בקשתו של היועץ המשפטי לממשלה לנטילת החסינות מחבר הכנסת י' מרדכי – 16

נגדה – אין

נמנע – 1

היו"ר סאלח טריף:

ברוב של 16 בעד, ללא מתנגדים, נמנע אחד, אני מודיע שבקשתו של היועץ המשפטי
לממשלה להסיר את חסינותו של חבר הכנסת מרדכי, אושרה. תודה רבה לכם.

הישיבה ננעלה בשעה 11:05
