הכנסת העשרים

מושב רביעי

פרוטוקול מס' 355

מישיבת ועדת הכנסת

יום רביעי, ט"ז בסיון התשע"ח (30 במאי 2018), שעה 10:00

סדר היום:

1. בקשת יושב-ראש ועדת הכספים למיזוג הצעות החוק הבאות:

א. הצעת חוק לעידוד השקעות הון (תיקון מס' 74)(עידוד בניית דירות מגורים
להשכרה), התשע"ז-2017

ב. הצעת חוק לעידוד השקעות הון (תיקון - עידוד השקעות בשכירות ארוכת טווח),
התשע"ז-2017

ג. הצעת חוק לתיקון פקודת מס הכנסה (קרן חברתית להשקעות במקרקעין),
התשע"ז-2017

2. קביעת ועדה לדיון בהצעות סדר היום בנושאים הבאים:

א. "הרפורמה במשק החשמל" - הצעת חברי הכנסת יצחק וקנין, בצלאל סמוטריץ,
אחמד טיבי וישראל אייכלר

ב. "פגיעה קשה בתנאי העסקה של כ-80,000 מטפלות סיעודיות" - הצעת חברי הכנסת
טלי פלוסקוב ונחמן שי

נכחו:

חברי הוועדה:

מכלוף מיקי זוהר – היו"ר

חברי הכנסת:

טלי פלוסקוב

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

הילה מליחי

1. בקשת יושב-ראש ועדת הכספים למיזוג הצעות החוק הבאות:

1. הצעת חוק לעידוד השקעות הון (תיקון מס' 74)(עידוד בניית דירות מגורים
להשכרה), התשע"ז-2017

2. הצעת חוק לעידוד השקעות הון (תיקון - עידוד השקעות בשכירות ארוכת טווח),
התשע"ז-2017

3. הצעת חוק לתיקון פקודת מס הכנסה (קרן חברתית להשקעות במקרקעין),
התשע"ז-2017

היו"ר מכלוף מיקי זוהר:

בוקר טוב, אני מתכבד לפתוח את ישיבת ועדת הכנסת. סדר היום להיום: בקשת
יושב-ראש ועדת הכספים למיזוג הצעות החוק הבאות: הצעת חוק לעידוד השקעות הון
(תיקון מס' 74)(עידוד בניית דירות מגורים להשכרה). הצעת חוק לעידוד השקעות
הון (תיקון - עידוד השקעות בשכירות ארוכת טווח), התשע"ז-2017. הצעת חוק
לתיקון פקודת מס הכנסה (קרן חברתית להשקעות במקרקעין). יש מישהו שרוצה לומר
משהו? אם לא, נצביע.

מי בעד מיזוג ההצעות? – ירים את ידו. מי נגד? מי נמנע?

הצבעה

בעד אישור הבקשה למיזוג הצעות החוק – פה אחד

נגד – אין

נמנעים –אין

הבקשה למיזוג התקבלה.

2. קביעת ועדה לדיון בהצעות סדר היום בנושאים הבאים:

1. "הרפורמה במשק החשמל" - הצעת חברי הכנסת יצחק וקנין, בצלאל סמוטריץ,
אחמד טיבי וישראל אייכלר

היו"ר מכלוף מיקי זוהר:

קביעת ועדה לדיון בהצעות סדר היום בנושאים הבאים:

1. "הרפורמה במשק החשמל" - הצעת חברי הכנסת יצחק וקנין, בצלאל סמוטריץ,
אחמד טיבי וישראל אייכלר.

אני ממליץ להעביר את זה לוועדת הכלכלה. יש מישהו שרוצה לומר משהו? מי בעד?
מי נגד? ההחלטה התקבלה.

2. "פגיעה קשה בתנאי העסקה של כ-80,000 מטפלות סיעודיות" - הצעת חברי הכנסת
טלי פלוסקוב ונחמן שי

היו"ר מכלוף מיקי זוהר:

2. "פגיעה קשה בתנאי העסקה של כ-80,000 מטפלות סיעודיות" – הצעה לסדר של
חברי הכנסת טלי פלוסקוב ונחמן שי. כן גברתי.

טלי פלוסקוב (כולנו):

אני מבקשת להעביר את הדיון לוועדה המשותפת של ועדת העבודה, הרווחה והבריאות
וועדת הכלכלה לבניית תכנית אב לאומית לתחום הזקנה.

אתי בן יוסף:

במליאה הייתה טעות, שהעבירו ישירות אליהם, אבל הוועדה המשותפת לא - - -
והעבירו דרכנו.

היו"ר מכלוף מיקי זוהר:

לוועדה משותפת בראשותך?

טלי פלוסקוב (כולנו):

בעיקרון, במליאה אושרה הוועדה הזאת.

היו"ר מכלוף מיקי זוהר:

מי עומד בראש הוועדה?

טלי פלוסקוב (כולנו):

אני עומדת בראש הוועדה.

היו"ר מכלוף מיקי זוהר:

בסדר גמור. אז אנחנו נצביע על זה ואתם תעבירו שמות בהמשך.

ארבל אסטרחן:

לא, הוועדה קיימת. אותו הרכב - - -

היו"ר מכלוף מיקי זוהר:

אז אני מדבר על הוועדה הקיימת באותו ההרכב. ההרכב הוא: חברת הכנסת טלי
פלוסקוב –יושבת-ראש הוועדה, איציק שמולי – מחנ"צ, מיכאל מלכיאלי – ש"ס,
יוליה מלינובסקי – ישראל ביתנו, אילן גילאון – מרצ ואברהם נגוסה – הליכוד.
מטעם ועדת הכלכלה: נורית קורן – הליכוד, יוסי יונה – מחנ"צ, יעקב פרי – יש
עתיד, דב חנין – הרשימה המשותפת, יעקב אשר – יהדות התורה, שולי מועלם רפאלי
– הבית היהודי. עליזה לביא מחליפה את יעקב פרי.

טלי פלוסקוב (כולנו):

ובמקום מיכאל מלכיאלי – דן סידה.

אתי בן יוסף:

מתי זה עודכן?

טלי פלוסקוב (כולנו):

זה עודכן.

ארבל אסטרחן:

כבר עשו החלפה?

טלי פלוסקוב (כולנו):

כן, כן, השינוי כבר נעשה.

היו"ר מכלוף מיקי זוהר:

מי בעד? מי נגד? מי נמנע?

הצבעה

בעד אישור העברת הדיון לוועדה המשותפת לוועדת העבודה, הרווחה והבריאות
וועדת הכלכלה – פה אחד

נגד – אין

נמנעים – אין

הבקשה התקבלה.

היו"ר מכלוף מיקי זוהר:

תודה רבה, הישיבה נעולה.

הישיבה ננעלה בשעה 10:10.
