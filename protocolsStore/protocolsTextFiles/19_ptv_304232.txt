הכנסת התשע-עשרה

נוסח לא מתוקן

מושב שלישי

פרוטוקול מס' 130

מישיבת ועדת הכנסת

יום שני, ט' בכסלו התשע"ה (01 בדצמבר 2014), שעה 21:20

סדר היום:

קביעת ועדה לדיון בהצעת חוק למניעת הסתננות ולהבטחת יציאתם של מסתננים
ועובדים זרים מישראל (תיקוני חקיקה והוראות שעה) התשע"ה-2014, מ/904 - לפני
הקריאה הראשונה.

נכחו:

חברי הוועדה:

יריב לוין – היו"ר

אברהם מיכאלי

מירי רגב

ייעוץ משפטי:

ארבל אסטרחן

רכזת בוועדה:

עאליה עודה

רישום פרלמנטרי:

אסתר מימון

קביעת ועדה לדיון בהצעת חוק למניעת הסתננות ולהבטחת יציאתם של מסתננים
ועובדים זרים מישראל (תיקוני חקיקה והוראות שעה) התשע"ה-2014, מ/904 - לפני
הקריאה הראשונה

היו"ר יריב לוין:

אני פותח את ישיבת ועדת הכנסת. על סדר-היום: קביעת ועדה לדיון בהצעת חוק
למניעת הסתננות ולהבטחת יציאתם של מסתננים ועובדים זרים מישראל (תיקוני
חקיקה והוראות שעה) התשע"ה-2014, מ/904. החוק נמצא לפני הקריאה הראשונה.
אני מציע להעבירו לוועדת הפנים, שם מקומו הנכון והראוי, חרף העובדה שנשמעו
כל מיני הצעות, מוועדת העבודה והרווחה ועובדים זרים וועדות אחרות.

מירי רגב:

ועדת העבודה והרווחה, שבכלל לא רלוונטית לעניין הזה, לא דנה בזה, ברור שזה
ניסיון של האופוזיציה.

אברהם מיכאלי:

הוועדה לזכויות הילד.

מירי רגב:

הוועדה לזכויות הילד.

היו"ר יריב לוין:

רבותי, מי בעד ההצעה להעביר את זה לוועדת הפנים?

הצבעה

בעד – פה אחד

הצעת חוק למניעת הסתננות ולהבטחת יציאתם של מסתננים ועובדים זרים מישראל
(תיקוני חקיקה והוראות שעה) התשע"ה-2014, מ/904, תועבר לוועדת הפנים והגנת
הסביבה.

היו"ר יריב לוין:

פה אחד. אין מתנגדים, אין נמנעים.

אברהם מיכאלי:

תודה רבה.

היו"ר יריב לוין:

תודה רבה. הישיבה נעולה.

הישיבה ננעלה בשעה 21:24.
