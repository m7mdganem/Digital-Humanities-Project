הכנסת העשרים-ושלוש

מושב ראשון

פרוטוקול מס' 61

מישיבת ועדת הכנסת

יום חמישי, ו' בתשרי התשפ"א (24 בספטמבר 2020), שעה 16:00

סדר היום:

<< נושא >> 1. בקשת יושב-ראש הכנסת לקבוע ישיבת כנסת נוספת היום, יום
חמישי, ו' בתשרי התשפ"א – 24 בספטמבר 2020 << נושא >> - רביזיה

<< נושא >> 2. בקשת הממשלה להקדמת הדיון בהצעת חוק סמכויות מיוחדות
להתמודדות עם נגיף הקורונה החדש (הוראת שעה) (תיקון מס' 2), התשפ"א– 2020
(מ/1366), בכל הקריאות << נושא >> - רביזיה

נכחו:

חברי הוועדה:

איתן גינזבורג – היו"ר

עוזי דיין

בועז טופורובסקי

אופיר כץ

אוסנת הילה מארק

מיכאל מלכיאלי

יצחק פינדרוס

עינב קאבלה

הילה שי וזאן

חברי הכנסת:

יואב סגלוביץ'

יוראי להב-הרצנו

אימאן ח'טיב-יאסין

אוסאמה סעדי

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

יפעת קדם

<< נושא >> בקשת הממשלה להקדמת הדיון בהצעת חוק סמכויות מיוחדות להתמודדות
עם נגיף הקורונה החדש (הוראת שעה) (תיקון מס' 2), התשפ"א– 2020 (מ/1366),
בכל הקריאות << נושא >> - רביזיה

<< יור >> היו"ר איתן גינזבורג: << יור >>

אני מבקש לחדש את ישיבת ועדת הכנסת בנוגע לרביזיה שהוגשה על ידי חבר הכנסת
אוסאמה סעדי. חבר הכנסת סעדי, בקשה.

<< דובר >> אוסאמה סעדי (הרשימה המשותפת): << דובר >>

אני חושב שההתפתחויות האחרונות, וכנראה אנחנו צפויים לעוד התפתחויות,
מוכיחות שאנחנו לא מדברים על סגר מלא ועל סגירת כל המשק. עכשיו פורסם
שנתניהו חזר בו – ענף הבנייה יוגדר חיוני ויפעל במתכונת מלאה. זה ענף שחזר.
אני אומר לך עכשיו שיחזרו עוד כמה ענפים.

<< דובר >> יוראי להב הרצנו (יש עתיד-תל"ם): << דובר >>

תביא עכשיו ענף שעדיין לא חזר.

<< דובר >> אוסאמה סעדי (הרשימה המשותפת): << דובר >>

רק ענף אחד יישאר סגור הרמטית - ענף ההפגנות. שלא יובן לא נכון, אנחנו
מברכים על זה שמחזירים את ענף הבניין. העליתי את העניין שצריך להשאיר את
השמיים פתוחים בשביל הסטודנטים שחוזרים ללימודים. אין שום היגיון שאלפי
סטודנטים שצריכים להתחיל את השנה האקדמית ייתקעו פה. זה חוק פוליטי
למהדרין, זה חוק שדגל שחור מתנוסס עליו. הכוונה שלו היא אך ורק למנוע את
ההפגנות. שמענו שמשאירים את זכות ההפגנה, רק רוצים להגביל אותה ל-1,000 מטר
ול-20 אנשים. אתם יכולים להיות ישרים ולהגיד: אנחנו לא רוצים הפגנות, אנחנו
רוצים למנוע את ההפגנות, כדי שכל העולם ידע שהמדינה שמתגאה להיות אי
הדמוקרטיה מונעת את הזכות הבסיסית של חופש הביטוי וההפגנות.

<< יור >> היו"ר איתן גינזבורג: << יור >>

אנחנו עוברים להצבעה. מי בעד הרביזיה על בקשת יושב-ראש הכנסת לקבוע דיון
היום במליאה, ירים את ידו? מי נגד?

הצבעה

בעד – 4

נגד – 6

נמנעים – אין

לא אושר.

<< יור >> היו"ר איתן גינזבורג: << יור >>

הרביזיה לא התקבלה. אני עובר לרביזיה בנושא הקדמת הדיון בהצעת החוק. מי
בעד, ירים את ידו? מי נגד?

הצבעה

בעד – 4

נגד – 6

נמנעים – אין

לא אושר.

<< יור >> היו"ר איתן גינזבורג: << יור >>

הרביזיה לא התקבלה. תודה רבה.

<< סיום >> הישיבה ננעלה בשעה 16:07. << סיום >>
