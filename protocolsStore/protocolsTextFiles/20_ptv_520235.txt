הכנסת העשרים

מושב חמישי

פרוטוקול מס' 388

מישיבת ועדת הכנסת

יום שני, כ"ז בחשון התשע"ט (05 בנובמבר 2018), שעה 11:00

סדר היום:

1. << הצח >> קביעת ועדה לדיון בהצעת חוק שחרור על-תנאי ממאסר (תיקון -
ביטול קיצור מאסר לאסירים ביטחוניים), התשע"ט-2018 – רביזיה, של חבר הכנסת
עודד פורר וקבוצת חברי הכנסת (פ/5740/20).

2. >> בקשת הממשלה להקדמת הדיון בהצעת חוק לעידוד השקעות הון בחקלאות
(תיקון מס' 8), התשע"ט-2018, (מ/1267), לפני הקריאה הראשונה << נושא >>.

נכחו:

חברי הוועדה:

מכלוף מיקי זוהר – היו"ר

אמיר אוחנה

רוברט אילטוב

דוד ביטן

יואל חסון

שולי מועלם-רפאלי

אברהם נגוסה

רועי פולקמן

יואב קיש

חברי הכנסת:

עודד פורר

מוזמנים:

  -----------------------------------------------------------------------
  צביקה כהן           –    סמנכ"ל משרד החקלאות
  ------------------- ---- ----------------------------------------------
  אפרת אביאני         –    היועצת המשפטית, משרד החקלאות

  -----------------------------------------------------------------------

ייעוץ משפטי:

יעל סלנט

מנהל/ת הוועדה:

אתי בן יוסף

רישום פרלמנטרי:

רויטל יפרח

קביעת ועדה לדיון בהצעת חוק שחרור על-תנאי ממאסר (תיקון - ביטול קיצור מאסר
לאסירים ביטחוניים), התשע"ט-2018 – רביזיה, של חבר הכנסת עודד פורר וקבוצת
חברי הכנסת (פ/5740/20)

<< יור >> היו"ר מכלוף מיקי זוהר: << יור >>

אני פותח את הדיון. הצעת חוק שחרור על תנאי ממאסר. יש את חבר הכנסת פורר,
הבנתי גם חברת הכנסת ברקו - -

<< דובר >> קריאות: << דובר >>

עוד לא עבר החוק שלה.

<< יור >> היו"ר מכלוף מיקי זוהר: << יור >>

אנחנו נאחד את הכל לאותה ועדה.

<< דובר >> יואב קיש (הליכוד): << דובר >>

אני דן גם לאורן חזן יש חוק.

<< יור >> היו"ר מכלוף מיקי זוהר: << יור >>

אז אתה רוצה שזה יהיה בוועדת הפנים. יש פה את ניסן? הנציג של ניסן פה?

<< דובר >> יעל סלנט: << דובר >>

עמדת הייעוץ המשפטי של הכנסת היא שיעבור לחוקה.

<< יור >> היו"ר מכלוף מיקי זוהר: << יור >>

עמדת היועץ המשפטי חוקה, אתה חושב פנים ואני כנראה אלך על ועדה משותפת של
פנים וחוקה.

<< דובר >> יואב קיש (הליכוד): << דובר >>

למה צריכים ועדה משותפת? לגבי חוקה – אני יודע לפחות מנקודת המבט שלי: אתה
רוצה שיעבור, תעביר אותו לוועדת הפנים. אתה רוצה חוק שיתמסמס, שלח אותו
לוועדת חוקה. אני כבר עם חוקים שמעל חצי שנה. מיקי, או שאתה נותן לי לנהל
את זה וזה יקרה או שאתה רוצה למסמס את זה. אני אומר לך בכנות.

<< יור >> היו"ר מכלוף מיקי זוהר: << יור >>

לא, בוועדה משותפת זה ירוץ מהר מאוד. ועדה משותפת זה ירוץ צ'יק-צ'ק. אם אני
אעמוד בראשה, ברור שכן.

<< דובר >> עודד פורר (ישראל ביתנו): << דובר >>

תעשה ועדת כנסת עם חוקה.

<< יור >> היו"ר מכלוף מיקי זוהר: << יור >>

ועדת כנסת עם ועדת חוקה? אני חושב ששכנעת אותי.

<< דובר >> יואב קיש (הליכוד): << דובר >>

כנסת עם פנים.

<< יור >> היו"ר מכלוף מיקי זוהר: << יור >>

כנסת עם חוקה או כנסת עם פנים? לא, כנסת עם חוקה.

<< דובר_המשך >> יואב קיש (הליכוד): << דובר_המשך >>

מה כנסת עם חוקה, מיקי?

<< יור >> היו"ר מכלוף מיקי זוהר: << יור >>

מה אני אעשה? אתה תהיה חבר מטעם ועדת הכנסת.

<< דובר_המשך >> יואב קיש (הליכוד): << דובר_המשך >>

לא, איזה חבר? זה צריך להיות בוועדת הפנים.

<< יור >> היו"ר מכלוף מיקי זוהר: << יור >>

אבל אני רוצה לעמוד בראשות הוועדה. אני אעשה את זה פה. ועדה משותפת כנסת
וחוקה. הכל בסדר.

שמות החברים: - -

<< דובר >> יואל חסון (המחנה הציוני): << דובר >>

רביזיה.

<< יור >> היו"ר מכלוף מיקי זוהר: << יור >>

בוא, בוא, יא רביזיוניסט אחד. ועדה משותפת.

<< דובר >> יואב קיש (הליכוד): << דובר >>

אתם מוציאים את ועדת הפנים מהלופ הזה?

<< דובר >> יואל חסון (המחנה הציוני): << דובר >>

אדוני, אני מתנגד ליוזמה. זאת יוזמה מסוכנת, זה מהיוזמות הקשות שהעלית כאן
על השולחן וזה מדהים שאתה גם לא לומד. זה מהיוזמות המסוכנות ביותר שעלו על
שולחנה של ועדת הכנסת, וחבל שהייעוץ המשפטי נותן לזה יד.

<< יור >> היו"ר מכלוף מיקי זוהר: << יור >>

שמות החברים מטעם ועדת חוקה - -

<< דובר >> יואל חסון (המחנה הציוני): << דובר >>

מיקי, איזו ועדה משותפת אתה מקים?

<< יור >> היו"ר מכלוף מיקי זוהר: << יור >>

להצעת חוק שחרור ממאסר על תנאי.

<< דובר_המשך >> יואל חסון (המחנה הציוני): << דובר_המשך >>

למה ועדה משותפת? מה קרה?

<< דובר >> עודד פורר (ישראל ביתנו): << דובר >>

אני אסביר לך למה צריך ועדה משותפת, אני אסביר לך מה העניין: העניין הוא
שיש אסיר ביטחוני שהיה חבר כנסת.

<< יור >> היו"ר מכלוף מיקי זוהר: << יור >>

תראה, מה שקורה, ועדת חוקה עמוסה. מאוד עמוסה. לכן רצינו לעשות ועדה
משותפת - -

<< דובר >> יואל חסון (המחנה הציוני): << דובר >>

נורא מצחיק שאתה אומר את זה כי היושב ראש יושב כאן ונלחם להכניס אליו
חוקים. מה שבא לו מביאים לו, מה שלא בא לו, לא.

<< יור >> היו"ר מכלוף מיקי זוהר: << יור >>

בסדר. אז אנחנו רוצים לעשות ועדה משותפת של כנסת וחוקה, ואני אעמוד בראשות
הוועדה.

<< דובר_המשך >> יואל חסון (המחנה הציוני): << דובר_המשך >>

מה קשור כנסת? מה קשורה ועדת הכנסת לחוק הזה?

<< יור >> היו"ר מכלוף מיקי זוהר: << יור >>

ועדת הכנסת יכולה לעשות הכול.

<< דובר_המשך >> יואל חסון (המחנה הציוני): << דובר_המשך >>

אתם עושים שמות בבניין הזה. באמת. אדוני, זה לא כינוס של מרכז הליכוד. די
כבר.

<< דובר >> יואב קיש (הליכוד): << דובר >>

מיקי, אני אגיד מילה ואז אני אלך.

<< דובר >> יואל חסון (המחנה הציוני): << דובר >>

לא, אתה לא תגיד מילה, אני באמצע זכות דיבור.

<< דובר >> יואב קיש (הליכוד): << דובר >>

לא ידעתי. סליחה.

<< דובר >> יואל חסון (המחנה הציוני): << דובר >>

אתם באמת עושים פה כל מיני הכלאות מוזרות. היושב ראש, אתה יכול להקשיב לי?

<< דובר >> יואב קיש (הליכוד): << דובר >>

תן לי רגע, אני אומר משפט והולך.

<< דובר >> יואל חסון (המחנה הציוני): << דובר >>

לא רוצה לתת לך.

<< דובר >> יואב קיש (הליכוד): << דובר >>

לא רוצה? תזכור.

מיקי, אני חושב שזה צריך להיות בוועדת הפנים או ועדת הפנים משותפת. אני
חייב לצאת לנהל וועדה ואני אומר לך את דעתי. זה המקום הנכון ואני מאוד
מקווה שתלך לכיוון הזה. תודה רבה.

<< דובר >> יואל חסון (המחנה הציוני): << דובר >>

צודק. אני רוצה להגיד משהו, אדוני: קודם כל, חבל מאוד שאתה לא לומד לפני
שאת המגיע לדיון לדבר עם האופוזיציה, לבדוק את עמדתנו. אולי היינו מסכימים
לתהליכים האלה. הכול זה בהפתעות פה על השולחן. אז לפני שתתקדם בדיון על עצם
העניין, אני מבקש לשמוע את הייעוץ המשפטי.

<< יור >> היו"ר מכלוף מיקי זוהר: << יור >>

הם אמרו ועדת חוקה.

<< דובר >> יעל סלנט: << דובר >>

עמדת היועץ המשפטי לכנסת היא שזה צריך להיות בוועדת חוקה כמו בכל הפעמים
שבהם דנו בשחרור על תנאי אסירים.

<< יור >> היו"ר מכלוף מיקי זוהר: << יור >>

וזה אומר שהחוק ימות שם.

<< דובר >> יואל חסון (המחנה הציוני): << דובר >>

למה? סלומינסקי, זה נושא שבוער בו.

<< יור >> היו"ר מכלוף מיקי זוהר: << יור >>

סלומינסקי מאוד מאוד עמוס.

<< דובר >> עודד פורר (ישראל ביתנו): << דובר >>

את חוק עונש מוות למחבלים הוא תוקע רק שנה.

<< יור >> היו"ר מכלוף מיקי זוהר: << יור >>

הוא מאוד מאוד עמוס סלומינסקי. בקיצור, אני חושב שוועדה משותפת תקדם את
החוק וגם תייצר באמת חוק. עשיתי כבר כמה חוקים בחיי, אני יודע לעשות חוקים,
זה בסדר.

<< דובר >> יואל חסון (המחנה הציוני): << דובר >>

האופוזיציה צריכה התייעצות סיעתית.

<< יור >> היו"ר מכלוף מיקי זוהר: << יור >>

אז תתייעץ, ואז אני מניח שבסוף אני אשכנע אותך.

<< דובר_המשך >> יואל חסון (המחנה הציוני): << דובר_המשך >>

אתה מפריע לי להתייעץ. תכריז על התייעצות.

<< יור >> היו"ר מכלוף מיקי זוהר: << יור >>

התייעצות סיעתית חמש דקות. הישיבה הופסקה.

<< הפסקה >> (הישיבה נפסקה בשעה 11:15 ונתחדשה בשעה 11:17.) << הפסקה >>

<< יור >> היו"ר מכלוף מיקי זוהר: << יור >>

אני מחדש את הישיבה. תוצאות ההתייעצות.

<< דובר >> יואל חסון (המחנה הציוני): << דובר >>

אדוני היושב ראש, לאחר שקיימתי הליך התייעצות, הגעתי למסקנה שיש בסך הכול
מוטיבציה לקדם את הנושא ושזה בא מהמקום הזה, אני באופן יוצא דופן וחד-פעמי
אתמוך בבקשה שלך.

<< יור >> היו"ר מכלוף מיקי זוהר: << יור >>

אני מאוד מודה לך.

<< דובר >> דוד ביטן (הליכוד): << דובר >>

לא, רגע. אני רוצה להבין מה הסיבה. מה הסיפור? אתה תקפת לפני רגע. מה
הסיפור?

<< דובר >> יואל חסון (המחנה הציוני): << דובר >>

אני אסביר לך: בגלל שלחבר הכנסת דוד ביטן זה לא קרה אף פעם, אז אני אסביר
לו קצת למרות שהוא באמת מהמנוסים - -

<< דובר >> דוד ביטן (הליכוד): << דובר >>

אני בחיים לא שיניתי את דעתי במהירות כזאת. שיניתי אבל לא במהירות.

<< דובר >> יואל חסון (המחנה הציוני): << דובר >>

בוא לא נבדוק את זה אחורה, חבר הכנסת ביטן אבל אני אגיד ברצינות: בגלל
שאנחנו רוצים לקדם את הנושא הזה ואנחנו רוצים שבאמת אסירים ביטחוניים ישלמו
את המחיר שם צריכים לעשות ויש כאן עניין לעשות את זה, וגם בגלל שאני חושב
שהכנסת נמצאת בסוף ימיה, אז שווה מאוד לקדם את זה במהירות. אדוני היושב
ראש, רק אל תבנה על זה בפעם הבאה.

<< יור >> היו"ר מכלוף מיקי זוהר: << יור >>

הוועדה תמנה 10 חברים, חמישה מוועדת החוקה וחמישה מוועדת הכנסת.

להלן החברים: מוועדת הכנסת – חבר הכנסת מיקי זוהר – יושב ראש. חבר הכנסת
דוד ביטן, חבר הכנסת אחמד טיבי וחבר הכנסת אלעזר שטרן מהאופוזיציה,
וקואליציה - חבר הכנסת רוברט אילטוב או פורר.

<< דובר >> עודד פורר (ישראל ביתנו): << דובר >>

לא, אני בחוקה.

<< יור >> היו"ר מכלוף מיקי זוהר: << יור >>

אז רגע, אז עוד אחד מהקואליציה – חבר הכנסת רועי פולקמן.

מטעם ועדת חוקה - -

<< דובר >> יואל חסון (המחנה הציוני): << דובר >>

רגע, את מי מטעם ועדת הכנסת? אתה אפילו לא שואל אותי.

<< יור >> היו"ר מכלוף מיקי זוהר: << יור >>

את טיבי.

<< דובר_המשך >> יואל חסון (המחנה הציוני): << דובר_המשך >>

שמת מישהו מהמחנה הציוני?

<< יור >> היו"ר מכלוף מיקי זוהר: << יור >>

לא, מוועדת חוקה אשים מהמחנ"צ. עכשיו תגיד לי את מי אתה רוצה. רויטל סויד
מתאים לך?

<< דובר_המשך >> יואל חסון (המחנה הציוני): << דובר_המשך >>

שנייה, אני לא מוכן שיהיו שניים מהמחנה הציוני. אחד מחוקה ואחד מוועדת
הכנסת. הסיעה השנייה בגודלה בכנסת. כמה שמת לך?

<< יור >> היו"ר מכלוף מיקי זוהר: << יור >>

שניים.

<< דובר_המשך >> יואל חסון (המחנה הציוני): << דובר_המשך >>

שמת שניים מהליכוד? לא, שמת שניים מוועדת הכנסת.

<< יור >> היו"ר מכלוף מיקי זוהר: << יור >>

וגם מחוקה אני לא שם מהליכוד. אין מספיק. אין לי בעיה לתת לך אבל זה לא
יסתדר. רגע, בואו נראה, סבלנות. מטעם ועדת חוקה - רויטל סויד ומרב מיכאלי.

<< דובר_המשך >> יואל חסון (המחנה הציוני): << דובר_המשך >>

שים את רויטל.

<< יור >> היו"ר מכלוף מיקי זוהר: << יור >>

אז רויטל סויד, עודד פורר, שולי מועלם, מאיר כהן ויואב בן צור.

<< דובר_המשך >> יואל חסון (המחנה הציוני): << דובר_המשך >>

אני רוצה נציג מוועדת הכנסת.

<< יור >> היו"ר מכלוף מיקי זוהר: << יור >>

אז אני צריך להחליף. אני אוריד את שטרן מוועדת הכנסת ונשים שם את יואל
חסון.

<< דובר_המשך >> יואל חסון (המחנה הציוני): << דובר_המשך >>

לא, את איילת.

<< יור >> היו"ר מכלוף מיקי זוהר: << יור >>

אז אני קורא את השמות סופית, 10 חברים: מוועדת חוקה – רויטל סויד, עודד
פורר, שולי מועלם, מאיר כהן ויואב בן צור. מוועדת הכנסת – חבר הכנסת מיקי
זוהר - היו"ר, חבר הכנסת דוד ביטן, חבר הכנסת אחמד טיבי, חבר הכנסת יואל
חסון וחבר הכנסת רועי פולקמן.

מי בעד ירים את ידו?

הצבעה

בעד – 4

נגד – אין

נמנעים – אין

ההחלטה התקבלה.

<< יור >> היו"ר מכלוף מיקי זוהר: << יור >>

עוברים לסעיף הבא. יש קוורום?

<< דובר >> אתי בן יוסף: << דובר >>

לא, אין קוורום.

<< יור >> היו"ר מכלוף מיקי זוהר: << יור >>

מה נעשה? אני עוצר את הישיבה עד שיהיה קוורום ואז נחדש אותה. לגבי הדיון
הקודם, תיקון קל, טעיתי ואנחנו נעשה הצבעה מחודשת. בוועדה המשותפת התבלבלתי
אז לא חבר הכנסת יואב צור בוועדת חוקה אלא חבר הכנסת מיכאל מלכיאלי כי הוא
חבר, ולא חבר הכנסת מאיר כהן בוועדת חוקה אלא חבר הכנסת אלעזר שטרן. אנחנו
צריכים לעשות על זה רביזיה. סליחה. מי בעד הרביזיה ירים את ידו?

<< דובר >> יעל סלנט: << דובר >>

לא, אתה לא יכול.

יור >> היו"ר מכלוף מיקי זוהר: << יור >>

נו, באמת. אני צריך לחכות חצי שעה גם כשאני מבקש?

<< דובר_המשך >> יעל סלנט: << דובר_המשך >>

זה תקנון, מה אני אעשה?

<< יור >> היו"ר מכלוף מיקי זוהר: << יור >>

רביזיה ב-11:55.

<< הפסקה >> (הישיבה נפסקה בשעה 11:28 ונתחדשה בשעה 11:57) << הפסקה >>

<< נושא >> בקשת הממשלה להקדמת הדיון בהצעת חוק לעידוד השקעות הון בחקלאות
(תיקון מס' 8), התשע"ט-2018, (מ/1267), לפני הקריאה הראשונה << נושא >>

<< יור >> היו"ר מכלוף מיקי זוהר: << יור >>

אני מחדש את הדיון. נתחיל עם הרביזיה: הצבעה על הרביזיה. מי בעד הרביזיה
ירים את ידו.

הצבעה

בעד – 5

נגד – אין

נמנעים – אין

הרביזיה התקבלה.

<< יור >> היו"ר מכלוף מיקי זוהר: << יור >>

הרביזיה התקבלה, ועכשיו אפשר לעדכן מחדש את שמות חברי הוועדה. מטעם ועדת
הכנסת – יו"ר הוועדה מכלוף זוהר. דוד ביטן חבר ועדה, רועי פולקמן חבר ועדה,
יואל חסון חבר ועדה, אחמד טיבי חבר ועדה. מטעם ועדת חוקה – עודד פורר, שולי
מועלם, מיכאל מלכיאלי, רויטל סויד ואלעזר שטרן. אנחנו מדברים כמובן על הצעת
חוק שחרור על תנאי ממאסר (תיקון – ביטול קיצור מאסר לאסירים ביטחוניים),
התשע"ט-2018, של חבר הכנסת עודד פורר וקבוצת חברי כנסת.

מי בעד חברי הוועדה שקראתי כדלקמן?

הצבעה

בעד – 5

נגד – אין

נמנעים – אין

ההחלטה התקבלה.

<< יור >> היו"ר מכלוף מיקי זוהר: << יור >>

ההחלטה התקבלה פה אחד.

<< נושא >> בקשת הממשלה להקדמת הדיון בהצעת חוק לעידוד השקעות הון בחקלאות
(תיקון מס' 8), התשע"ט-2018, (מ/1267), לפני הקריאה הראשונה << נושא >>

<< יור >> היו"ר מכלוף מיקי זוהר: << יור >>

אנחנו עוברים לפטורים – בקשת הממשלה להקדמת הדיון בהצעת חוק לעידוד השקעות
הון בחקלאות לפני קריאה ראשונה. נציג משרד החקלאות, בבקשה.

<< דובר >> צבי כהן: << דובר >>

אני סמנכ"ל השקעות במשרד החקלאות. אנחנו הגענו - -

<< דובר >> יואל חסון (המחנה הציוני): << דובר >>

יש משרד חקלאות בכלל? השר בכלל מתעניין בחקלאות אצלכם? לא נראה לי.

<< דובר >> דוד ביטן (הליכוד): << דובר >>

רק שתדע – מאז שהוא שר עלה הייצוא החקלאי.

<< דובר >> יואל חסון (המחנה הציוני): << דובר >>

רק אם הוא נמצא ביצהר.

<< דובר >> שולי מועלם-רפאלי (הבית היהודי): << דובר >>

- - -

<< דובר >> יואל חסון (המחנה הציוני): << דובר >>

שר החקלאות הנוכחי, החקלאות מעניינת אותו, רק אם השדה נמצא ביצהר או באריאל
או במקומות כאלה.

<< דובר >> שולי מועלם-רפאלי (הבית היהודי): << דובר >>

יואל לא, בין יצהר לאיתמר זה לפיד. התבלבלת.

<< יור >> היו"ר מכלוף מיקי זוהר: << יור >>

שכנעת אותי.

<< דובר >> יואל חסון (המחנה הציוני): << דובר >>

לא, לא. אם חברת הכנסת שולי מועלם תתחיל פה לתקוף את האופוזיציה...

<< דובר >> שולי מועלם-רפאלי (הבית היהודי): << דובר >>

- - -

<< יור >> היו"ר מכלוף מיקי זוהר: << יור >>

חברת הכנסת מועלם, אני קורא אותך לסדר בפעם הראשונה. את לא תוקפת את
האופוזיציה.

<< דובר_המשך >> שולי מועלם-רפאלי (הבית היהודי): << דובר_המשך >>

אדוני, יש לי ועדה מה זה חשובה על בתי הדין - - -

<< יור >> היו"ר מכלוף מיקי זוהר: << יור >>

בבקשה.

<< דובר >> יואל חסון (המחנה הציוני): << דובר >>

או שנהיה ענייניים בנושא החקלאות שגם ככה במצב קשה בגלל השר שמוביל אותה או
שאנחנו נעשה פה קואליציה-אופוזיציה אדוני.

<< יור >> היו"ר מכלוף מיקי זוהר: << יור >>

קדימה, בבקשה. פרט הסבר ונמק. די, מספיק.

<< דובר_המשך >> צבי כהן: << דובר_המשך >>

זו פעם ראשונה שגם משרד החקלאות וגם משרד האוצר, ששניהם אחראים לחוק, חשבו
וחושבים שהחוק הזה מ-1980 לא תוקן והוא כבר לא רלוונטי - -

<< דובר >> דוד ביטן (הליכוד): << דובר >>

- - -

<< דובר >> רוברט אילטוב (ישראל ביתנו): << דובר >>

- - -

< דובר_המשך >> צבי כהן: << דובר_המשך >>

החוק מאפשר הטבות שני סוגי הטבות עיקריים: האחד זה הטבות מס לחקלאים
שמייצאים, והדבר השני זה המענקים. הטבות מס שהיום בחוק הם לא רלוונטיים שאף
אחד לא משתמש בהם. אנחנו חושבים שבאמת הגיע הזמן לתקן, ויש לנו את האוצר
ביחד אתנו, זה לא קורה כל הזמן - -

<< דובר >> דוד ביטן (הליכוד): << דובר >>

אבל למה אתם צריכים הקדמת דיון?

<< דובר_המשך >> צבי כהן: << דובר_המשך >>

אני אגיד לך למה: החוק אומר שהטבות המס - - - בשנה העוקבת. אם אני לא אגמור
את זה עכשיו, אני - -

<< דובר >> דוד ביטן (הליכוד): << דובר >>

למה לא הגשת את זה לפני חודש?

<< דובר_המשך >> צבי כהן: << דובר_המשך >>

כי היו לי כל מיני ויכוחים. היו לי המון ויכוחים עם האוצר.

<< יור >> היו"ר מכלוף מיקי זוהר: << יור >>

נעבור להצבעה.

<< דובר >> יואל חסון (המחנה הציוני): << דובר >>

אדוני היושב ראש, אנחנו, כמו שאתה יודע, המחנה הציוני - -

<< דובר >> דוד ביטן (הליכוד): << דובר >>

- - -

<< דובר >> יואל חסון (המחנה הציוני): << דובר >>

תגן עלי מפני...

<< יור >> היו"ר מכלוף מיקי זוהר: << יור >>

אני לא יכול להגן על עצמי.

<< דובר_המשך >> יואל חסון (המחנה הציוני): << דובר_המשך >>

תראה, האמת שהלחץ שמפעילה פה חברת הכנסת מועלם-רפאלי הוכיח שגם החקלאות לא
מעניינת אותה, את סיעתה, את השר שלה.

<< דובר >> שולי מועלם-רפאלי (הבית היהודי): << דובר >>

לא נכון. רק בגלל בתי הדין הרבנים ובתי המשפט לענייני משפחה?

<< דובר >> יואל חסון (המחנה הציוני): << דובר >>

אנחנו, במחנה הציוני, החקלאות חשובה לנו. אנחנו מקדמים נושאים שקשורים
לחקלאות. אנחנו בדרך כלל באופן ענייני פועלים לטובת החקלאות - -

<< דובר >> עודד פורר (ישראל ביתנו): << דובר >>

בעיקר בצפון תל-אביב.

<< יור >> היו"ר מכלוף מיקי זוהר: << יור >>

יואל, אני קורא אותך לסדר בפעם הראשונה.

<< דובר >> דוד ביטן (הליכוד): << דובר >>

אתה יודע איפה החקלאות בצפון תל-אביב? לא על הגגות. איפה שהם עושים את
הערוגות האלה במרפסות? שם הם עושים חקלאות גם.

<< דובר >> עודד פורר (ישראל ביתנו): << דובר >>

הערוגות של הקנביס.

<< דובר >> יואל חסון (המחנה הציוני): << דובר >>

אדוני, אני חושב שהוועדה לא יכולה - -

<< דובר >> דוד ביטן (הליכוד): << דובר >>

אני בעד האופוזיציה. בעניין הזה אני אתו היום כי תמיד הוא תומך בקואליציה
אז אני אתו.

<< דובר >> שולי מועלם-רפאלי (הבית היהודי): << דובר >>

אדוני, יושב ראש הקואליציה לשעבר, בוא נתקדם.

<< דובר >> יואל חסון (המחנה הציוני): << דובר >>

אני חושב, אדוני, שבנושא הזה שהוא כבד משקל, אם אנחנו רוצים כוועדה להתעמק
בזה ולחשוב היטב איך אנחנו מקדמים את החקלאות, אנחנו צריכים לדון בזה - -

<< דובר >> דוד ביטן (הליכוד): << דובר >>

- - -

<< יור >> היו"ר מכלוף מיקי זוהר: << יור >>

שכחתי נו. אני קורא לך לסדר פעם ראשונה ביטן.

<< דובר >> יואל חסון (המחנה הציוני): << דובר >>

סליחה אדוני, תן לי להתבטא. אני חושב אדוני, שהדבר הזה הוא לא עניין של
הקדמת דיון. הנושא הזה דורש שהשר עצמו יגיע לכאן - -

<< דובר >> דוד ביטן (הליכוד): << דובר >>

בעצמו? זה רק הקדמת דיון.

<< דובר >> יואל חסון (המחנה הציוני): << דובר >>

כן, הוא יגיע. הוא צריך להסביר לוועדה בדיוק מה המטרה, מה עומד ולמה חשוב
להקדים את הדיון ואולי גם בדרך הוא ייתן לנו הסברים מדוע בשלוש שנות כהונתו
כשר חקלאות הוא לא עוסק בחקלאות בכלל, ומצב החקלאות רק מתדרדר ועוסקים
בייבוא חקלאות במקום לסייע לחקלאים פה, בארץ ואת כל הבעיות האלה שצריך לטפל
בהן.

לכן, אני חושב שהוועדה צריכה לדרוש לפני שהוא מאשרת את זה ולפני שבכלל ניתן
הקדמת דיון, אנחנו צריכים לשאול את השאלות למה הקדמת דיון? למה השר לא
מתייחס לנושאים בעצמו ולא מגיע לתת לוועדה הסבר?

אני גם חושב, אם אתה שואל אותי, שבנושא הזה אני מציע שלא רק אנחנו אלא גם
אתם תקיימו התייעצויות סיעתיות - -

<< יור >> היו"ר מכלוף מיקי זוהר: << יור >>

אתה מכיר את פילי? אתה מכיר את פיליבסטר? אז יאללה, גמרת לי את החיים.
תסיים.

<< דובר >> קריאות: << דובר >>

- - -

<< דובר_המשך >> יואל חסון (המחנה הציוני): << דובר_המשך >>

אז אני חושב, אדוני היושב ראש, כדי לסכם את הנושא, יש סוגיות, אם אתה שואל
אותי, שצריך להקדים עליהן את הדיון הרבה יותר מזה כמו לדוגמה סוגית ייבוא
העגבניות לישראל על חשבון החקלאים שלנו ופגיעה בחקלאים שלנו. ומצב החקלאות
רק התדרדר מהרגע שיש שר שכל מה שמעניין אותו זה רק התנחלויות ורק קידום
ההתנחלויות, הוא וסיעתו, ואתם כליכוד עבדים שלהם ומצביעים אוטומטית לכל מה
שהם אומרים.

<< יור >> היו"ר מכלוף מיקי זוהר: << יור >>

לא, אנחנו בעלי התנחלויות אגב.

<< דובר >> עודד פורר (ישראל ביתנו): << דובר >>

יואל, גם בהתנחלויות יש חקלאות.

<< דובר >> יואל חסון (המחנה הציוני): << דובר >>

שלא יהיה ספק אדוני - אני בעד עידוד השקעות הון בחקלאות.

<< דובר >> דוד ביטן (הליכוד): << דובר >>

יש לנו הסכם אתם: הם מקימים את ההתנחלות ואנחנו בוחרים את ראש העיר.

<< דובר >> יואל חסון (המחנה הציוני): << דובר >>

אני בעד עידוד השקעות הון.

<< יור >> היו"ר מכלוף מיקי זוהר: << יור >>

אז תצביע בעד.

<< דובר_המשך >> יואל חסון (המחנה הציוני): << דובר_המשך >>

לא, לא אמרתי עדין מה אני מצביע על מהותו של עניין. אני חושב שהדיון פה לא
תקין. אי אפשר לקבל פה החלטה מאיזה הסבר של דקה וחצי מטעם הסמנכ"ל המכובד.
אין לי טענות אליו, הוא עושה את עבודתו אבל מה קרה פתאום?

<< יור >> היו"ר מכלוף מיקי זוהר: << יור >>

הרעיון זה קיצור מחובת הנחה. היום בכנסת יהיה על זה דיון, אתה תדבר על זה
בכנסת, יהיה דיון רחב, דיון ציבורי ונצביע.

<< דובר >> יואל חסון (המחנה הציוני): << דובר >>

מה קרה? למה הקדמת דיון? למה השר פתאום נזכר? מה עמדת האוצר בעניין, לא
שמענו.

<< דובר >> שולי מועלם-רפאלי (הבית היהודי): << דובר >>

הכל יהיה היום.

<< יור >> היו"ר מכלוף מיקי זוהר: << יור >>

אני עובר להצבעה. מי בעד מתן הפטור?

<< דובר >> יואל חסון (המחנה הציוני): << דובר >>

התייעצות סיעתית אדוני.

<< יור >> היו"ר מכלוף מיקי זוהר: << יור >>

התייעצות סיעתית בת חמש דקות. חוזרים ב-12:13 דקות.

<< הפסקה >> (הישיבה נפסקה בשעה 12:08 ונתחדשה בשעה 12:11.) << הפסקה >>

< יור >> היו"ר מכלוף מיקי זוהר: << יור >>

אני מחדש את הדיון. הצבעה.

<< דובר >> יואל חסון (המחנה הציוני): << דובר >>

בדקתי ברצינות עם יועץ החקיקה שלנו בסיעה ועם כל הנוגעים בדבר. אנחנו
החלטנו להצביע בעד הבקשה.

<< יור >> היו"ר מכלוף מיקי זוהר: << יור >>

מי בעד ירים את ידו? מי נגד, מי נמנע?

הצבעה

בעד – 3

נגד – אין

נמנעים – אין

ההחלטה אושרה.

<< יור >> היו"ר מכלוף מיקי זוהר: << יור >>

ההחלטה אושרה. הישיבה נעולה.

<< סיום >> הישיבה ננעלה בשעה 12:12. << סיום >>
