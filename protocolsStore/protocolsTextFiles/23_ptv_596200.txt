הכנסת העשרים-ושלוש

מושב שני

פרוטוקול מס' 100

מישיבת ועדת הכנסת

יום שני, י"ג בטבת התשפ"א (28 בדצמבר 2020), שעה 10:30

סדר היום:

<< נושא >> א.המלצה בדבר בחירת סגן יושב-ראש הכנסת, מטעם סיעת יהדות התורה.
<< נושא >>

ב. << נושא >> התפלגות סיעת יהדות התורה, לפי חוק הכנסת התשנ"ד–1994.

ג. << נושא >><< נושא >> המלצה לבחירת יושב-ראש ועדת החוץ והביטחון.

ד. << נושא >>.<< נושא >> הארכת תוקף החלטת ועדת הכנסת בדבר השתתפות חברי
כנסת בישיבות ועדה בדרך של היוועדות חזותית בתקופת התפשטות נגיף הקורונה
החדש.

ה. << נושא >><< נושא >> מועדי פגרת הבחירות ופעילות הכנסת בפגרה. << נושא
>>

נכחו:

חברי הוועדה:

איתן גינזבורג – היו"ר

עוזי דיין

עמית הלוי

בועז טופורובסקי

אחמד טיבי

מתן כהנא

אוסנת הילה מארק

מיכאל מלכיאלי

חמד עמאר

יצחק פינדרוס

טלי פלוסקוב

אלעזר שטרן

חברי הכנסת:

מכלוף מיקי זוהר

מאיר כהן

אוסאמה סעדי

רם שפע

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

ירון קוונשטוק

<< נושא >> א. המלצה בדבר בחירת סגן יושב-ראש הכנסת, מטעם סיעת יהדות התורה
<< נושא >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת, היום יום שני, י"ג בטבת התשפ"א, 28
בדצמבר 2020. מספר נושאים על סדר-היום. בפתח הדברים נעלה להצבעה בקשה של
סיעת יהדות התורה לבחור סגן יושב-ראש כנסת במקומו של חבר הכנסת ברוכי, את
חבר הכנסת יעקב אייכלר. אנחנו הודענו שהמינוי של חבר הכנסת ברוכי יסתיים
ב-1 בינואר.

<< דובר >> ארבל אסטרחן: << דובר >>

זה יוצא יום שישי.

<< יור >> היו"ר איתן גינזבורג: << יור >>

זה יוצא יום שישי, בגלל זה אנחנו עושים את זה היום, מבקשים להחליף את סגן
יושב-ראש הכנסת, במקום חבר הכנסת ברוכי מטעם סיעת יהדות התורה, החל מיום
ה-3 בינואר 2021 או מהרגע שהוא ייבחר במליאה, ביעקב אייכלר. כן, בבקשה.

<< דובר >> אלעזר שטרן (יש עתיד-תל"ם): << דובר >>

אני מתנגד. אני מתפלא על סיעת יהדות התורה, אני מוכרח להגיד את זה. חבר
הכנסת אייכלר לא מוסיף כבוד לתורה, הוא בוודאי לא מוסיף כבוד לכנסת. אני
חושב שכדאי לבדוק את ההתבטאויות שלו מעל הדוכן. הוא נושא לשווא את שם השואה
על שפתיו, הוא משתמש בזה בכל מקום אפשרי. כל דבר יכול להיות פוגרום, יכול
להיות אנטישמיות, יכול להיות יהודון. פינדרוס - - -

<< דובר >> יצחק פינדרוס (יהדות התורה): << דובר >>

אני מקשיב לכל מילה.

<< דובר >> אלעזר שטרן (יש עתיד-תל"ם): << דובר >>

אני יודע גם מה אתה חושב.

<< דובר >> יצחק פינדרוס (יהדות התורה): << דובר >>

אני מקשיב לכל מילה.

<< דובר >> אלעזר שטרן (יש עתיד-תל"ם): << דובר >>

על אייכלר.

<< דובר >> יצחק פינדרוס (יהדות התורה): << דובר >>

אתה רואה, סעיף ב'.

<< יור >> היו"ר איתן גינזבורג: << יור >>

בבקשה, אלעזר.

<< דובר >> אלעזר שטרן (יש עתיד-תל"ם): << דובר >>

אני חושב שאייכלר מייצר שנאה בין יהודים לבין לא יהודים. אני חושב שהכנסת,
גם בזמנים האלה, ראויה שעל המקום של היושב-ראש שלה ישבו אנשים – יושבים שם
אנשים שמייצגים את כל סיעות הבית, ואין לי עם זה בעיה; יושבים אנשים שתהום
אידיאולוגית פעורה בינם לביני, ואין לי עם זה בעיה. אלה אנשים שמכבדים את
המוסד הזה, השפה שלהם מכבדת את המקום הזה שקוראים לו כנסת ישראל.

כואב לי שיהדות התורה שמה דמות כזאת בתור מועמד ליושב-ראש הכנסת. הוועדה
הזאת בדרך כלל מכבדת את בקשות הסיעות על מקומות ששמורים לסיעות. ואני חושב
שהנוהג הזה הוא נוהג יפה ומכבד. אני חושב שהפעם הזאת לתפקיד הזה הייתי מציע
לסיעת יהדות התורה – אני יודע שיש שמה חלוקות בין החצרות לבין החסידויות
לבין המתנגדים לבין החסידים.

<< יור >> היו"ר איתן גינזבורג: << יור >>

כן, סליחה, אלעזר.

<< דובר_המשך >> אלעזר שטרן (יש עתיד-תל"ם): << דובר_המשך >>

ולמרות שכנראה לא יצא לו לשבת על הדוכן, אני חושב שעצם ההחלטה והתואר, יש
עם זה בעיה. תודה.

<< יור >> היו"ר איתן גינזבורג: << יור >>

תודה רבה. אתה רוצה להגיב?

<< דובר >> יצחק פינדרוס (יהדות התורה): << דובר >>

עם כל הכבוד לדברים של אלעזר שטרן, אני הצבעתי פה לסגני יושב-ראש הכנסת
לאנשים שלא מפיצים אהבת ישראל. אחמד טיבי למשל לא מפיץ אהבת ישראל, והצבעתי
לו לסגן יושב-ראש הכנסת.

<< דובר >> אלעזר שטרן (יש עתיד-תל"ם): << דובר >>

אני גם אמרתי לך.

<< דובר >> אוסאמה סעדי (הרשימה המשותפת): << דובר >>

איך אתה משווה, פינדרוס? פינדרוס, אני עכשיו אצביע נגד, תחזור בך מההשוואה
הזאת.

<< דובר >> יצחק פינדרוס (יהדות התורה): << דובר >>

אני גם מתפלא. אתה יודע, אלעזר, נכון שקמו לכם מתחרים, שעושים את זה לא
פחות טוב, בשיח הפילוג. קמו לכם כמה מתחרים, ליש עתיד, בשנים האחרונות
- - - יש עתיד שהפיצו שנאה ומונו לסגני יושב-ראש הכנסת. לא כל דבר אני
מסכים עם כל אחד, מה שהוא אומר בכנסת.

<< דובר >> אלעזר שטרן (יש עתיד-תל"ם): << דובר >>

אתה יודע על מה דיברתי.

<< דובר >> יצחק פינדרוס (יהדות התורה): << דובר >>

אבל יש חלוקה סיעתית, יש החלטה בסיעה מי אמור להיות. אמרנו את זה כבר אז,
דרך אגב, זה עלה בדיון הקודם, אמרנו שמה-1 בינואר יכהן ישראל אייכלר. אנחנו
אוהבים לקיים סיכומים, גם פנימיים בסיעה וגם חיצוניים, ולכן אנחנו מבקשים
למנות אותו לסגן יושב-ראש הכנסת.

<< יור >> היו"ר איתן גינזבורג: << יור >>

תודה. עוד מישהו רוצה להתייחס?

<< דובר >> אוסאמה סעדי (הרשימה המשותפת): << דובר >>

כן, אדוני היושב-ראש, ברוך חזרתך מהבידוד. איך היה הבידוד?

<< יור >> היו"ר איתן גינזבורג: << יור >>

אתה רואה.

<< דובר >> אוסאמה סעדי (הרשימה המשותפת): << דובר >>

כן, זה הסימנים.

אני רוצה לדבר על מה שקרה היום בלוד. אנחנו מדברים על בחירת סגן יושב-ראש,
שאולי לא יצליח לנהל אפילו ישיבה אחת לאור התפזרות הכנסת, אבל מהבוקר יש
עוד טבח בלוד, במרכז הארץ. הבוקר בשעות הבוקר המוקדמות נורה למוות סלמאן
אזברגה מלוד, ולפני שעה קלה נורו למוות עוד שניים ממשפחת אבו סעלוק – שלושה
הרוגים, שלושה נרצחים ביום אחד. המספרים עולים בקצב זוועתי. רק לפני
שבועיים היה עוד רצח משולש בבאקה אל-גרבייה ובג'ת במשולש.

העיר לוד סובלת מפשע ומפשיעה, וסובלת גם מאפליה קשה מאוד. יש הפגנות מדי
יום נגד מדיניות מפלה והריסת בתים בלוד, יש צווי הריסה נגד יותר מעשרה בתים
בלוד. ולכן אני קורא לעשות תוכנית מיוחדת לעיר לוד, שתתמודד עם כל מה שהעיר
סובלת, במיוחד האוכלוסייה הערבית שם שמהווה כשליש מהאוכלוסייה בעיר, גם
מבחינת מלחמה בפשיעה ובאלימות וגם מבחינת תנאי חיים והסדרה ותכנון הבנייה
שם.

<< יור >> היו"ר איתן גינזבורג: << יור >>

תודה רבה. עוד מישהו רוצה להתייחס? אם לא, אז נעבור להצבעה.

<< דובר >> ארבל אסטרחן: << דובר >>

זו המלצה למליאה.

<< יור >> היו"ר איתן גינזבורג: << יור >>

כן, זו המלצה למליאה. אני גם אתקן, אני אמרתי בטעות יעקב אייכלר, כמובן
התכוונתי לישראל אייכלר.

<< דובר >> אלעזר שטרן (יש עתיד-תל"ם): << דובר >>

זה עניין של החלטה?

<< דובר >> ארבל אסטרחן: << דובר >>

צריך רוב פה ורוב במליאה.

<< יור >> היו"ר איתן גינזבורג: << יור >>

אם כך, אז אנחנו נעבור להצבעה. מי בעד המלצה בדבר בחירתו של ישראל אייכלר
לשמש כסגן יושב-ראש הכנסת מטעם סיעת יהדות התורה במקומו של חבר הכנסת אליהו
ברוכי?

<< דובר >> מיכאל מלכיאלי (ש"ס): << דובר >>

אפשר בנוסף ולא במקום?

<< דובר >> אחמד טיבי (הרשימה המשותפת): << דובר >>

מינוי חשוב ביותר.

<< יור >> היו"ר איתן גינזבורג: << יור >>

רק במקום.

<< דובר >> נועה בירן - דדון: << דובר >>

12 בעד.

<< יור >> היו"ר איתן גינזבורג: << יור >>

12. מי נגד? אחד. מי נמנע?

הצבעה

בעד – 12

נגד – 1

אושר.

<< יור >> היו"ר איתן גינזבורג: << יור >>

אז ההמלצה התקבלה ברוב ותועבר למליאה.

<< דובר >> אלעזר שטרן (יש עתיד-תל"ם): << דובר >>

אני מבקש רוויזיה.

<< נושא >> ב. התפלגות סיעת יהדות התורה, לפי חוק הכנסת התשנ"ד–1994 <<
נושא >>

<< יור >> היו"ר איתן גינזבורג: << יור >>

אנחנו נעבור לבקשת סיעת יהדות התורה להתפלג. יושב-ראש הסיעה פנה לוועדה, כי
על דעת שתי המפלגות ומטעמן הם מבקשים התפלגות סיעת יהדות התורה לשתי סיעות:
דגל התורה ואגודת ישראל. יודגש כי הסיעות הגישו ליושב-ראש ועדת הבחירות
הסכם לפי סעיף 59(2) לחוק הכנסת, בה ההתפלגות נעשית על פי אותו הסכם. בא
כוח הסיעות החדשות וממלאי מקומם יהיו מי שמילאו תפקידים אלה לפני ההתפלגות,
לפי סעיף 14 לחוק מימון מפלגות. בבקשה, פינדרוס.

<< דובר >> יצחק פינדרוס (יהדות התורה): << דובר >>

הבקשה שלנו – אנחנו עושים את זה ערב כל בחירות - - -

<< דובר >> אחמד טיבי (הרשימה המשותפת): << דובר >>

מיקי, אתה מאיים על אוסאמה? מה זה התנועות האלה?

<< דובר >> מכלוף מיקי זוהר (הליכוד): << דובר >>

אני מדבר איתו עליך. לא מאיים, אבל אני צוחק עליו, זה כן.

<< דובר >> יצחק פינדרוס (יהדות התורה): << דובר >>

אחמד, אני במקומך הייתי מתחיל לדאוג.

<< דובר >> אחמד טיבי (הרשימה המשותפת): << דובר >>

למה?

<< דובר >> יצחק פינדרוס (יהדות התורה): << דובר >>

החיבה ששוררת בין מיקי זוהר לאוסאמה – אני הייתי מתחיל לדאוג.

<< דובר >> אחמד טיבי (הרשימה המשותפת): << דובר >>

יש מישהו בכנסת שאין בו חיבה לאוסאמה סעדי?

<< דובר >> מכלוף מיקי זוהר (הליכוד): << דובר >>

חשבתי שתגיד: אם יש מישהו בכנסת שאין לו חיבה למיקי זוהר, אבל לא משנה.

<< דובר >> מאיר כהן (יש עתיד-תל"ם): << דובר >>

אחמד, יכול להיות מנסור עבאס?

<< דובר >> יצחק פינדרוס (יהדות התורה): << דובר >>

יש לי תחושה כזאת.

<< יור >> היו"ר איתן גינזבורג: << יור >>

בבקשה, פינדרוס.

<< דובר >> יצחק פינדרוס (יהדות התורה): << דובר >>

אנחנו מתנהלים כסיעה אחת בכנסת, אנחנו שתי מפלגות שמתנהלות עם מערכות
נפרדות, גם מבחינה כספית, גם מכל הבחינות האחרות. ולכן כל ערב בחירות אנחנו
מודיעים לוועדת הכנסת, זה לא משהו חדש, אנחנו עושים את זה כבר כמעט 20 שנה,
מודיעים על התפלגות, לצורך משקיפים, לצורך הקלפיות.

<< דובר >> אוסאמה סעדי (הרשימה המשותפת): << דובר >>

זה רק לצורך משקיפים וקלפיות?

<< דובר >> יצחק פינדרוס (יהדות התורה): << דובר >>

לצורך הכספי אנחנו מתנהלים כשתי סיעות. אין לזה משמעות כספית למשק המדינה,
אין לזה שום משמעות מעבר לדבר הזה, מעבר להתנהלות שלנו כשתי סיעות. אז אני
מבקש את אישור הוועדה להתפלגות הזאת.

<< דובר >> בועז טופורובסקי (יש עתיד-תל"ם): << דובר >>

אני הבנתי שזה שני חלקים, מי שעם ביבי ומי שלא בטוח עם ביבי. ככה אני
הבנתי.

<< דובר >> יצחק פינדרוס (יהדות התורה): << דובר >>

אז אני מעדכן אותך שגם לזה אין לזה משמעות. אתה יכול להיות רגוע.

<< יור >> היו"ר איתן גינזבורג: << יור >>

כן, בבקשה, ארבל.

<< דובר >> ארבל אסטרחן: << דובר >>

הדברים הוצגו בצורה מסודרת. אני רק רוצה לתת לזה את המסגרת המדויקת, גם
לקראת הדיון שיתקיים בצוהריים: אז יש כאן שתי מפלגות שהגישו רשימת מועמדים
אחת. בעת הגשת רשימת המועמדים הם הגישו הסכם ליו"ר ועדת הבחירות, שמאפשר
להם בכל עת להתפלג זו מזו, וכך הן מבקשות לעשות כעת. מצוין פה במכתב, וחשוב
לומר זאת, שמי שהיו באי הכוח של הסיעות הנפרדות יישארו באי הכוח של הסיעות
החדשות שנוצרות בכנסת.

אמר חבר הכנסת פינדרוס, שאין לזה עלות תקציבית לאוצר המדינה – זה כמעט
מדויק. זה נכון שהסיעות מתנהלות באופן תקציבי נפרד, מקבלות מימון שוטף,
מימון בחירות בנפרד, ולכן לא תהיה לזה השלכה. צריך לומר, שנוצרת סיעה חדשה
בכנסת. זאת אומרת, עד עכשיו הייתה סיעה, עכשיו יהיו שתי סיעות. אז יש כאן
זכאות לצוות פרלמנטרי, למנהל סיעה. יש בזה עלות מסוימות.

<< דובר >> יצחק פינדרוס (יהדות התורה): << דובר >>

צוות פרלמנטרי לחודשיים, כשחשב הכנסת יגיד שערב בחירות הוא לא מאשר צוות
פרלמנטרי. בואי נהיה קצת - - -

<< דובר >> ארבל אסטרחן: << דובר >>

- - - דבר כזה.

<< דובר >> אלעזר שטרן (יש עתיד-תל"ם): << דובר >>

אתם לא תבקשו גם.

<< דובר >> ארבל אסטרחן: << דובר >>

כל סיעה עם שני חברים או יותר - - -

<< דובר >> יצחק פינדרוס (יהדות התורה): << דובר >>

לחודשיים - - -

<< דובר >> ארבל אסטרחן: << דובר >>

אני לא אומרת את זה לטובה או לרעה, פשוט צריך לציין את זה.

<< דובר >> יצחק פינדרוס (יהדות התורה): << דובר >>

אתם מכירים את זה 20 שנה, זה לא קרה 20 שנה, זה לא הולך לקרות.

<< דובר >> ארבל אסטרחן: << דובר >>

למה? זה קרה.

<< דובר >> יצחק פינדרוס (יהדות התורה): << דובר >>

לא ביקשו צוות פרלמנטרי.

<< דובר >> ארבל אסטרחן: << דובר >>

כן, נותנים מנהל סיעה לכל אחת מהסיעות.

<< דובר >> בועז טופורובסקי (יש עתיד-תל"ם): << דובר >>

אז הינה, הוא מצהיר שהם לא יבקשו.

<< דובר >> ארבל אסטרחן: << דובר >>

מה שיש זכאות זה מגיע, וזה בסדר גמור, זו זכאות שקיימת בכל סיעה שיש לה שני
חברים ומעלה.

<< דובר >> מיכאל מלכיאלי (ש"ס): << דובר >>

אל תכניס לו דברים לפה, בועז.

<< דובר >> ארבל אסטרחן: << דובר >>

ולכן בעצם, כמו שאנחנו רואים במקרים כאלה שבהם ההתפלגות נעשית על פי החוק,
האישור של ועדת הכנסת הוא במידה רבה טכני, כי החוק הוא זה שקובע את התנאים
שמתקיימים במקרה הזה.

<< דובר >> אחמד טיבי (הרשימה המשותפת): << דובר >>

אני קראתי ב"חדרי חרדים" - - -

<< דובר >> יצחק פינדרוס (יהדות התורה): << דובר >>

יש לך סמ"סים, למה אתה צריך "חדרי"? אתה מקבל ווטסאפים מהחרדים.

<< דובר >> אחמד טיבי (הרשימה המשותפת): << דובר >>

המקורות שלי אצל חרדים, שיש מריבה על ועדת הכספים.

<< דובר >> יצחק פינדרוס (יהדות התורה): << דובר >>

יש מריבה על ועדת הכספים?

<< דובר >> מיכאל מלכיאלי (ש"ס): << דובר >>

אנא שפר את מקורותיך.

<< דובר >> יצחק פינדרוס (יהדות התורה): << דובר >>

אני מציע לך, אחמד, תירגע, גפני וליצמן יודעים להסתדר לבד, בלי עזרה שלי
ולא שלך.

<< דובר >> אחמד טיבי (הרשימה המשותפת): << דובר >>

לנו יש עמדה.

<< דובר >> יצחק פינדרוס (יהדות התורה): << דובר >>

לכם יש עמדה?

<< דובר >> מיכאל מלכיאלי (ש"ס): << דובר >>

והיא?

<< דובר >> אחמד טיבי (הרשימה המשותפת): << דובר >>

בבוא היום נכריע.

<< יור >> היו"ר איתן גינזבורג: << יור >>

טוב, עוד מישהו רוצה להתבטא בנושא הזה של התפלגות סיעת יהדות התורה?

<< דובר >> מיכאל מלכיאלי (ש"ס): << דובר >>

חבל לנו מההתפלגות הזאת, אבל לא נפריע להם.

<< דובר >> מאיר כהן (יש עתיד-תל"ם): << דובר >>

כן, היא מצערת מאוד.

<< יור >> היו"ר איתן גינזבורג: << יור >>

אם כך, אנחנו נעבור להצבעה. מי בעד אישור ההתפלגות? ירים את ידו.

<< דובר >> נועה בירן - דדון: << דובר >>

14 בעד.

<< יור >> היו"ר איתן גינזבורג: << יור >>

14. מי נגד?

<< דובר >> יצחק פינדרוס (יהדות התורה): << דובר >>

אלעזר שטרן הצביע הפעם בעד, בגלל מה שהוא אמר קודם, דרך אגב.

<< יור >> היו"ר איתן גינזבורג: << יור >>

מי נמנע? אין.

הצבעה

אושר.

<< יור >> היו"ר איתן גינזבורג: << יור >>

14 אישרו את ההתפלגות.

<< קריאה >> קריאה: << קריאה >>

לא שאלת נגד.

<< יור >> היו"ר איתן גינזבורג: << יור >>

שאלתי גם מי נגד וגם מי נמנע.

<< נושא >> ד. הארכת תוקף החלטת ועדת הכנסת בדבר השתתפות חברי כנסת בישיבות
ועדה בדרך של היוועדות חזותית בתקופת התפשטות נגיף הקורונה החדש << נושא >>

<< יור >> היו"ר איתן גינזבורג: << יור >>

אני עובר רגע לסעיף ד'. ועדת הכנסת ב-14 ביולי החליטה להאריך את תוקף החלטת
הוועדה המסדרת בכל הנוגע להשתתפות חברי כנסת - - -

<< דובר >> מאיר כהן (יש עתיד-תל"ם): << דובר >>

רגע, אדוני, אנחנו מדלגים על סעיף ג'?

<< יור >> היו"ר איתן גינזבורג: << יור >>

כן.

<< דובר >> אוסנת הילה מארק (הליכוד): << דובר >>

למה מדלגים על סעיף ג'?

<< יור >> היו"ר איתן גינזבורג: << יור >>

כי החלטתי לעבור לסעיף ד'.

<< דובר >> אוסנת הילה מארק (הליכוד): << דובר >>

ולא מטעמים אישיים.

<< דובר >> מאיר כהן (יש עתיד-תל"ם): << דובר >>

אני רק רוצה להגיד, שאם הסעיף הזה יבוא לידי ביטוי, אז אני מבקש להציע את
מועמדותה של אורנה ברביבאי - - -

<< יור >> היו"ר איתן גינזבורג: << יור >>

כשנגיע לסעיף הזה אנחנו נדון בו.

בחודש אפריל, נוכח התפשטות נגיף הקורונה, החליטה הוועדה המסדרת שחבר כנסת
יהיה רשאי להשתתף בישיבת ועדה של הכנסת בדרך של היוועדות חזותית, בהתקיים
רשימה סגורה של תנאים שקבעה אז הוועדה. והחלטנו להחיל את זה כל עוד מתקיימת
הקורונה. ביולי ועדת הכנסת החליטה להאריך את תוקף ההחלטה של הוועדה המסדרת
לאותה תקופה עד 19 בינואר. לאור העובדה שנגיף הקורונה עדיין איתנו, ונראה
שאין צפי כרגע להיעלמותה, ויש מצב שבו אנשים - -

<< דובר >> מכלוף מיקי זוהר (הליכוד): << דובר >>

איתן, יש מיליוני חיסונים.

<< יור >> היו"ר איתן גינזבורג: << יור >>

- - נכנסים לבידודים ונכנסים לדברים כאלו, אנחנו מציעים להאריך את תוקפה של
ההחלטה ולאפשר לחברי הכנסת להשתתף באותן ישיבות בדרך של היוועדות חזותית
באותם התנאים שנקבעו בזמנו. אני הייתי מציע לעשות את זה עד ה-1 ביוני, או
לחלופין לפי חוק הקורונה.

<< דובר >> אוסאמה סעדי (הרשימה המשותפת): << דובר >>

עד ה-21 ביוני.

<< יור >> היו"ר איתן גינזבורג: << יור >>

עד ה-21 ביוני? היום הארוך בשנה.

<< דובר >> אוסאמה סעדי (הרשימה המשותפת): << דובר >>

כן, זו התקופה.

<< דובר >> ארבל אסטרחן: << דובר >>

זה 19 בינואר, אז אפשר בחמישה או בשישה חודשים.

<< דובר >> אוסאמה סעדי (הרשימה המשותפת): << דובר >>

זה תקופת הקורונה.

<< יור >> היו"ר איתן גינזבורג: << יור >>

עד ה-21 ביוני? לפי החוק הגדול? אז אפשר עד ה-21 ביוני.

<< דובר >> ארבל אסטרחן: << דובר >>

בוא נראה איזה יום בשבוע זה.

<< דובר >> אוסאמה סעדי (הרשימה המשותפת): << דובר >>

גם החל"תים, גם הכול עד 21 ביוני.

<< דובר >> ארבל אסטרחן: << דובר >>

זה יום שני.

<< יור >> היו"ר איתן גינזבורג: << יור >>

בסדר. אני שואל: אם אין התנגדות, אז נאריך את הדבר הזה עד ה-21 ביוני. יש
מישהו שרוצה להתבטא בנושא הזה?

<< דובר >> ארבל אסטרחן: << דובר >>

יודגש שזה ללא הצבעה בזום כמובן, ובאותם תנאים: רק מי שחולה - - -

<< יור >> היו"ר איתן גינזבורג: << יור >>

כן, ברור.

<< דובר >> מיכאל מלכיאלי (ש"ס): << דובר >>

אם זה ללא הצבעה, כל אדם יכול לדבר דרך הזום.

<< דובר >> ארבל אסטרחן: << דובר >>

לא חברי כנסת. חבר כנסת שלא מתקיימים בו התנאים, שאינו חולה או בבידוד, או
שרופא הכנסת אמר שהוא לא יכול להגיע לכנסת מסיבות בריאותיות, חבר כנסת לא
יכול להשתתף בזום. הייתה על זה בזמנו הרבה מחשבה - - -

<< יור >> היו"ר איתן גינזבורג: << יור >>

מי בעד אישור הארכת ההצעה, כפי שהוצגה? ירים את ידו.

<< דובר >> נועה בירן - דדון: << דובר >>

10 בעד.

<< יור >> היו"ר איתן גינזבורג: << יור >>

10. מי נגד? מי נמנע? אין.

הצבעה

אושר.

<< יור >> היו"ר איתן גינזבורג: << יור >>

אם כך, ההצעה אושרה, והנושא יוארך עד ה-21 ביוני 2021.

<< יור >> היו"ר איתן גינזבורג: << יור >>

שני הסעיפים הבאים כרגע יורדים מסדר-היום.

אני מודה לכולם. הישיבה נעולה. תודה רבה.

<< סיום >> הישיבה ננעלה בשעה 10:54. << סיום >>
