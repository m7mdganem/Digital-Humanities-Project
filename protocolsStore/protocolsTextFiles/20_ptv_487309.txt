הכנסת העשרים

מושב רביעי

פרוטוקול מס' 308

מישיבת ועדת הכנסת

יום רביעי, ב' בטבת התשע"ח (20 בדצמבר 2017), שעה 10:20

סדר היום:

פניית יושב-ראש ועדת הפנים והגנת הסביבה בדבר טענת נושא חדש בהצעת חוק
התכנון והבנייה (תיקון מס' 117) התשע"ז-2017 (מ/1148) בעת הדיון בהצעת החוק

נכחו:

חברי הוועדה:

יואב קיש – היו"ר

אמיר אוחנה

ישראל אייכלר

שולי מועלם-רפאלי

אברהם נגוסה

חברי הכנסת:

נאוה בוקר

תמר זנדברג

אכרם חסון

יעל כהן פארן

מוזמנים:

  ------------------------------------------------------------------------
  גונדר אילן     –   ראש אגף המטה, שירות בתי הסוהר
  מלכא               
  -------------- --- -----------------------------------------------------
  תת גונדר יוכי  –   היועצת המשפטית, שירות בתי הסוהר
  גנסין              

  עו"ד מאיר פוקס –   הלשכה המשפטית, המשרד לביטחון הפנים

  עו"ד רוני טיסר –   יועצת משפטית, ועדת הפנים והגנת הסביבה, הכנסת

  עו"ד טל צפריר  –   החברה להגנת הטבע
  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

ראש תחום פרלמנטרי:

נועה דדון

רישום פרלמנטרי:

יעקב סימן טוב

פניית יושב-ראש ועדת הפנים והגנת הסביבה בדבר טענת נושא חדש בהצעת חוק
התכנון והבנייה (תיקון מס' 117) התשע"ז-2017 (מ/1148) בעת הדיון בהצעת החוק

היו"ר יואב קיש:

אני פותח את הישיבה. כן, מי הגיש נושא חדש? בבקשה.

יעל כהן-פארן (המחנה הציוני):

אנחנו במחנה הציוני, חברת הכנסת לאה פדידה. אני פה בשם - - -

היו"ר יואב קיש:

בבקשה. יש לך זמן, תציגי.

יעל כהן-פארן (המחנה הציוני):

את גם הצטרפת?

תמר זנדברג (מרצ):

כן, כן. אני הצטרפתי לנושא חדש ואני רוצה לנמק.

היו"ר יואב קיש:

אבל אם משכו את הנושא החדש - - -

קריאה:

לא - - -

קריאה:

לא, לא משכו - - -

יוכי גנסין:

והיא גם - - -. היא העלתה - - -

תמר זנדברג (מרצ):

חברת הכנסת לאה פדידה משכה - - - חברת הכנסת יעל כהן פארן ואני הצטרפתי גם.

יעל כהן-פארן (המחנה הציוני):

- - -

קריאות:

- - -

היו"ר יואב קיש:

בסדר. מותר לה, מותר לה. אני פשוט חשבתי שיש רק את חברת הכנסת לאה פדידה,
אבל לא – גם של חבר הכנסת יעל כהן פארן.

יעל כהן-פארן (המחנה הציוני):

לא, לא, לא.

תראו, היום עלה לדיון החוק לקריאות שנייה ושלישית של תיקון חוק התכנון
והבנייה - - - לות"ל לתחומים נוספים. וזה אפילו לא בנוסח הרשום, כשישבנו
בוועדה ופתאום נאמר לחלל החדר שמתווספים להגדרות בתי סוהר, בתי כלא – איך
שהם מוגדרים. וזה פשוט לא לעניין. זה לא היה בקריאה הראשונה, זה אפילו לא
רשום. בתי כלא לא צריכים להיות בחוק הות"ל – התשתיות הלאומיות. זה לא תשתית
לאומית. אולי זה תשתית חשובה, אבל תשתית. הות"ל הרי זאת ועדה שמראש מוחלש
בה המגזר הציבורי: הרשויות המקומיות, הציבור. פתאום יכול "לנחות" בית סוהר
על איזה ראש עיר בפתח דלתו והוא אפילו לא יוכל להתנגד. יש שם נציג אחד לכל
הרשויות המקומיות. מראש יש שם 11 נציגים לממשלה, אחד לרשויות המקומיות.

היו"ר יואב קיש:

לטענת נושא חדש. אני, פה, בוועדה אומר לחברי הכנסת שלא נמצאים פה הרבה:
העניין זה נושא חדש.

יעל כהן-פארן (המחנה הציוני):

הטענה לנושא חדש שהוועדה הזאת - - -. בסדר. בתי הסוהר לא היו בקריאה
ראשונה, לא היו אפילו רשום עדיין בסדר היום של הוועדה.

היו"ר יואב קיש:

אוקיי, תודה. מאה אחוז. הבנתי.

אני מבקש את התייחסות היועצת המשפטית של ועדת הפנים והגנת הסביבה.

תמר זנדברג (מרצ):

רגע, אני רוצה גם.

היו"ר יואב קיש:

אז לא, היא מציגה. אני שומע אותה. את טענת נושא חדש מגיש אחד, מקשיבים. אני
רוצה לשמוע התייחסות של היועצת.

כן.

רוני טיסר:

אוקיי. אכן מבחינה משפטית, טענת נושא חדש מוצדקת בסיטואציה הזאת. התיקון
שהוצע לעניין הוועדה לתשתיות לאומיות נגע לנמל תעופה או שדה תעופה. תיקון
שהיה - - - בלבד. הנושא של הוספת בתי סוהר, ואני לא נוגעת בכך כמובן אם הוא
מוצדק או לא, הוא נושא חדש, לא היה בקריאה הראשונה, וכמו שכבר - - - חברת
הכנסת יעל כהן פארן, גם לא נכלל בנוסח שפרסמנו לדיון.

היו"ר יואב קיש:

בתי סוהר נכללים בהגדרה של תשתית לאומית?

רוני טיסר:

לא. היום לא. היום צריך, על מנת לקדם אותם, לפנות לוועדות אחרות.

יעל כהן-פארן (המחנה הציוני):

לוועדה המחוזית. הוועדה הארצית.

רוני טיסר:

הות"ל, יש לה הליכי תכנון מאוד מיוחדים.

אמיר אוחנה (הליכוד):

מהי ההגדרה? - - -

היו"ר יואב קיש:

טוב, אז אני מבקש ככה: אנחנו יוצאים לעשר דקות הפסקה. אני מבקש מיושב ראש
הוועדה, שטוען שזה לא נושא חדש, שיהיה פה ויסביר.

אמיר אוחנה (הליכוד):

אפשר לדעת מהי ההגדרה של תשתיות לאומיות?

היו"ר יואב קיש:

לא. אם זו התשובה אני לא - - -

קריאה:

- - -

יעל כהן-פארן (המחנה הציוני):

זה כל הזמן משונה בחוק. מה שאתם רוצים תגדירו. מלונות נכנסו לפני שנה.

תמר זנדברג (מרצ):

זה תוך כדי תנועה, תוך כדי תנועה - - -

קריאות:

- - -

היו"ר יואב קיש:

המשמעות לא מעניינת. אני רוצה את יושב ראש הוועדה שיסביר למה הוא טוען שזה
לא נושא חדש. אם זו גישת הוועדה, אני לא אתווכח.

אני עושה הפסקה של חמש דקות. נא להביא לפה את יושב ראש הוועדה. תודה. חמש
דקות הפסקה.

(הישיבה נפסקה בשעה 10:30 ונתחדשה בשעה 10:43.)

היו"ר יואב קיש:

כן, בבקשה, חברת הכנסת נאוה בוקר. אני רוצה לעשות רקע. אני מקווה שחברי
האופוזיציה יחזרו, אבל אני לא רוצה להשתהות יותר מדי כי אנחנו גם על זמן
צפוף למליאה.

חברת הכנסת נאוה בוקר, היינו בדיון על נושא חדש. חברת הכנסת יעל כהן פארן
טענה שזה נושא חדש. באה היועצת המשפטית, אמרה שאכן נושא חדש. ביקשתי מיושב
ראש הוועדה, חבר הכנסת דוד אמסלם, לבוא ולהציג את דעתו, ואני מבין שאת בעצם
חברת ועדה, מציגה את דעתו, באישורו.

נאוה בוקר (הליכוד):

כן, כן.

היו"ר יואב קיש:

בבקשה. כן.

נאוה בוקר (הליכוד):

כן. זה לא נושא חדש כי הנושא של תשתית לאומית כבר עלה לדיון. אז זהו.
מבקשים להכניס את בתי הסוהר להגדרה של תשתית לאומית, בבקשה.

היו"ר יואב קיש:

הבנתי.

יוכי גנסין:

אני יכולה לפרט?

היו"ר יואב קיש:

לא, את לא יכולה.

יוכי גנסין:

- - -

היו"ר יואב קיש:

לא, אני לא רוצה.

אני מעלה להצבעה את השאלה של נושא חדש. מי שבעד נושא חדש שירים את ידו.
אחד. מי נגד? שלושה.

הצבעה

בעד – 1

נגד – 3

נמנעים – אין

פניית יושב-ראש ועדת הפנים והגנת הסביבה בדבר טענת נושא חדש בהצעת חוק
התכנון והבנייה (תיקון מס' 117) התשע"ז-2017 (מ/1148) נתקבלה.

היו"ר יואב קיש:

אין נושא חדש. תודה.

יעל כהן-פארן (המחנה הציוני):

יופי. למרות שהיועצת המשפטית אמרה שזה נושא חדש. נהדר.

היו"ר יואב קיש:

נכון. יושב ראש הוועדה אמר שלא.

יעל כהן-פארן (המחנה הציוני):

בסדר.

אמיר אוחנה (הליכוד):

אגב, יש גם לשירות בתי הסוהר יועצת משפטית. גם אותה שמענו.

הישיבה ננעלה בשעה 10:45.
