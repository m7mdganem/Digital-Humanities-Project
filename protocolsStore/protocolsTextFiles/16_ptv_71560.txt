הכנסת השש-עשרה נוסח לא מתוקן

מושב רביעי

פרוטוקול מס' 265

מישיבת ועדת הכנסת

יום שני, ה' בחשון התשס"ו (7 בנובמבר 2005), שעה 10:00

סדר-היום:

1.  מסגרת לדיון בהצעות להביע אי-אמון בממשלה.

2.  אשרור בקשת הממשלה להביא לאישור הכנסת את השינוי בחלוקת התפקידים
    והודעה על צירוף חברי הכנסת לשרים בממשלה.

3.  פניית יו"ר ועדת החוקה, חוק ומשפט בדבר שילוב הדיון בהצעות חוק פרטיות
    יחד עם הצעת החוק הממשלתית – בהתאם להוראות סעיף 122(ב) לתקנון הכנסת:

    1.  הצעת חוק הפטנטים (תיקון – הארכת תוקפו של פטנט בסיסי),
        התשס"ה-2005.

    2.  הצעת חוק הפטנטים (תיקון מס' 7) (הארכת תוקפו של פטנט בסיסי),
        התשס"ה-2005.

4.  פניית חבר הכנסת איתן כבל להעברת הצעת חוק הלוואות בדיור (תיקון –
    הרחבת תחולה), התשס"ה-2005 (פ/3115), מוועדת הכספים לדיון בוועדת
    הכלכלה.

נכחו:

חברי הוועדה:

רוני בר-און – היו"ר

זהבה גלאון

רשף חן

איתן כבל

אליעזר כהן

גדעון סער

מוזמנים:

אריה האן - מזכיר הכנסת

ירדנה מלר-הורביץ - סגנית מזכיר הכנסת

יועצת משפטית: ארבל אסטרחאן

מנהלת הוועדה: אתי בן-יוסף

קצרנית: סיגל גורדון

מסגרת לדיון בהצעות להביע אי-אמון בממשלה

היו"ר רוני בר-און:

בוקר טוב, אני פותח את ישיבת ועדת הכנסת, ישיבה מספר 265. על סדר היום ארבע
הצעות לאי-אמון:

1.  חשדות לגילויי שחיתות בממשל, של סיעת שינוי. המועמד להרכיב את הממשלה
    חבר הכנסת טומי לפיד.

2.  התייקרות הלחם ומצב העוני הגובר, של סיעת האיחוד הלאומי-מפד"ל-ציונות
    דתית לאומית, המועמד להרכיב את הממשלה, חבר הכנסת בני אילון.

3.  עליית מחירי הלחם של מרץ-יחד-חד"ש-תע"ל-בל"ד-רע"מ, המועמד להרכיב את
    הממשלה, חבר הכנסת יוסי שריד.

4.  פסיקת בג"ץ בעניין ההזנה, הקובעת כי חלק מתלמידי ישראל הלומדים תורה
    מופלים על רקע השקפת עולם, של סיעת ש"ס. המועד להרכיב את הממשלה חבר
    הכנסת אלי ישי.

אני מציע דיון משולב, 10 דקות לכל מציע, סיעת הליכוד 10 דקות, העבודה שינוי
וש"ס 5 דקות. ושלוש דקות לכל סיעות הבית.

רשף חן:

אני מציע לסיעת שינוי 8 דקות.

היו"ר רוני בר-און:

יש לנו אחר-כך מינוי שרים. לא ראית עד מתי זה נמשך? מה שהיה צריך לקחת שעה
בשבוע שעבר, ארך שלוש שעות. הצבענו בשעה שמונה.

רשף חן:

קיבלתי.

גדעון סער:

כמה זמן לליכוד?

היו"ר רוני ב-און:

10 דקות. 8 - עבודה, 5 – שינוי , 5 – ש"ס, ו-3 ליתר סיעות הבית. מי בעד
ירים את ידו. תודה.

הצבעה

בעד – 4

נגד – אין

נמנעים – אין

ההצעה התקבלה.

היו"ר רוני בר-און:

ההצעה התקבלה פה אחד.

אשרור בקשת הממשלה להביא לאישור הכנסת את השינוי בחלוקת התפקידים והודעה על
צירוף חברי הכנסת לשרים בממשלה

היו"ר רוני בר-און:

פורמלית, אנחנו משחזרים את החלטתנו בעניין בקשת הממשלה להביא לאישור הכנסת
את השינוי בחלוקת התפקידים והודעה על צירוף חברי כנסת לשרים בממשלה. קבענו
לליכוד ולעבודה 10 דקות. לשינוי, ש"ס – 8 דקות. ליתר סיעות הבית 5 דקות.
אני מציע לשחזר את ההחלטה. מי בעד ירים את ידו.

הצבעה

בעד – 4

נגד – אין

נמנעים – אין

ההצעה התקבלה.

היו"ר רוני בר-און:

ההצעה התקבלה פה אחד.

פניית יו"ר ועדת החוקה, חוק ומשפט בדבר שילוב הדיון בהצעות חוק פרטיות יחד
עם הצעת החוק הממשלתית – בהתאם להוראות סעיף 122(ב) לתקנון הכנסת:

1.  הצעת חוק הפטנטים (תיקון – הארכת תוקפו של פטנט בסיסי), התשס"ה-2005.

2.  הצעת חוק הפטנטים (תיקון מס' 7) (הארכת תוקפו של פטנט בסיסי),
    התשס"ה-2005.

היו"ר רוני בר-און:

יושב ראש ועדת החוקה חוק ומשפט מבקש לשלב דיון בהצעות חוק פרטיות יחד עם
הצעת החוק הממשלתית – בהתאם להוראות סעיף 122(ב) לתקנון הכנסת שעניינן:

1.  הצעת חוק הפטנטים (תיקון – הארכת תוקפו של פטנט בסיסי), התשס"ה-2005.

2.  הצעת חוק הפטנטים (תיקון מס' 7) (הארכת תוקפו של פטנט בסיסי),
    התשס"ה-2005.

  מי בעד ירים את ידו.

הצבעה

  בעד – רוב

  נגד – אין

  נמנעים – אין

  ההצעה לשלב את הדיון בהצעות החוק הפרטיות יחד עם הצעת החוק הממשלתית,
  התקבלה.

היו"ר רוני בר-און:

ההצעה התקבלה, אישרנו את זה.

פניית חבר הכנסת איתן כבל להעברת הצעת חוק הלוואות בדיור (תיקון – הרחבת
תחולה), התשס"ה-2005 (פ/3115), מוועדת הכספים לדיון בוועדת הכלכלה.

היו"ר רוני בר-און:

חבר הכנסת איתן כבל מבקש להעביר הצעת חוק הלוואות בדיור (תיקון – הרחבת
תחולה), התשס"ה-2005 (פ/3115), מוועדת הכספים לדיון בוועדת הכלכלה. מי בעד
ירים את ידו.

אתי בן-יוסף:

חבר הכנסת ליצמן ביקש למסור שהוא מתנגד.

היו"ר רוני בר-און:

חבר הכנסת ליצמן מתנגד לעניין.

גדעון סער:

אם כך, אדוני היושב ראש, גם אני מתנגד.

היו"ר רוני בר-און:

אנחנו דוחים את הבקשה בשבוע. חבר הכנסת איתן כבל, אנחנו דוחים את הבקשה שלך
בשבוע, אנא דבר עם חבר הכנסת ליצמן. תודה רבה, הישיבה נעולה.

הישיבה ננעלה בשעה 10:10.
