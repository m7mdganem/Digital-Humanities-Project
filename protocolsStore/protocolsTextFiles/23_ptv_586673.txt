הכנסת העשרים-ושלוש

מושב שני

פרוטוקול מס' 72

מישיבת ועדת הכנסת

יום שלישי, ט' בחשון התשפ"א (27 באוקטובר 2020), שעה 15:30

סדר היום:

<< הצח >> קביעת ועדה לדיון בהצעת חוק התכנית לסיוע כלכלי (נגיף הקורונה
החדש) (הוראת שעה) (תיקון מס' 3), התשפ"א-2020 << הצח >> (מ/1368)

נכחו:

חברי הוועדה:

איתן גינזבורג – היו"ר

עוזי דיין

אופיר כץ

יצחק פינדרוס

חברי הכנסת:

מכלוף מיקי זוהר

יוליה מלינובסקי

מנהלת הוועדה:

נועה בירן - דדון

רישום פרלמנטרי:

רמי בן שמעון

<< נושא >> קביעת ועדה לדיון בהצעת חוק התכנית לסיוע כלכלי (נגיף הקורונה
החדש) (הוראת שעה) (תיקון מס' 3), התשפ"א–2020, מ/1368 << נושא >>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת. היום יום שלישי, ט' בחשון התשפ"א, 27
באוקטובר 2020. על סדר-היום קביעת ועדה לדיון בהצעת חוק התכנית לסיוע כלכלי
(נגיף הקורונה החדש) (הוראת שעה) (תיקון מס' 3).

אתמול במליאה הצעת החוק, כאמור, נדונה ולאחר שהלשכה המשפטית המליצה כי
הוועדה שתדון בחוק היא ועדת העבודה והרווחה, נשמעו גם הצעות במליאה להעביר
את ההצעה לוועדת הכספים וגם לוועדת העבודה והרווחה.

<< דובר >> עוזי דיין (הליכוד): << דובר >>

מה עם הכלכלי? זה הסיוע הכלכלי, לא?

<< יור >> היו"ר איתן גינזבורג: << יור >>

לא. זה הכרה בבידוד כימי מחלה.

<< דובר_המשך >> עוזי דיין (הליכוד): << דובר_המשך >>

לפני כמה שנים ניסו למנות אותי לוועדה שתחליט איך קוראים למלחמת לבנון
השנייה. יש לזה שם. אמרו: לא, לא. צריך לדון.

<< יור >> היו"ר איתן גינזבורג: << יור >>

אז דנתם בכובד ראש.

יושב-ראש ועדת העבודה והרווחה והבריאות פנה לוועדה וביקש כי ההצעה הזאת
תעבור לדיון בוועדה שבראשותו. הוא גם ציין בבקשה שבישיבת המליאה נקבע כי 3
הצעות חוק דומות יועברו לוועדת העבודה, הרווחה והבריאות להמשך הטיפול. לאור
העובדה כי הנושא הזה הוא מתחום עניינה של הוועדה, הוא יודה על העברתה להמשך
הדיונים.

יושב-ראש ועדת הכספים פנה אליי ואמר שהוא איננו מתנגד ושהוא חושב שזה צריך
להיות נדון בוועדת העבודה והרווחה, כך שיש קונצנזוס בהקשר הזה. האם חברי
הכנסת רוצים להתייחס?

<< דובר >> עוזי דיין (הליכוד): << דובר >>

שלחו את אופיר - - -

<< יור >> היו"ר איתן גינזבורג: << יור >>

אופיר תמיד עוקב אחרי הנושאים הכלכליים.

<< דובר >> אופיר כץ (הליכוד): << דובר >>

אחרי כל הנושאים.

<< דובר >> עוזי דיין (הליכוד): << דובר >>

אם ועדת כספים לא מתנגדת, אז זה עדיף.

<< דובר >> אופיר כץ (הליכוד): << דובר >>

מה שהוא אמר לך, הוא אמר גם לי. מבחינתי זה גם בסדר גמור. יש אלמנטים גם של
עבודה.

<< יור >> היו"ר איתן גינזבורג: << יור >>

מקובל. אם כך, נעבור להצבעה. מי בעד העברת הצעת חוק התכנית לסיוע כלכלי
(נגיף הקורונה החדש) (הוראת שעה) (תיקון מס' 3), מ/1368, לדיון בוועדת
העבודה והרווחה, ירים את ידו. 6 בעד. מי נגד? אין. מי נמנע?

הצבעה

בעד ההצעה – 6

נגד – אין

נמנעים – אין

ההצעה להעביר את הצעת חוק התכנית לסיוע כלכלי (נגיף הקורונה החדש) (הוראת
שעה) (תיקון מס' 3), התשפ"א–2020 לוועדת העבודה, הרווחה והבריאות, נתקבלה.

<< יור >> היו"ר איתן גינזבורג: << יור >>

ההצעה התקבלה פה אחד. הישיבה נעולה.

<< סיום >> הישיבה ננעלה בשעה 15:33. << סיום >>
