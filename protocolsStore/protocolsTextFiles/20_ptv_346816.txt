הכנסת העשרים

מושב שני

פרוטוקול מס' 151

מישיבת ועדת הכנסת

יום שלישי, י"ג בתמוז התשע"ו (19 ביולי 2016), שעה 20:30

סדר היום:

הצעת חוק שידורי טלוויזיה מהכנסת (תיקון מס' 6), התשע"ו-2016

נכחו:

חברי הוועדה:

יואב קיש – היו"ר

אמיר אוחנה

רוברט אילטוב

דוד ביטן

יואב בן צור

מכלוף מיקי זוהר

אברהם נגוסה

איילת נחמיאס ורבין

רועי פולקמן

חברי הכנסת:

עבדאללה אבו מערוף

יגאל גואטה

מנוטי יוגב

שלי יחימוביץ

מנחם אליעזר מוזס

קסניה סבטלובה

אוסאמה סעדי

מיקי רוזנטל

נחמן שי

לרשימת השדלנים שנכחו בדיון – ראו בקישור זה.

ייעוץ משפטי:

אתי בנדלר

איתי עצמון

מנהלת הוועדה:

אתי בן יוסף

רישום פרלמנטרי:

הדס צנוירט

הצעת חוק שידורי טלוויזיה מהכנסת (תיקון מס' 6), התשע"ו-2016

היו"ר יואב קיש:

ערב טוב, אני מתכבד לפתוח את הישיבה.

איילת נחמיאס ורבין (המחנה הציוני):

אני יכולה לעשות התייעצות סיעתית?

היו"ר יואב קיש:

אתן יכולות לצאת החוצה ולדבר, ולחזור כשתסיימו.

אני רוצה לעדכן את חברי האופוזיציה שלא שמעו, שאנחנו בקואליציה הצגנו את
החוק לכל אלה שמשום מה לא הספיקו לעקוב אחרי החקיקה, והרגישו שהחוק הזה לא
מוכר להם מספיק. אני חושב שכולם הבינו, ויש להם טענות שייבחנו בין קריאה
ראשונה לקריאה שנייה. כפי שהזכרתי בדיון הקודם- - -

רועי פולקמן (כולנו):

תן לי לומר משפט.

היו"ר יואב קיש:

אני לא רוצה לפתוח פה דיון.

רועי פולקמן (כולנו):

לא דיון. רק לומר שהסיכום שהיה עם שאר הסיעות, להבנתי, בסעיף 8 לגבי התנאים
למכרז, אמרנו שיש לנו הערות על הדבר הזה.

דוד ביטן (הליכוד):

אילו תיקונים.

היו"ר יואב קיש:

אבל רועי, דיברנו על זה. אמרנו את זה כבר קודם.

עבדאללה אבו מערוף (הרשימה המשותפת):

אפשר לדעת, אדוני היושב-ראש, את כל ההסכמות- - -

היו"ר יואב קיש:

אין עוד הסכמות. הסיכום היחיד שיש, ואותו אמרתי גם כן, שבסעיף 8, שבו מדובר
על מי שרשאי להגיש מועמדות למכרז, יש נושא של תאגיד חדש שאמור להיות. אמרנו
שהוא ישמור על כל הכללים של תאגיד- - -

שלי יחימוביץ (המחנה הציוני):

סליחה, אני שמעתי על סיכומים אחרים מפי חברי הקואליציה.

היו"ר יואב קיש:

אין שום סיכום אחר.

שלי יחימוביץ (המחנה הציוני):

אז כל מי שסיפר לי- - -

היו"ר יואב קיש:

שלי, קודם כל, אנחנו לא בהסכמים קואליציוניים וכל זה. זאת עבודת ועדה. אני
רוצה לומר לכם, בעבודת ועדה, בצורה הכי פשוטה, ולכן, רועי, לא רציתי להיכנס
לזה, כי הסיכום היחיד שסוכם – זה הכול. מה שאמרתי. אין שום סיכום אחר.
בהחלט יש נכונות בוועדה לעשות עבודה בין קריאה ראשונה לקריאה שנייה, ושבה
יישמעו כלל קולות חברי הוועדה, אופוזיציה וקואליציה, ואם יהיו דברם שיתקבלו
על הוועדה, כך יהיה. כמו שנהוג.

יואב בן צור (ש"ס):

אני רוצה רק לומר שהסיכום מבחינתנו, שבין קריאה ראשונה לשנייה ושלישית, נשב
על כל ההערות שלנו, ואם לא נבוא על סיפוקנו, לא תהיה קריאה שנייה ושלישית.

היו"ר יואב קיש:

דיברתי על זה עם ידידי גואטה, ואתה יכול לומר שבמקום הזה, אם תרצו להצביע
נגד, תוכלו להצביע נגד. נרשם. בסדר. אני אמרתי מה שאמרתי. תרצו להצביע נגד
– תצביעו נגד.

יגאל גואטה (ש"ס):

יש סיכום.

היו"ר יואב קיש:

יש סיכום – שיסכמו עם יו"ר הקואליציה. אני בוועדה הזאת מסכם בצורה הכי
פשוטה. אני אומר את המשפט האחרון, ורוצה שיהיה ברור לכולם. אנחנו בין קריאה
ראשונה לקריאה שנייה ושלישית נמשיך לעבוד כפי שנהוג. אני חושב שהיתה הסכמה-
גם מה שרועי פולקמן העלה, עלה בדברי ההסבר. אם יהיו עוד הערות ספציפיות,
נדון בהן. הכול בלב חפץ. אנחנו לא רוצים לעשות פה שום דבר שחורג ממינהל
תקין.

אנחנו עוברים להצבעה. אנחנו מדברים על הרביזיה של חברת הכנסת שלי יחימוביץ,
על כל החוק. מי שבעד, על עצם הבקשה לרביזיה. בבקשה, קריאה שמית.

הצבעה

אתי בן יוסף:

חבר הכנסת יואב קיש – נגד. דוד ביטן – נגד. חבר הכנסת דוד אמסלם – במקומו
נאוה בוקר – נגד. חבר הכנסת אברהם נגוסה - נגד. חבר הכנסת אמיר אוחנה –
נגד. חבר הכנסת מיקי זוהר. חברת הכנסת מרב מיכאלי – מחליפה אותה שלי – בעד.
חברת הכנסת איילת נחמיאס – בעד. חבר הכנסת יואל חסון. חבר הכנסת עבדאללה
אבו מערוף – בעד. חבר הכנסת אחמד טיבי - אוסאמה במקומו. חבר הכנסת אלעזר
שטרן אינו נוכח. חבר הכנסת רועי פולקמן – נגד. חברת הכנסת שולי מועלם -
מוטי יוגב מחליף אותה - נגד. יחבר הכנסת יואב בן צור – נגד. חבר הכנסת
רוברט אילטוב – נגד. חבר הכנסת ישראל אייכלר – מוזס מחליף אותו – נגד.

היו"ר יואב קיש:

11 נגד, 5 בעד. הרביזיה נדחתה.

תודה רבה, הישיבה נעולה.

הישיבה ננעלה בשעה 20:40.
