הכנסת העשרים-וארבע

מושב שני

פרוטוקול מס' 97

מישיבת ועדת הכנסת

יום שני, כ"ב באייר התשפ"ב (23 במאי 2022), שעה 11:00

סדר היום:

<< הצח >> בקשת הממשלה להקדמת הדיון בהצעת חוק להארכת תוקפן של תקנות שעת
חירום (יהודה והשומרון – שיפוט בעבירות ועזרה משפטית), התשפ"ב- 2022
(מ/1544), לפני הקריאה הראשונה

נכחו:

חברי הוועדה:

יבגני סובה - מ"מ היו"ר

מירב בן ארי

איתן גינזבורג

יצחק פינדרוס

חברי הכנסת:

שירלי פינטו

מוזמנים:

סגנית מזכיר הכנסת אלינור ימין

  -----------------------------------------------------------------------
  אסף גרינבאום      –   יועץ מקצועי לשר המשפטים, משרד המשפטים
  ----------------- --- -------------------------------------------------

  -----------------------------------------------------------------------

מנהלת הוועדה:

נועה בירן-דדון

רישום פרלמנטרי:

אושרה עצידה

<< נושא >> בקשת הממשלה להקדמת הדיון בהצעת חוק להארכת תוקפן של תקנות שעת
חירום (יהודה והשומרון – שיפוט בעבירות ועזרה משפטית), התשפ"ב-2022
(מ/1544), לפני הקריאה הראשונה

<< נושא >>

<< יור >> היו"ר יבגני סובה: << יור >>

בוקר טוב, היום יום שני, כ"ב באייר התשפ"ב, 23 במאי 2022. אני מתכבד לפתוח
את ישיבת ועדת הכנסת. על סדר היום: בקשת המשלה להקדמת הדיון בהצעת חוק
להארכת תוקפן של תקנות שעת חירום (יהודה והשומרון – שיפוט בעבירות ועזרה
משפטית), התשפ"ב-2022 (מ/1544), לפני הקריאה הראשונה.

אנחנו נשמע תחילה את נציג משרד המשפטים, עו"ד אסף גרינבאום, יועץ מקצועי
לשר. אסף, בבקשה.

<< אורח >> אסף גרינבאום: << אורח >>

יש לנו פה הצעת חוק ממשלתית, שלמעשה מוארכת כל חמש שנים משנת 1967. למעשה,
כבר 55 שנים מאריכים את הוראת השעה הזו. הוראת השעה הזו מסדירה את כל הסדר
הציבורי והמשפטי באיו"ש. יש פה הוראות חוק שהן מאוד קריטיות לסדר הציבורי
ביהודה ושומרון. בכלל זאת, למשל, חוק העונשין הישראלי מוחל על אזרחים
ישראלים שמתגוררים באיו"ש מכוח תקנות שעת חירום האלה. כל ההסדר הזה שאסירים
ביטחוניים מרצים את עונשם בבתי סוהר שנמצאים במדינת ישראל נעשה מכוח תקנות
שעות החירום הללו. החשיבות והדחיפות של ההצעה הזו ברורה לכולם. בסוף חודש
יוני הוראת השעה הזו תפקע, ולכן גם בגלל חשיבות הנושא, וגם בגלל הדחיפות,
יש חשיבות גדולה להביא את ההצעה הזו כמה שיותר מהר למליאת הכנסת ולאשר
אותה.

<< דובר >> איתן גינזבורג (כחול לבן): << דובר >>

אני רוצה להבין את סדר הדברים בבקשה להקדמת הדיון. כי אם הבקשה הזו לא היתה
מתקבלת, אפשר היה להתחיל לדון בזה ביום רביעי הקרוב כי צריך 48 שעות ברגע
הנחה על שולחן הכנסת. היום מניחים על שולחן הכנסת את הצעת החוק לאחר שזה
עבר אישור הממשלה, ועל פי תקנון הכנסת אפשר לדון בזה אחרי 48 שעות מיום
ההנחה. הם מתכוונים להצביע על זה היום במליאה?

<< אורח >> אסף גרינבאום: << אורח >>

כן, כן.

<< דובר >> איתן גינזבורג (כחול לבן): << דובר >>

מי אמר את זה? למה הנהלת הקואליציה לא יודעת מזה בכלל? מי דיבר על זה בכלל?
מי אמר שמצביעים על זה היום במליאה? יש לנו את ממדים ללימודים, 18 שעות
דיבור על הסתייגויות. מתי מביאים את זה?

<< יור >> היו"ר יבגני סובה: << יור >>

אבל אם אנחנו צריכים להצביע על פטור מחובת הנחה, אז יכול להיות שפשוט נצביע
על הפטור וזה הכול.

<< דובר >> איתן גינזבורג (כחול לבן): << דובר >>

לא. פטור מחובת הנחה אומר שהממשלה רוצה להביא את זה או היום או מחר. האם זו
הכוונה?

<< אורח >> אסף גרינבאום: << אורח >>

זו הכוונה.

<< דובר >> איתן גינזבורג (כחול לבן): << דובר >>

אני לא יודע על זה. אתה יודע על זה?

<< יור >> היו"ר יבגני סובה: << יור >>

יש לך תשובה לשאלת חבר הכנסת גינזבורג?

<< אורח >> אסף גרינבאום: << אורח >>

אתמול בממשלה דובר על זה שההצעה הזו תובא כבר היום, אחרי ממדים ללימודים,
אני מבין. אני מבין שיש הסכמות בתוך הקואליציה על כך שההצעה הזו תבוא. שוב,
מדובר בהצעה דחופה.

<< דובר >> מירב בן ארי (יש עתיד): << דובר >>

מה זה "דחופה"? מתי פג התוקף של זה?

<< אורח >> אסף גרינבאום: << אורח >>

בסוף יוני.

<< דובר >> מירב בן ארי (יש עתיד): << דובר >>

סוף יוני זה דחוף?

<< דובר >> איתן גינזבורג (כחול לבן): << דובר >>

ואם יתחילו לדון בזה ביום שני הבא?

<< אורח >> אסף גרינבאום: << אורח >>

צריך להעביר את זה בשלוש קריאות.

<< דובר >> איתן גינזבורג (כחול לבן): << דובר >>

אני מבין. אנחנו יודעים איך הדברים עובדים. אם זה יעלה להצבעה בקריאה
ראשונה ביום שני הבא ויתחילו לדון בזה? באיזה ועדה זה אמור להיות נדון?

<< אורח >> אסף גרינבאום: << אורח >>

זה כנראה יגיע לחוקה או לחוץ וביטחון?

<< דובר >> איתן גינזבורג (כחול לבן): << דובר >>

אוקיי. יתחילו לדון בזה וידונו בזה שבוע-שבועיים. עוד אין לך אפילו אמצע
יוני.

<< יור >> היו"ר יבגני סובה: << יור >>

אבל תשכח שיש לך גם את חג השבועות.

<< דובר >> מירב בן ארי (יש עתיד): << דובר >>

מה זה קשור? יש לנו היום דיון של 18 שעות. למה צריך להביא את זה?

<< יור >> היו"ר יבגני סובה: << יור >>

מה מטריד אותך כרגע?

<< דובר >> מירב בן ארי (יש עתיד): << דובר >>

אני רוצה לדעת מה הדחיפות כשזה פוקע בסוף יוני? למה להביא את זה היום?

<< דובר >> איתן גינזבורג (כחול לבן): << דובר >>

משבוע הבא יש שלושה שבועות להעביר את זה. למה צריך להביא פטור עכשיו?

<< יור >> היו"ר יבגני סובה: << יור >>

יכול להיות שנציגי הממשלה עדכנו את יושב-ראש ועדת הכנסת חבר הכנסת אורבך
וכרגע נתבקשתי.

חבר הכנסת פינדרוס, אתה רוצה להתייחס?

<< דובר >> יצחק פינדרוס (יהדות התורה): << דובר >>

אני רוצה לשאול את נציג משרד המשפטים אם הוא כרגע מנהל את המשא ומתן
הקואליציוני בין גדעון סער לגנץ.

<< אורח >> אסף גרינבאום: << אורח >>

הדבר הזה עלה בישיבת הממשלה אתמול. הממשלה החליטה על קיצור על תקופת הערר
לגבי הצעת החוק הזו. כמו שאמרתי, זו הצעת חוק שמאריכים אותה כבר 55 שנה כל
חמש שנים. זו הצעת חוק קריטית. אין פה שום מקום, לא לדחיות ולא לעיכובים.

<< יור >> היו"ר יבגני סובה: << יור >>

השאלה היתה אחרת. השאלה היתה האם הממשלה תיאמה את זה מול ראשות הקואליציה
להביא את זה היום להצבעה. זו היתה שאלת חבר הכנסת גינזבורג.

<< אורח >> אסף גרינבאום: << אורח >>

כן, כן.

<< יור >> היו"ר יבגני סובה: << יור >>

חבר הכנסת גינזבורג, הוא משיב שזה תואם. יש לנו היום בשעה אחת ישיבת
קואליציה. יכול להיות שבהנהלת הקואליציה נקבל עדכון, וכך הדבר הזה יובא
לידיעת שאר חברי הקואליציה.

חברת הכנסת בן ארי, בבקשה.

<< דובר >> מירב בן ארי (יש עתיד): << דובר >>

אני רוצה לדעת למה האירוע הזה היום צריך לעכב אותנו בשלוש שעות. אני מבקשת
בהנהלת הקואליציה להעביר את זה לשבוע הבא. יש לנו היום 18 שעות של דיון.

<< יור >> היו"ר יבגני סובה: << יור >>

אבל זה לא מעכב. הוא אמר בפירוש אחרי חוק ממדים ללימודים, ששם אני מבין שיש
סדרי דיון ארוכים.

<< דובר >> מירב בן ארי (יש עתיד): << דובר >>

אין בעיה. אבל האם אתה חושב שאנחנו צריכים להישאר עוד אחרי שאנחנו עוברים
לילה לבן? זה סוף יוני, לא סוף מאי.

<< יור >> היו"ר יבגני סובה: << יור >>

אבל בכל קריאה ראשונה אפשר להתייחס לעיכוב. אבל לא משנה.

<< דובר >> מירב בן ארי (יש עתיד): << דובר >>

לא משנה. זה לא מקובל עליי, ואמרתי זאת לאיתן.

<< אורח >> אסף גרינבאום: << אורח >>

חברת הכנסת בן ארי, אני רוצה לחדד שהצעת החוק הזו היתה אמור לעלות כבר לפני
שבועיים. מדובר בהצעת חוק שיש לה השלכות כבדות משקל, זו לא הצעת חוק רגילה
בהקשר הזה.

<< דובר >> איתן גינזבורג (כחול לבן): << דובר >>

אנחנו לא מתנגדים לזה.

<< דובר >> מירב בן ארי (יש עתיד): << דובר >>

לא אמרתי שהחוק לא טוב, אמרתי שיש לנו היום 18 שעות דיון ולילה לבן. זו
עמדתי, אפשר להתקדם.

<< קריאה >> קריאה: << קריאה >>

אין בעיה. בואו נעשה את הדיונים האלה בהנהלת קואליציה. למה עכשיו?

<< יור >> היו"ר יבגני סובה: << יור >>

מירב, אפשר להתקדם. חבר הכנסת פינדרוס, בבקשה.

<< דובר >> יצחק פינדרוס (יהדות התורה): << דובר >>

אני רוצה להבין. החוק הזה הוא חוק ליהודים וערבים ביהודה ושומרון או רק
ליהודים? עד כמה שאני יודע, מחוז ש"י לא נכנס לכפרים לא יהודים, אז על מי
זה חל?

<< אורח >> אסף גרינבאום: << אורח >>

לישראלים. זה לא כל כך מדויק. המשטרה נכנסת לבצע פעולות חקירה על עבירות
שבוצעו בשטחי מדינת ישראל. הדבר הזה, למשל, נעשה מכוח התקנות האלה. לכן,
החשיבות פה היא אדירה ואי אפשר לדחות את זה. זה לא סובל דיחוי.

<< דובר >> יצחק פינדרוס (יהדות התורה): << דובר >>

החוק הזה חל על כולם בשטחי יהודה ושומרון או רק על יהודים?

<< אורח >> אסף גרינבאום: << אורח >>

על ישראלים.

<< דובר >> איתן גינזבורג (כחול לבן): << דובר >>

זה חל על ישראלים.

<< יור >> היו"ר יבגני סובה: << יור >>

אתה מתעקש לשאול על לאום של אזרח ישראלי. מדובר על אזרח ישראלי.

<< דובר >> יצחק פינדרוס (יהדות התורה): << דובר >>

לא הבנתי. אם אני נולדתי ביהודה ושומרון אני אזרח ישראלי אם אני יהודי. ואם
אני ערבי שנולד ביהודה ושומרון, אני לא ישראלי?

<< יור >> היו"ר יבגני סובה: << יור >>

יש לך אזרחות או אין לך אזרחות? מה השאלה? קיבלת תשובה שלוש פעמים שמדובר
על אזרחים ישראלים.

<< דובר >> יצחק פינדרוס (יהדות התורה): << דובר >>

המשטרה לא נכנסת. לא חוק השבות. שאלתי על מי זה חל. הפוך, אני אומר שלא
צריך להיות לפי חוק השבות אלא הכול צריך להיות לפי מי שגר שם.

<< דובר >> איתן גינזבורג (כחול לבן): << דובר >>

זה חל על ישראלים.

<< אורח >> אסף גרינבאום: << אורח >>

אני אדייק. יש כל מיני הוראות שחלות מכוח החוק הזה. למשל, תחולת חוק
העונשין על אזרחים ישראלים שמתגוררים באיו"ש. אבל יש הוראות נוספות שחלות
גם על תושבי האזור שאינם ישראלים. כמו למשל, ההסדר הזה שפלסטינים שנשפטו
בבתי דין צבאיים מרצים היום את עונשם בבתי הכלא בתוך מדינת ישראל מכוח החוק
הזה. יש פה שלל נושאים שמוסדרים. גם היחסים בין הרשות הפלסטינית למדינת
ישראל בכל הנוגע לעזרה הדדית. הדבר הזה הוא מכוח תקנות שעת חירום

<< דובר >> יצחק פינדרוס (יהדות התורה): << דובר >>

אבל המציאות הזו שמחוז ש"י פועל רק בתוך יישובים בתוך גדרות ולא ביישובים
הערבים ליד, זה גם חלק מהתקנות האלה?

<< אורח >> אסף גרינבאום: << אורח >>

אני לא יודע. אתה מכניס אותי פה לפרטים שאני לא מספיק בקי בהם.

<< דובר >> איתן גינזבורג (כחול לבן): << דובר >>

פינדרוס, אם החוק הזה לא עובר, אז המשמעות היא שפלסטינאים נשפטו בבית דין
צבאי על עבירות כאלה ואחרות יצטרכו לרצות את עונשם במתקני כליאה אחרים שלא
בתוך מדינת ישראל, ואין כאלה, מלבד כלא עופר, שלא בנוי להכיל את כל העצירים
או האסירים האלה. לכן, כדי שיוכלו לכלוא אותם במגידו ובמקומות כאלה, צריך
להמשיך את החוק הזה כי אחרת יצטרכו להביא את כולם רק למתקן היחידי שקיים,
והוא כלא עופר, שהוא לא בנוי לקליטת כל האסירים בתנאים הפיזיים שלו, וגם לא
בתנאים האחרים שלו, לכן, החוק הזה נדרש. אין ויכוח לגבי חשיבות החוק.
הוויכוח הוא רק על סדרי הדיון של המליאה.

<< דובר >> יצחק פינדרוס (יהדות התורה): << דובר >>

יש פתרון לחוק הזה והוא להחיל את החוק הישראלי ביהודה ושומרון. זה נמצא
בוועדת הכנסת והיא עדיין לא קיבלה החלטה.

<< יור >> היו"ר יבגני סובה: << יור >>

חברת הכנסת שירלי פינטו, את רוצה להוסיף או שנעבור להצבעה?

<< דובר >> מירב בן ארי (יש עתיד): << דובר >>

בוא נעבור להצבעה.

<< דובר >> שירלי פינטו קדוש (ימינה): << דובר >>

(אומרת דברים בשפת הסימנים, להלן תרגומם: הצבעה)

<< יור >> היו"ר יבגני סובה: << יור >>

נעבור להצבעה. מי בעד?

הצבעה

בעד – פה אחד

הבקשה אושרה.

<< יור >> היו"ר יבגני סובה: << יור >>

חמישה בעד. אין מתנגדים. אני קובע כי הצעת החוק עברה בוועדה וקיבלה פטור
מחובת הנחה לפני הקריאה הראשונה.

<< דובר >> יצחק פינדרוס (יהדות התורה): << דובר >>

אני בעד כי חברת הכנסת ג'ידא זועבי ואחמד טיבי ביקשו ממני להיות בעדה. בקשה
אחרונה של טל גן צבי ולכבודו.

<< יור >> היו"ר יבגני סובה: << יור >>

הישיבה נעולה.

<< סיום >> הישיבה ננעלה בשעה 11:43. << סיום >>
