הכנסת העשרים-וארבע

מושב שני

פרוטוקול מס' 53

מישיבת ועדת הכנסת

יום רביעי, י"ח בטבת התשפ"ב (22 בדצמבר 2021), שעה 20:45

סדר היום:

רוויזיה על החלטת הוועדה בדבר בקשת יושב-ראש ועדת החוץ והביטחון למיזוג
הצעות החוק הבאות:

1.  הצעת חוק שירות ביטחון (הוראת שעה) (הצבת יוצאי צבא בשירות בתי הסוהר)
    (תיקון מס' 9), התשפ"ב–2021 (מ/1481).

2.  הצעת חוק שירות ביטחון (תיקון מס' 7 והוראת שעה) (שירות במשטרה ושירות
    מוכר) (תיקון מס' 17), התשפ"ב–2021 (מ/1482).

נכחו:

חברי הוועדה:

ניר אורבך – היו"ר

איתן גינזבורג

בועז טופורובסקי

רם שפע

חברי הכנסת:

מיכל רוזין

שמחה רוטמן

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

ירון קוונשטוק

<< נושא >> רוויזיה על החלטת הוועדה בדבר בקשת יושב-ראש ועדת החוץ והביטחון
למיזוג הצעות החוק הבאות: << נושא >>

<< נושא >> 1. הצעת חוק שירות ביטחון (הוראת שעה) (הצבת יוצאי צבא בשירות
בתי הסוהר) (תיקון מס' 9), התשפ"ב–2021 (מ/1481) << נושא >>

<< נושא >> 2. הצעת חוק שירות ביטחון (תיקון מס' 7 והוראת שעה) (שירות
במשטרה ושירות מוכר) (תיקון מס' 17), התשפ"ב–2021 (מ/1482). << נושא >>

<< יור >> היו"ר ניר אורבך: << יור >>

ערב טוב לכל הנוכחים, אני מתכבד לחדש את ישיבת ועדת הכנסת. היום יום רביעי,
י"ח בטבת תשפ"ב, 22 בדצמבר 2021. על סדר-היום: רוויזיה על החלטת הוועדה
בדבר בקשת יושב-ראש ועדת החוץ והביטחון למיזוג הצעות החוק הבאות: 1. הצעת
חוק שירות ביטחון (הוראת שעה) (הצבת יוצאי צבא בשירות בתי הסוהר) (תיקון
מס' 9), התשפ"ב–2021 (מ/1481); 2. הצעת חוק שירות ביטחון (תיקון מס' 7
והוראת שעה) (שירות במשטרה ושירות מוכר) (תיקון מס' 17), התשפ"ב–2021
(מ/1482). חבר הכנסת שמחה רוטמן, נא לנמק בבקשה.

<< דובר >> שמחה רוטמן (הציונות הדתית): << דובר >>

תודה רבה, אדוני היושב-ראש. האמת היא שאני מתפלא שאני צריך לנמק את
הרוויזיה הזאת, ואני מתפלא שאתה בשעת לילה מאוחרת, 20:46, תוך כדי מליאה –
האמת היא שאני חשבתי לבוא עם פיג'מה לדיון שאתה כינסת פה, לדחיפות לטובת
הצעת חוק, שהצעת החוק הזאת, המיזוג שלה, אם אתה יודע או זוכר, ואם אתה לא
יודע או זוכר אז העלה את זה הכתב של ערוץ 13 אור הלר, הצעת החוק הזאת
נועדה, בלחצו של השר עמר בר לב, להביא חיילים למשטרת ישראל, כדי לפנות
כוחות לטובת ימ"ר ש"י ומשטרת ש"י, כדי שיצליחו להשקיע ברדיפת המתנחלים על
בסיס התיזה שלו על אלימות מתנחלים.

<< דובר >> בועז טופורובסקי (יש עתיד): << דובר >>

לא להגן על המתיישבים?

<< דובר >> שמחה רוטמן (הציונות הדתית): << דובר >>

על זה נועדה הצעת החוק. ואני התפלאתי? אתה יודע למה התפלאתי, אדוני
היושב-ראש? כי זה ממש לא היה מזמן, ב-15 בדצמבר, היום אנחנו חוגגים שבוע
להצהרה החגיגית שלך, שנשלחה במכתב ליושבת-ראש הקואליציה, בעניין התבטאויות
שרים וחברי קואליציה נגד המתיישבים ביהודה ושומרון ובבנימין. ואתה כתבת
וסיכמת שם, שכיושב-ראש ועדת הכנסת ברצונך להודיע, כי מעתה ואילך כל הצעת
חוק שתעלה מצד חברי הכנסת הללו, שמתבטאים נגד המתיישבים ביו"ש ובבנימין, לא
תקודם על ידי בוועדת הכנסת.

עכשיו, לא רק שזה מקודם על ידך, אתה מקיים דיון באופן חריג בזמן מליאה,
בשעת לילה, כדי שזה לא רק יקודם, כדי שזה ירוץ מהר, הצעת החוק שמציע עמר בר
לב.

<< דובר >> איתן גינזבורג (כחול לבן): << דובר >>

מה זה קשור בכלל? זה סתם מופע הטרלות.

<< דובר >> שמחה רוטמן (הציונות הדתית): << דובר >>

כדי שהצעת החוק שמציע עמר בר לב, שעל פי הפרסום נועדה להפנות כוחות ממשטרת
ישראל לרדיפת מתנחלים בגלל אלימות מתנחלים.

<< דובר >> איתן גינזבורג (כחול לבן): << דובר >>

אוי, באמת.

<< דובר >> שמחה רוטמן (הציונות הדתית): << דובר >>

אתה עושה את זה בזמן מהיר. בדיוק באנו מהמליאה אחרי הצבעה נגד ההתיישבות
הצעירה.

<< דובר >> איתן גינזבורג (כחול לבן): << דובר >>

שמחה, אתה ממציא סיפור והגדה לעצמך, ואתה גם רוצה שנאמין לך.

<< דובר >> שמחה רוטמן (הציונות הדתית): << דובר >>

סליחה, זה לא לי. אתה לא מאמין לערוץ 13?

<< דובר_המשך >> בועז טופורובסקי (יש עתיד): << דובר_המשך >>

כמה שקרים אפשר במשפט אחד.

<< דובר >> שמחה רוטמן (הציונות הדתית): << דובר >>

אתה לא מאמין לערוץ 13?

<< דובר >> איתן גינזבורג (כחול לבן): << דובר >>

אתה כל דבר מאמין?

<< דובר >> שמחה רוטמן (הציונות הדתית): << דובר >>

לא כל דבר. לדבר הזה אני מאמין.

<< דובר_המשך >> בועז טופורובסקי (יש עתיד): << דובר_המשך >>

איך אפשר לומר יותר אי דיוקים מדיוקים?

<< דובר >> איתן גינזבורג (כחול לבן): << דובר >>

אני מאמין לאור הלר בהרבה מאוד דברים, אבל החוק הזה לא קשור לאור הלר.

<< דובר >> שמחה רוטמן (הציונות הדתית): << דובר >>

השר עמר בר לב נורא שמח, אדוני יושב-ראש הוועדה – אדוני, הם מפריעים לי
לנמק את הרוויזיה שלו.

<< יור >> היו"ר ניר אורבך: << יור >>

אנחנו ניתן אפשרות אחר כך להגיב.

<< דובר_המשך >> שמחה רוטמן (הציונות הדתית): << דובר_המשך >>

השר עמר בר לב מאוד מאוד שמח, שלמרות הבטחותיך מלפני שבוע לא לקדם הצעות
חוק של מי שמתבטא נגד מתנחלים ומתיישבים ומפיץ עליהם עלילות שווא על
אלימות, לא רק שאתה מקדם את הצעות החוק שלו, אתה מקדם אותן באמצע הלילה,
אתה מקדם אותן תוך כדי מליאה, ואתה עושה את הכול להצעת חוק שהוא מקדם כדי
להפנות כוחות לרדיפת מתנחלים.

<< דובר >> איתן גינזבורג (כחול לבן): << דובר >>

ממציא סיפור שלם ודמגוגיה שפשוט לא הייתה ולא נבראה.

<< דובר >> שמחה רוטמן (הציונות הדתית): << דובר >>

אני ממש מתפלא מדוע אני צריך לנמק פה את הרוויזיה.

<< דובר >> איתן גינזבורג (כחול לבן): << דובר >>

חבל שאתה סתם ממציא דברים כדי - - -

<< דובר >> שמחה רוטמן (הציונות הדתית): << דובר >>

ואני מאוד מאוד מקווה שתשנה את הצבעתך ממוקדם יותר היום. תודה רבה, אדוני
היושב-ראש.

<< דובר >> איתן גינזבורג (כחול לבן): << דובר >>

הטעייה לגמרי.

<< יור >> היו"ר ניר אורבך: << יור >>

תודה רבה לך, חבר הכנסת רוטמן. מישהו מחברי הכנסת רוצה להגיב?

<< דובר >> בועז טופורובסקי (יש עתיד): << דובר >>

אני באתי ברצינות, כי חשבתי שאולי הוא ישכנע אותי, אבל כל כך הרבה אי
דיוקים, זאת אומרת יש לו יותר מילים לא מדויקות ממדויקות, שאני - - -

<< דובר >> איתן גינזבורג (כחול לבן): << דובר >>

אני רוצה להגיד לך, אדוני היושב-ראש, מכיוון שאני זה שביקשתי את המלצת
המיזוג, והיא הצעה טכנית שאומרת: מדובר על שני תיקונים להצעת חוק שירות
ביטחון, שעוסקים בדברים דומים. הנושא הזה נידון היום בוועדת החוץ והביטחון
בבוקר, בלי שום התנגדות של נציגי האופוזיציה, ולא הגיע לכאן לפני כן בגלל
מגבלת השעה של המליאה. וזה מגיע לכאן על מנת שביום שני נוכל לגמור עם זה,
כי הצעות החוק הללו פגות תוקף. ואם הצעות החוק האלו לא יעברו בשבוע הבא
גיוס ינואר בצה"ל יידחה.

ולכן אם שמחה רוטמן רוצה לדחות את גיוס צה"ל בגלל האמירות הלא-קשורות האלה,
ובגלל טכניקה שאני לא מצליח להבין את פשרה, אז שיבושם לו. אני חושב, אדוני,
שצריך לדחות את הרוויזיה ולהצביע, ולאפשר לוועדת החוץ והביטחון להמשיך
בדיוניה. מה שאנחנו עושים פה זה רק למנוע - - -

<< דובר >> שמחה רוטמן (הציונות הדתית): << דובר >>

חברי הכנסת לא מעוניינים שהשר עמר בר לב יקבל עוד חיילים לטובת רדיפת
מתנחלים.

<< דובר >> איתן גינזבורג (כחול לבן): << דובר >>

אף אחד לא עושה את זה. אתה דמגוג, וזה לא קורה. אתה דמגוג, וזה לא קורה.

<< דובר >> שמחה רוטמן (הציונות הדתית): << דובר >>

וחשבתי שיושב-ראש הוועדה ימנע את זה ולא יקדם את זה באמצע הלילה, לפי הבטחה
שלו.

<< דובר >> איתן גינזבורג (כחול לבן): << דובר >>

אתה דמגוג, וזה לא נכון, זה לא קורה, וזו לא הצעת החוק.

<< דובר >> בועז טופורובסקי (יש עתיד): << דובר >>

- - -

<< יור >> היו"ר ניר אורבך: << יור >>

שמענו את הדברים. אני מאוד מתרשם מזה שחבר הכנסת שמחה רוטמן פיתח איזושהי
תיאוריה מהצוהריים לעכשיו, אני לא זוכר שהעלית את זה בהצבעה שהייתה פה. באת
ברוויזיה וכנראה מישהו העלה לך איזה משהו.

<< דובר >> בועז טופורובסקי (יש עתיד): << דובר >>

בטח טיבי נתן לו - - -

<< יור >> היו"ר ניר אורבך: << יור >>

לא, עכשיו אני מדבר, סליחה. מישהו העלה לך כנראה איזשהו משהו עם התזכורת.

<< דובר >> שמחה רוטמן (הציונות הדתית): << דובר >>

לא, כל ההערה הזאת, אדוני היושב-ראש, הייתה רק על קביעת שעת הדיון.

<< יור >> היו"ר ניר אורבך: << יור >>

חבר הכנסת רוטמן, אני ודאי לא אפעל, כמו שאתה פעלת לפני כמה חודשים, נגד
האינטרסים הביטחוניים של מדינת ישראל, כשהצבעת יחד עם המשותפת נגד חוק
האזרחות.

<< קריאה >> קריאה: << קריאה >>

יפה מאוד.

<< יור >> היו"ר ניר אורבך: << יור >>

אני לא אעשה את זה. יש לי אחריות.

<< דובר >> שמחה רוטמן (הציונות הדתית): << דובר >>

- - - היום באת מהמליאה אחרי שהצבעת עם המשותפת נגד ההתיישבות הצעירה.

<< יור >> היו"ר ניר אורבך: << יור >>

לא על אינטרסים ביטחוניים של מדינת ישראל.

<< דובר_המשך >> שמחה רוטמן (הציונות הדתית): << דובר_המשך >>

הרגע. הרגע הצבעת עם המשותפת נגד ההתיישבות הצעירה.

<< יור >> היו"ר ניר אורבך: << יור >>

לא נגד האינטרסים הביטחוניים של מדינת ישראל.

<< דובר >> בועז טופורובסקי (יש עתיד): << דובר >>

טיבי הוא שותף פוליטי שלך.

<< יור >> היו"ר ניר אורבך: << יור >>

אני אחזור עוד פעם בצורה יותר ברורה: לא הצבעתי מעולם, ואני לא אאפשר גם פה
בוועדה שלי - - -

<< דובר >> בועז טופורובסקי (יש עתיד): << דובר >>

לך תקבל אישור מטיבי, שמחה.

<< יור >> היו"ר ניר אורבך: << יור >>

ואני בהחלט שמח ומקבל את דבריו של חבר הכנסת גינזבורג: אנחנו לא נפעל נגד
האינטרסים הביטחוניים של מדינת ישראל. לא נפעל בחוסר אחריות, לא כמו שאתה
והמפלגה שלך פעם אחרי פעם אחרי פעם, כדי לתקוע את מדינת ישראל, מצביעים
נגד - - -

<< דובר >> שמחה רוטמן (הציונות הדתית): << דובר >>

הצבעת הרגע עם המשותפת נגד ההתיישבות הצעירה. הרגע באת מהמליאה, אחרי
שהצבעת עם המשותפת - - -

<< דובר >> איתן גינזבורג (כחול לבן): << דובר >>

שמחה רוטמן, אתה רוצה לפגוע בצה"ל. אתה פוגע בחיילי צה"ל, אתה פוגע בשירות
בצה"ל. היום הצבעת נגד הדבר הזה. היום תמכת בדברים האלה.

<< דובר >> בועז טופורובסקי (יש עתיד): << דובר >>

שמחה, אתה פועל נגד מדינת ישראל, נקודה - - - איך אתה חי עם זה בשלום? איך
אתה מסתכל בראי?

<< יור >> היו"ר ניר אורבך: << יור >>

חבר הכנסת טופורובסקי, תודה רבה.

מי בעד הרוויזיה? ירים את ידו. מי נגד?

<< דובר >> שמחה רוטמן (הציונות הדתית): << דובר >>

אין לי זכות הצבעה.

הצבעה

לא אושר.

<< יור >> היו"ר ניר אורבך: << יור >>

פה אחד הרוויזיה נדחית.

תודה רבה. המשך ערב טוב לכולם.

<< סיום >> הישיבה ננעלה בשעה 20:56. << סיום >>
