הכנסת העשרים-וארבע

מושב שני

פרוטוקול מס' 32

מישיבת ועדת הכנסת

יום רביעי, כ"א בחשון התשפ"ב (27 באוקטובר 2021), שעה 10:55

סדר היום:

<< הצח >> פניית יושב-ראש ועדת החוקה, חוק ומשפט בדבר טענות נושא חדש בעת
הדיון בפרק י"ט (אסדרה), למעט מתוך הצעת חוק התכנית הכלכלית (תיקוני חקיקה
ליישום המדיניות הכלכלית לשנות התקציב 2021 ו-2022), התשפ"א-2021 (מ/1443)
– רוויזיה << הצח >>.

נכחו:

חברי הוועדה:

ניר אורבך – היו"ר

יבגני סובה

חברי הכנסת:

אלון טל

אורית סטרוק

ייעוץ משפטי:

ארבל אסטרחן – היועצת המשפטית של ועדת הכנסת

גור בליי – היועץ המשפטי של ועדת החוקה, חוק ומשפט

מנהלת הוועדה:

נועה בירן-דדון

רישום פרלמנטרי:

אור שושני

<< נושא >>טענת נושא חדש על סעיפים מתוך פרק י"ט (אסדרה), למעט סעיפים 21,
28 ו-30 המוצעים בסעיף 92 להצעת החוק, מתוך הצעת חוק התכנית הכלכלית
(תיקוני חקיקה ליישום המדיניות הכלכלית לשנות התקציב 2021 ו-2022),
התשפ"א-2021, מ/1443 – רוויזיה << נושא >>

<< יור >> היו"ר ניר אורבך: << יור >>

אני פותח את הישיבה מחדש. חברת הכנסת סטרוק, בבקשה.

<< דובר >> אורית מלכה סטרוק (הציונות הדתית): << דובר >>

אדוני היושב-ראש, אני פה בשביל לנמק - - -

<< יור >> היו"ר ניר אורבך: << יור >>

סליחה, זה גם קצת באשמתי, אבל יש לנו מליאה ב-11:00 ואני אצטרך לנעול את
הישיבה, אין לי אישור להמשיך כרגע.

<< דובר >> אורית מלכה סטרוק (הציונות הדתית): << דובר >>

אז מה אתה רוצה שאני אעשה?

<< יור >> היו"ר ניר אורבך: << יור >>

יש לך ארבע דקות לנמק. אנחנו מדברים על רוויזיה, לא על דיון שלם.

<< דובר >> אורית מלכה סטרוק (הציונות הדתית): << דובר >>

בסדר. בעצם החוק הזה נועד לצמצם את הרגולציה. מי שמשמש היום ככוכב הצפון של
נושא הרגולציה – או יותר נכון לומר של האי-רגולציה – זה פורום קהלת - - -

<< יור >> היו"ר ניר אורבך: << יור >>

חשבתי שאת הולכת שזה סגן השר אביר קארה.

<< דובר_המשך >> אורית מלכה סטרוק (הציונות הדתית): << דובר_המשך >>

לא, אני חושבת שכוכב הצפון החוץ-פרלמנטרי של הסוגיה הזאת זה פורום קהלת. הם
מלווים את החוק הזה מראשיתו בצורה מאוד מקצועית, והם זועקים מרה וגם הוציאו
מאוד מאוד תקיפה בעניין הזה. זה מזכיר לי שאחד מחברי הכנסת הבולטים בכנסת
הזו, חבר הכנסת צביקה האוזר, שהיה פעם עמית מחקר בפורום קהלת – יש לו
הרצאה, או אולי נכון יותר לקרוא זה סטנד-אפ מדהים על מה עבר עליו כמזכיר
ממשלה כשהוא בסך הכול רצה לחלק ספר לחברי הממשלה באיזושהי ישיבת ממשלה
חגיגית שהתקיימה. אתה שמעת פעם את הסטנד-אפ הזה?

<< יור >> היו"ר ניר אורבך: << יור >>

לא, אבל זה דווקא עושה לי חשק.

<< דובר >> אורית מלכה סטרוק (הציונות הדתית): << דובר >>

זה מדהים, חייבים לבקש מצביקה לעשות את זה, הוא עושה את זה בצורה מאוד
תיאטרלית. הוא מספר איך העמיסו עליו כל כך הרבה קריטריונים של רגולציה בדרך
לספר הזה, שבסוף נמאס לו והוא אמר, יאללה כבר, שלא יקבלו ספר, תעזבו אותי,
באימא שלכם, די.

וזה בעצם מה שאנחנו הולכים לקבל בחוק הזה. רצה חבר הכנסת קארה לייצר איזשהם
בלמים למגפת הרגולציה הנוראה שפוקדת את המדינה, אלא שהפקידו את החוק של
אביר קארה – וזה נוגע גם אליך, אדוני היושב-ראש, כי כמו שאני אומרת לך כל
פעם, צריך לחשוב טוב בידי מי מפקידים חוקים – בידיים של גלעד קריב, שרוצה
הרי בדיוק את ההפך הגמור. וגלעד קריב, מה לעשות, הוא חבר כנסת מוכשר, והוא
הצליח להפוך את החוק הזה לגמרי, והפך אותו לחוק רגולציה, שזה ממש ההפך
מכוונת המחוקק בהתחלה. אנחנו גם יודעים שאביר קארה משתגע מזה.

אם הממשלה לא הייתה רוצה לחוקק את החוק הזה – בסדר, אז היינו נשארים עם
רגולציה כמו שהייתה מאז ומעולם. אבל אם רוצים לחוקק חוק שיגביל את הרגולציה
ובסוף אנחנו מקבלים חוק שרק עושה לנו רגולציה על רגולציה על רגולציה, אז
"למה זה אנוכי", כמו שאמרה רבקה אימנו.

אני חושבת שיש דברים שבהם לא צריכה להיות לא קואליציה ולא אופוזיציה, צריך
להיות שכל ישר, מצפון, עקרונות. אני מציעה שגם אתה, אדוני היושב-ראש, תצטרף
לרוויזיה, הרי מדובר בחבר סיעה שלך. הרי הוא לא בא לכנסת בשביל ארץ ישראל
ולא בשביל דברים אחרים – הוא בא בשביל הדבר הזה. ופה אתם נותנים לו את ההפך
הגמור ממה שבשבילו הוא בא.

<< יור >> היו"ר ניר אורבך: << יור >>

חברת הכנסת סטרוק, תודה רבה. לפני שנצביע על הרוויזיה אני אומר שאת צודק,
ולו חבר הכנסת אביר קארה היה אומר לי שזאת עמדתו אז בהחלט ייתכן שהייתי
מצטרף אליכם. אבל מה לעשות שדיברתי איתו - - -

<< דובר >> אורית מלכה סטרוק (הציונות הדתית): << דובר >>

אולי אביר קארה לא יודע מה עמדתו, אולי גלעד קריב בלבל אותו.

<< יור >> היו"ר ניר אורבך: << יור >>

אין לדיין אלא מה שעיניו רואות. אני ביררתי מולו וזה מה שהוא אמר.

<< דובר >> יבגני סובה (ישראל ביתנו): << דובר >>

בואו נצביע.

<< דובר >> אורית מלכה סטרוק (הציונות הדתית): << דובר >>

עוד חצי משפט קצר. כדאי לפחות שהקבוצה ששלחה את אביר קארה לכאן לכנסת תדע
שהוא השיג את ההפך הגמור, זה הכול.

<< יור >> היו"ר ניר אורבך: << יור >>

מי בעד הרוויזיה? מי נגד?

<< דובר >> נועה בירן-דדון: << דובר >>

שלושה מתנגדים.

הצבעה

לא אושרה.

<< יור >> היו"ר ניר אורבך: << יור >>

אחת בעד, שלושה נגד, הרוויזיה נדחית. אני נועל את הישיבה, תודה רבה.

<< סיום >> הישיבה ננעלה בשעה 11:00. << סיום >>
