הכנסת העשרים-ושלוש

מושב שני

פרוטוקול מס' 78

מישיבת ועדת הכנסת

יום רביעי, כ"ד בחשון התשפ"א (11 בנובמבר 2020), שעה 10:45

סדר היום:

<< נושא >> בקשת יושב-ראש ועדת החוקה, חוק ומשפט להקדמת הדיון בהצעת חוק
סמכויות מיוחדות להתמודדות עם נגיף הקורונה החדש (הוראת שעה) (תיקון מס' 5)
(אזור תיירות מיוחד), התשפ"א-2020 (כ/856), לפני הקריאה השנייה והשלישית.
<< נושא >>

נכחו:

חברי הוועדה:

איתן גינזבורג – היו"ר

בועז טופורובסקי

יצחק פינדרוס

תהלה פרידמן

הילה שי וזאן

חברי הכנסת:

אוסאמה סעדי

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

לאה קיקיון

בקשת יושב-ראש ועדת החוקה, חוק ומשפט להקדמת הדיון בהצעת חוק סמכויות
מיוחדות להתמודדות עם נגיף הקורונה החדש (הוראת שעה) (תיקון מס' 5) (אזור
תיירות מיוחד), התשפ"א-2020 (כ/856), לפני הקריאה השנייה והשלישית

<< יור >> היו"ר איתן גינזבורג: << יור >>

שלום לכולם, אני מתכבד לפתוח את ישיבת ועדת הכנסת, היום יום רביעי, כ"ד
בחשון התשפ"א, 11 בנובמבר 2020.

על סדר היום: בקשת יושב-ראש ועדת החוקה, חוק ומשפט להקדמת הדיון בהצעת חוק
סמכויות מיוחדות להתמודדות עם נגיף הקורונה החדש (הוראת שעה) (תיקון מס' 5)
(אזור תיירות מיוחד), התשפ"א-2020 (כ/856), לפני הקריאה השנייה והשלישית.
מדובר בהצעת חוק שהיא מה שמכונה– אילת וים המלח. יושב-ראש הוועדה שלח פנייה
לפיה ועדת החוקה, חוק ומשפט צפויה לסיים היום את הכנסת ההצעה לקריאה השנייה
והשלישית ולכן מבקשים את אישור הוועדה להביא את הצעת החוק הזאת בקריאה
השנייה והשלישית ביום ההנחה, כלומר היום. זה עולה לדיון.

אז בבקשה.

<< דובר >> יצחק פינדרוס (יהדות התורה): << דובר >>

מה הבעיה?

<< דובר >> בועז טופורובסקי (יש עתיד-תל"ם): << דובר >>

לי יש שאלות. קודם כל, שאלה כללית. פטור מהנחה בהצעות פרטיות זה משהו שאפשר
לדבר עליו כאן, בוועדת הכנסת? אין ועדת שרים לחקיקה?

<< יור >> היו"ר איתן גינזבורג: << יור >>

כן, אפשר לדבר על זה.

<< דובר_המשך >> בועז טופורובסקי (יש עתיד-תל"ם): << דובר_המשך >>

אוקיי, כי אני רוצה לדבר אתך על איזשהו משהו.

כולנו בעד הצעת החוק ובעד פתיחת אזורי תיירות מיוחדים, וגם עם השינויים
שדיברו עליהם בוועדת החוקה. אני מנסה להבין כי אני ראיתי פשוט פרסום
שברגעים אלה יש איזושהי פשרה שמסתמנת בין יו"ר ועדת החוקה לשר הבריאות,
והיועצים המשפטיים מנסחים חוק חדש. אני רוצה לוודא שאנחנו נותנים פטור
להצעת החוק כמו שאושרה בוועדת החוקה והייתה אמורה לעלות להצבעה לפני
יומיים. שלא יהיה מצב שאנחנו נותנים פטור ואז פתאום יביאו לנו סדרת
הסתייגויות מוסכמות על ידי הקואליציה, שמשנות את כול החוק.

<< קריאה >> קריאות: << קריאה >>

- - -

<< דובר >> בועז טופורובסקי (יש עתיד-תל"ם): << דובר >>

עוד פעם – אני רק רוצה לוודא, כי אני ראיתי - - - שעכשיו יש יועצים משפטיים
שבהסכמת יושב-ראש ועדת החוקה ושר הבריאות שעומלים על תיקונים.

<< יור >> היו"ר איתן גינזבורג: << יור >>

אז אני אשיב. הצעת החוק שהוגשה בעצם תואמת את עמדת הוועדה האחרונה שהייתה.
בין ההצבעה לקריאה הראשונה שהייתה אתמול ובין הקריאה השנייה והשלישית שתהיה
לכאורה היום יתקיים דיון בוועדת החוקה. ועדת החוקה סוברנית להחליט איזו
החלטה שהיא רוצה ביחס לחוק. כל מה שוועדת הכנסת מתבקשת לעשות זה להחליט האם
היא מעוניינת בדיון היום, בחוק, או לא. אני לא נכנס כרגע לתוכן, מכיוון
שאני גם שותף לתוכן. גם אוסאמה סעדי ואחרים שותפים, וזה יידון בוועדת
החוקה.

<< דובר >> בועז טופורובסקי (יש עתיד-תל"ם): << דובר >>

טוב, הבקשה היא פשוט של יושב-ראש ועדת החוקה והוא לא נמצא כאן. אנחנו בעד,
אני רק רוצה לוודא שיושב-ראש ועדת החוקה אומר שהוא מעלה את אותו חוק
שהוועדה אישרה. שלא עכשיו פתאום תהיה איזושהי פשרה – נתנו פטור לאיזשהו
חוק, ואז עשו לנו איזושהי פשרה ש - - -

<< יור >> היו"ר איתן גינזבורג: << יור >>

לא. הוא יעלה חוק שתקבע ועדת החוקה. זה בטוח.

<< דובר >> תהלה פרידמן (כחול לבן): << דובר >>

אנחנו נותנים לו פטור מחובת הגשה על הצעת החוק הפרטית.

<< יור >> היו"ר איתן גינזבורג: << יור >>

כן.

<< דובר >> תהלה פרידמן (כחול לבן): << דובר >>

ואם תרצה לעלות הצעה ממשלתית זה פטור חדש?

<< יור >> היו"ר איתן גינזבורג: << יור >>

אין הצעה ממשלתית כרגע.

<< דובר >> אוסאמה סעדי (הרשימה המשותפת): << דובר >>

יש, לא?

<< יור >> היו"ר איתן גינזבורג: << יור >>

אני לא מכיר. יש כרגע דיון והבקשה היא על הצעת החוק הפרטית.

<< דובר >> בועז טופורובסקי (יש עתיד-תל"ם): << דובר >>

אני רוצה להדגיש: כולנו בעד, והיה על זה דיון, פשוט, וגם על זה הייתה
ההצבעה.

<< קריאה >> קריאות: << קריאה >>

- - -

<< דובר >> נועה בירן - דדון: << דובר >>

זה לא מ', זה כ'. זה הצעות חוק פרטיות שהפכו להצעות חוק מטעם הוועדה.

<< דובר >> אוסאמה סעדי (הרשימה המשותפת): << דובר >>

אז זה הפטור? לזה?

<< דובר >> נועה בירן - דדון: << דובר >>

כן.

<< יור >> היו"ר איתן גינזבורג: << יור >>

כן, חוק אילת.

<< דובר >> אוסאמה סעדי (הרשימה המשותפת): << דובר >>

מה שעבר בקריאה ראשונה?

<< יור >> היו"ר איתן גינזבורג: << יור >>

כן.

<< דובר >> אוסאמה סעדי (הרשימה המשותפת): << דובר >>

נו, אז בסדר. מה הבעיה? אני חושב שאנחנו מסכימים.

<< דובר >> בועז טופורובסקי (יש עתיד-תל"ם): << דובר >>

אני אגיד לך מה הבעיה, לא שמעת בהתחלה – אני בעד ההצעה, בהצעת החוק אם היא
דומה, להצעת החוק הממשלתית שוועדת החוקה אישרה. זה בדר. פשוט ראינו
פרסומים - - -

<< יור >> היו"ר איתן גינזבורג: << יור >>

אבל היא אושרה בקריאה הראשונה. החוק כרגע אושר בקריאה הראשונה.

<< דובר >> בועז טופורובסקי (יש עתיד-תל"ם): << דובר >>

אין בעיות.

<< יור >> היו"ר איתן גינזבורג: << יור >>

היא עוד לא סיימה את הדיון בקריאה השנייה והשלישית.

<< דובר >> בועז טופורובסקי (יש עתיד-תל"ם): << דובר >>

למה, בין השאר, נלקחה הצעת החוק הממשלתית? כי היו שם שינויים שלא היו
מקובלים על שר הבריאות והוא משך את זה. עכשיו אנחנו עושים הצעת חוק פרטית
ונותנים פטור. הצעת החוק הפרטית אמורה להיות דומה וזהה להצעת החוק שנמשכה,
כי זה מה שנאמר לנו. לעומת זאת, עשר דקות לפני הישיבה ראינו שיש איזשהו משא
ומתן בין יושב-ראש ועדת החוקה – והוא לא כאן – ובין שר הבריאות, והיועצים
המשפטיים מנסחים ניסוח חדש.

אני לא רוצה שיקרה מצב שאנחנו ניתן פטור - - -

<< יור >> היו"ר איתן גינזבורג: << יור >>

אז אני מניח, מכיוון שאנחנו דנים לפני שהוועדה סיימה את עבודתה, והיא עכשיו
צריכה לדון בחוק עצמו – הרי כל הליך החקיקה יתחיל מחדש – עבר קריאה ראשונה
אתמול, עכשיו חזר לוועדה להכנה לקריאה שנייה ושלישית, ויש שם דיון. יש
שינויים או אין שינויים – זו פררוגטיבה של ועדת החוקה, אני לא מבין אפילו
את הדיון.

<< דובר >> יצחק פינדרוס (יהדות התורה): << דובר >>

לא של יושב-ראש הוועדה, אלא של הוועדה.

<< יור >> היו"ר איתן גינזבורג: << יור >>

של הוועדה. גם אם יושב-ראש הוועדה יגיע להסכמות עם שר הבריאות והוועדה לא
תסכים, אז לא יהיו. בסוף זו הפררוגטיבה של הוועדה.

<< דובר >> בועז טופורובסקי (יש עתיד-תל"ם): << דובר >>

חבל שחסר כאן יושב-ראש ועדת החוקה שיבוא ויגיד שזו כוונתו, ולא שיש כאן
איזה משהו שאנחנו לא מכירים, כי הוא זה שביקש את זה.

<< יור >> היו"ר איתן גינזבורג: << יור >>

נכון, הוא ביקש. אני קצת משוחד, כי אני חתום על הצעת החוק אבל נראה לי
שראוי שנסיים את הליך החקיקה – אני לא אגיד "המופרע" הזה - - -

<< דובר >> בועז טופורובסקי (יש עתיד-תל"ם): << דובר >>

כולנו רוצים כבר לפתור את הבעיה הזאת של אילת ושל ים המלח וגם ל - -

<< יור >> היו"ר איתן גינזבורג: << יור >>

אז בוא נעשה את זה, בוא נעשה את זה.

<< דובר >> בועז טופורובסקי (יש עתיד-תל"ם): << דובר >>

- - אבל פשוט לא רוצה שיקרה מצב שיש איזשהן פשרות שאנחנו לא מכירים.

<< יור >> היו"ר איתן גינזבורג: << יור >>

אני לא יודע. אני בעצמי לא יודע. הצעות חוק שאני הגשתי, ואני לא יודע.

<< דובר >> אוסאמה סעדי (הרשימה המשותפת): << דובר >>

אנחנו, כחברי כנסת חייבים להמשיך בהליך. השאלה אם הממשלה תעצור או לא
תעצור, תביא את זה או לא – אנחנו מצדנו חייבים לקדם את זה. אם הממשלה תביא
הצעת חוק אחרת, תגיש הסתייגויות - - - בינתיים זה עבר פה אחד, נכון? אז
בואו נריץ את זה. אני הבנתי שיושב-ראש הוועדה שהוא במקביל למליאה עומד לכנס
את הוועדה לדון בזה.

<< יור >> היו"ר איתן גינזבורג: << יור >>

נכון. על חשבון המליאה.

יש לעוד מישהו הערות? אין. אם כך נעבור להצבעה. מי בעד אישור הקדמת הדיון?
ירים את ידו.

הצבעה

בעד- 6

נגד- אין

נמנעים- אין

הבקשה להקדמת הדיון אושרה.

<< יור >> היו"ר איתן גינזבורג: << יור >>

פה אחד, שישה בעד. הבקשה אושרה.

אני מודה לכולם, הישיבה נעולה.

<< סיום >> הישיבה ננעלה בשעה 10:52. << סיום >>
