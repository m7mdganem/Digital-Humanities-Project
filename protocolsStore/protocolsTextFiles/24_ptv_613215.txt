הכנסת העשרים-וארבע

מושב שני

פרוטוקול מס' 45

מישיבת ועדת הכנסת

יום רביעי, כ' בכסלו התשפ"ב (24 בנובמבר 2021), שעה 9:30

סדר-היום:

<< נושא >> 1. ישיבות הכנסת בשבוע חנוכה. << נושא >>

<< נושא >> 2. הקמת ועדה מיוחדת לדיון בהצעת חוק הסדרת השימוש בקנאביס
למטרות רפואיות, התשפ"ב–2021 (פ/2245/24), של חה"כ שרן השכל. << נושא >>

<< נושא >> 3. קביעת ממלא-מקום קבוע בוועדת הפנים והגנת הסביבה, מטעם סיעת
יהדות התורה. << נושא >>

נכחו:

חברי הוועדה:

ניר אורבך – היו"ר

שרן מרים השכל

בועז טופורובסקי

יצחק פינדרוס

חברי הכנסת:

מופיד מרעי

מוזמנים:

מזכירת הכנסת ירדנה מלר הורוביץ

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

רונית רבי

<< נושא >> 1. ישיבות הכנסת בשבוע חנוכה

<< נושא >>

<< יור >> היו"ר ניר אורבך: << יור >>

בוקר טוב, אני מתכבד לפתוח את ישיבת ועדת הכנסת. היום יום רביעי, כ' בכסלו
תשפ"ב, 24 בנובמבר 2021. מייד נתחיל בסדר-היום.

<< יור >> היו"ר ניר אורבך: << יור >>

הסעיף הראשון הוא ישיבות הכנסת בשבוע חנוכה. נמצאת איתנו מזכירת הכנסת הגב'
ירדנה מלר, ואני אשמח אם תציגי את הנושא.

<< דובר >>מזכירת הכנסת ירדנה מלר הורוביץ: << דובר >>

תודה רבה, אדוני היושב-ראש, בוקר טוב, התבקשתי על ידי יושב-ראש הכנסת לפנות
לוועדה המכובדת, והוא מבקש לשנות את שעות הפתיחה של ישיבות הכנסת בימים שני
ושלישי, להגביל אותם עד שעה מסוימת. וביום רביעי השעה רגילה כפי שאני אפרט.

ביום שני, כ"ה בכסלו, 29 בנובמבר, נר שני של חנוכה, ישיבת הכנסת תוקדם
ותיפתח בשעה 13:00, ותסתיים בשעה 16:00, לכל המאוחר.

ביום שלישי, כ"ו בכסלו, 30 בנובמבר 2021, נר שלישי של חנוכה, ישיבת הכנסת
תיפתח, שוב, מקדימים לשעה 13:00, ותסתיים בשעה 16:00, לכל המאוחר.

ביום רביעי, כ"ז בכסלו, 1 בדצמבר 2021, נר רביעי של חנוכה, ישיבת הכנסת
תיפתח כרגיל בשעה 11:00, אבל תסתיים בשעה 15:00, לכל המאוחר. בתום הישיבה
נעלה לטרקלין שאגאל להדלקת נר חנוכה בטרקלין. זו הבקשה של היושב-ראש לאחר
שהתייעץ עם הסגנים, ואני מביאה אותה פה.

<< יור >> היו"ר ניר אורבך: << יור >>

תודה רבה. לפני שנעבור להצבעה, אני רק אציין שהייתה ישיבה על כלל לוחות
הזמנים של הכנס הנוכחי והבא, כולל פגרות. עלתה איזושהי הצעה מצד האופוזיציה
ללוח זמנים קצת אחר, והיושב-ראש הסכים לשקול את זה, ולהתייעץ עם הנשיאות.
ולכן אנחנו כרגע עוד לא מעלים את כלל לוחות הזמנים להצבעה, אלא רק את לוחות
הזמנים המוצעים לשבוע חנוכה.

מי בעד? ירים את ידו. מי נגד?

הצבעה

פה אחד.

<< יור >> היו"ר ניר אורבך: << יור >>

ההצעה התקבלה לפי לוחות הזמנים שמצויים בהצעה. תודה רבה. תודה רבה לך,
גברתי.

<< דובר >>מזכירת הכנסת ירדנה מלר הורוביץ: << דובר >>

תודה רבה.

<< נושא >> 2. הקמת ועדה מיוחדת לדיון בהצעת חוק הסדרת השימוש בקנאביס
למטרות רפואיות, התשפ"ב–2021 (פ/2245/24), של חה"כ שרן השכל << נושא >>

<< יור >> היו"ר ניר אורבך: << יור >>

נעבור כעת לסעיף הבא שעל סדר-היום: הקמת ועדה מיוחדת לדיון בהצעת חוק הסדרת
השימוש בקנאביס למטרות רפואיות, התשפ"ב–2021 (פ/2245/24), של חה"כ שרן
השכל. אני אקריא את ההצעה, ואני מדגיש, ערכנו כבר דיון בישיבה הקודמת, ולכן
כעת נערוך רק הצבעה.

הצעת ועדת הכנסת להקמת ועדה לעניין מסוים לפי סעיף 108 לתקנון הכנסת:

שם הוועדה: הוועדה המיוחדת לדיון בהצעת חוק הסדרת השימוש בקנאביס למטרות
רפואיות, התשפ"ב–2021 (פ/2245/24);

סמכויות הוועדה: הוועדה תידון בהצעת חוק הסדרת השימוש בקנאביס למטרות
רפואיות, התשפ"ב–2021 (פ/2245/24);

הרכב הוועדה: בוועדה יכהנו 15 חברי כנסת על פי ההרכב הבא:

סיעת הליכוד – שלושה חברים; סיעת יש עתיד – שני חברים, אחד מהם זה חבר
הכנסת בועז טופורובסקי; סיעת ש"ס – חבר אחד; סיעת כחול לבן – חבר אחד; סיעת
העבודה – חבר אחד; סיעת יהדות התורה – חבר אחד; סיעת ישראל ביתנו – חבר
אחד, חבר הכנסת יבגני סובה; סיעת הציונות הדתית – חבר אחד; סיעת הרשימה
המשותפת – חבר אחד; סיעת תקווה חדשה – חברה אחת, שרן השכל; סיעת מרצ – חברה
אחת, מיכל רוזין; סיעת רע"ם – חבר אחד.

מוצע כי יושבת-ראש הוועדה תהיה חברת הכנסת שרן השכל.

<< דובר >> נועה בירן - דדון: << דובר >>

ניר, מסיעת העבודה רם שפע מסכים להיות.

<< יור >> היו"ר ניר אורבך: << יור >>

רם שפע הוא חבר הכנסת מטעם סיעת העבודה.

<< דובר >> ארבל אסטרחן: << דובר >>

ושסיעות נוספות יעבירו שמות.

<< יור >> היו"ר ניר אורבך: << יור >>

כן, אנחנו מחכים באמת להעברת השמות. אני חייב להגיד לפני שאנחנו עוברים
להצבעה, שהיה פה חבר הכנסת גפני בישיבה הקודמת, ההרכב היה קצת שונה, והוא
הציע הרכב שקיבלנו. ואני גם מודה לחברת הכנסת שרן השכל שהסכימה, ושהכול היה
בהסכמה. אני מקווה שזה גם יהיה איזשהו צעד בונה אמון לקראת העתיד בעבודה
המשותפת שלנו כאן בבית הזה.

מי בעד ההצעה? ירים את ידו.

<< דובר >> שרן מרים השכל (תקווה חדשה): << דובר >>

ניר, רגע, אני רק רוצה איזושהי הערה קטנטנה משום שאתמול באמת העלו חברת
הכנסת וולדיגר וחבר הכנסת יריב לוין איזושהי טענה לעניין ניגוד העניינים,
שלא יצא לי עדיין מפאת הזמן להתייחס לזה, או לא ניתנה לי ההזדמנות עוד
להשיב לזה בצורה רצינית בכתב, ואני אתייחס לכך בימים הקרובים.

<< דובר >> יצחק פינדרוס (יהדות התורה): << דובר >>

היה דיון פה על ניגוד עניינים? אני לא ראיתי כאן.

<< דובר >> שרן מרים השכל (תקווה חדשה): << דובר >>

לא, רק לומר שאני אגיב לכך.

<< דובר >> ארבל אסטרחן: << דובר >>

שלחו מכתב.

<< יור >> היו"ר ניר אורבך: << יור >>

עניין משפטי.

<< דובר >> יצחק פינדרוס (יהדות התורה): << דובר >>

לא היה פה דיון.

<< יור >> היו"ר ניר אורבך: << יור >>

לא פה.

<< דובר >> שרן מרים השכל (תקווה חדשה): << דובר >>

אבל אתייחס לזה, ואגיב על כך גם בימים הקרובים.

<< יור >> היו"ר ניר אורבך: << יור >>

בסדר גמור. חברת הכנסת שרן השכל, תודה רבה.

נעבור כעת להצבעה – מי בעד ההצעה? ירים את ידו. מי נגד? מי נמנע?

הצבעה

פה אחד.

<< יור >> היו"ר ניר אורבך: << יור >>

פה אחד. ההצעה התקבלה. תודה רבה לכם. נביא את זה לאישור המליאה, אבל הוועדה
אישרה את זה.

<< נושא >> 3. קביעת ממלא-מקום קבוע בוועדת הפנים והגנת הסביבה, מטעם סיעת
יהדות התורה << נושא >>

<< יור >> היו"ר ניר אורבך: << יור >>

אנחנו עוברים לסעיף ג', קביעת ממלא-מקום קבוע בוועדת הפנים והגנת הסביבה
מטעם סיעת יהדות התורה. אקרא כעת את ההצעה: הוספת ממלא-מקום קבוע בוועדת
הפנים והגנת הסביבה. מוצע לקבוע כי חבר הכנסת יצחק פינדרוס יכהן כממלא-מקום
קבוע מטעם סיעת יהדות התורה בוועדת הפנים והגנת הסביבה עד ליום י"א בטבת
התשפ"ב, 15 בדצמבר 2021.

מי בעד? ירים את ידו. מי נגד?

הצבעה

פה אחד.

<< יור >> היו"ר ניר אורבך: << יור >>

ההצעה התקבלה.

<< דובר >> ארבל אסטרחן: << דובר >>

אני רוצה להגיד שזה דבר חריג שממנים ממלא-מקום קבוע לזמן מוגבל. אני לא
זוכרת שקרה דבר כזה. הגיעה עכשיו בקשה, הסבירו לי שיש איזשהם נסיבות שרוצים
שבאמת זה יהיה לעניין מסוים.

<< דובר >> יצחק פינדרוס (יהדות התורה): << דובר >>

בסיעה עוד לא החליפו את ממלא-המקום, עוד לא החליטו על ממלא-מקום, עוד לא
זה, וזה משהו נקודתי כרגע.

<< דובר >> ארבל אסטרחן: << דובר >>

כן, אבל אני רק רוצה להגיד שזה לא אמור להיות עכשיו איזה תקדים שיתחילו
לעשות ממלאי-מקום שזה לחודש הזה וזה לחודש הזה.

<< דובר >> מופיד מרעי (כחול לבן): << דובר >>

שיציינו את זה לפרוטוקול שלא - - -

<< קריאה >> קריאה: << קריאה >>

זה לא יהווה תקדים.

<< יור >> היו"ר ניר אורבך: << יור >>

תודה רבה. אני נועל את הישיבה. המשך יום נעים לכולם.

<< סיום >> הישיבה ננעלה בשעה 09:53. << סיום >>
