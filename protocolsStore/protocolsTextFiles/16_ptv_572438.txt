הכנסת השש-עשרה נוסח לא מתוקן

מושב שני

פרוטוקול מס' 140

מישיבת ועדת הכנסת

יום שני, ב' בתמוז התשס"ד (21 ביוני 2004), שעה 10:00

סדר היום:

1. בקשה לקביעת סדרי דיון לדיון בהצעת אי-אמון בממשלה.

2. בקשת חבר הכנסת אילן שלגי להקדמת הדיון בהצעת חוק הקולנוע (תיקון –
תקציב שנתי מינימלי), התשס"ד-2004 (פ/2358).

3. בקשת יושב-ראש ועדת החוקה, חוק ומשפט להעברת הצעת חוק החברות הממשלתיות
(תיקון מס' 15) התשס"ד-2004, מוועדת חוקה, חוק ומשפט לדיון בוועדת הכספים.

4. בקשת יושב-ראש ועדת הפנים ואיכות הסביבה להעברת הצעה לסדר היום בנושא
"מעצרם של אנשי התנועה האסלאמית" מוועדת החוץ והביטחון לדיון בוועדת הפנים
ואיכות הסביבה.

נכחו:

חברי הוועדה:

היו"ר רוני בר-און

רשף חן

גדעון סער

אילן שלגי

מוזמנים:

דוד לב - סגן מזכיר הכנסת

אריאלה קלעי - מזכירות הממשלה

גונן גומטסקי - רשות החברות

יועצת משפטית: ארבל אסטרחן

מנהלת הוועדה: אתי בן-יוסף

קצרנית: שלומית כהן

1. בקשה לקביעת סדרי דיון לדיון בהצעת אי-אמון בממשלה

היו"ר רוני בר-און:

אני פותח את ישיבת הוועדה. על סדר היום בקשה לקביעת סדרי דיון. נתקבלה
במזכירות הכנסת בקשת סיעות ש"ס, יחד, חד"ש, תע"ל, בל"ד ורע"ם להביע אי-אמון
בראש הממשלה בשני נושאים: א. התגברות האבטלה, הצעת סיעת ש"ס; ב. הפרסומים
לפיהם ישראל מתחילה לבנות את גדר ההפרדה סביב אריאל – הצעות יחד, חד"ש,
תע"ל, בל"ד ורע"ם. ההצעות יידונו בישיבת הכנסת ביום שני, ב' בתמוז התשס"ד,
21 ביוני 2004. ועדת הכנסת מתבקשת לקבוע מסגרות דיון להצעות אלה.

ההצעה שלי היא 20 דקות לליכוד, 10 דקות לעבודה, 7 דקות לשינוי ו-5 דקות לכל
היתר. מי בעד ההצעה? מי נגד? מי נמנע?

ה צ ב ע ה

בעד – רוב

נגד – אין

נמנעים – אין

ההצעה התקבלה פה אחד.

2. בקשת חבר הכנסת אילן שלגי להקדמת הדיון בהצעת חוק הקולנוע

(תיקון – תקציב שנתי מינימלי), התשס"ד-2004 (פ/2358)

היו"ר רוני בר-און:

הנושא הבא הוא בקשה לפטור מחובת הנחה להצעת חוק הקולנוע (תיקון – תקציב
שנתי מינימלי), התשס"ד-2004 (פ/2358), של חבר הכנסת אילן שלגי. המבקש אינו
נוכח. מה עמדת הממשלה?

אריאלה קלעי:

הממשלה מתנגדת.

היו"ר רוני בר-און:

אין קוורום. הבקשה נדחית.

3. בקשת יושב-ראש ועדת החוקה, חוק ומשפט להעברת הצעת חוק החברות הממשלתיות

(תיקון מס' 15) התשס"ד-2004, מוועדת חוקה, חוק ומשפט לדיון בוועדת הכספים

היו"ר רוני בר-און:

בקשת יושב-ראש ועדת החוקה, חוק ומשפט להעברת הצעת חוק החברות הממשלתיות
(תיקון מס' 15) התשס"ד-2004, מוועדת חוקה, חוק ומשפט לדיון בוועדת הכספים.
הבקשה היא בהסכמת יושב-ראש ועדת הכספים. מי בעד? מי נגד? מי נמנע?

ה צ ב ע ה

בעד – רוב

נגד – אין

נמנעים – אין

אנחנו קובעים אפוא, פה אחד, שהעניין עובר לוועדת הכספים.

4. בקשת יושב-ראש ועדת הפנים ואיכות הסביבה להעברת הצעה לסדר היום בנושא
"מעצרם של אנשי התנועה האסלאמית" מוועדת החוץ והביטחון לדיון בוועדת הפנים
ואיכות הסביבה

היו"ר רוני בר-און:

בקשת יושב-ראש ועדת הפנים ואיכות הסביבה להעברת הצעה לסדר היום בנושא
"מעצרם של אנשי התנועה האסלאמית" מוועדת החוץ והביטחון לדיון בוועדת הפנים
ואיכות הסביבה. יושב-ראש ועדת החוץ והביטחון, חבר הכנסת יובל שטייניץ,
מתנגד לבקשה.

מי בעד? מי נגד? מי נמנע?

ה צ ב ע ה

בעד – אין

נגד – רוב

נמנעים – אין

אנחנו קובעים פה אחד שההצעה לסדר היום תידון בוועדת החוץ והביטחון.

תודה רבה. הישיבה נעולה.

הישיבה ננעלה בשעה 10:05
