הכנסת העשרים

מושב רביעי

פרוטוקול מס' 287

מישיבת ועדת הכנסת

יום רביעי, ה' בחשון התשע"ח (25 באוקטובר 2017), שעה 9:30

סדר היום:

המלצת יושב ראש הכנסת וסגניו בדבר מועדי כנסים במושב הרביעי ופתיחת המושב
החמישי של הכנסת העשרים

נכחו:

חברי הוועדה:

יואב קיש – היו"ר

איילת נחמיאס ורבין

מוזמנים:

  ------------------------------------------------------------------------
  מזכירת הכנסת ירדנה מלר-הורוביץ                                      
  -------------------------------------------------------------- ---- ----

  ------------------------------------------------------------------------

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

לאה קיקיון

המלצת יושב ראש הכנסת וסגניו בדבר מועדי כנסים במושב הרביעי ופתיחת המושב
החמישי של הכנסת העשרים

היו"ר יואב קיש:

שלום לכולם, אני מתכבד לפתוח את הישיבה.

אני מתנצל, הייתי בדיון סוער, סגור, בוועדת החוץ והביטחון. נמצאת אתנו
מזכירת הכנסת ואנחנו דנים על המועדים של המושב הרביעי ופתיחת המושב החמישי
של הכנסת ה-20. אני אקריא את המסמך שהתקבל, המלצה של יו"ר הכנסת וסגניו.

כנס החורף נפתח ב-22,10,2017 ויסתיים ביום ראשון, ב' ניסן, התשע"ח,
18.3.2018. יש הערה לזה?

מזכירת הכנסת ירדנה מלר-הורוביץ:

כן. זה ייתן לנו 21 שבועות של כנס חורף. התאריך העברי הוא ב' בניסן, וזה
יוצא כמו כל שנה כשבועיים לפני ליל הסדר.

היו"ר יואב קיש:

זה נראה לי בסדר. כנס הקיץ ייפתח כחודש ושבוע לאחר סיום כנס החורף,
ב-29.4.2018, י"ד באייר, ויסתיים ביום ראשון, י' באב, התשע"ח, 22.7.2018.

מזכירת הכנסת ירדנה מלר-הורוביץ:

כאן התבקשנו להגיד שבתאריכים 24,25 במאי – הפנה את תשומת לבנו חבר הכנסת
חמד עמאר שיש חג לדרוזים וזה גם כיוון טוב להצעה של יושב-ראש הכנסת, לאמירה
שלו שהשנה נציין 70 שנה להקמת המדינה, לעצמאות המדינה, ולכן יהיו הרבה
טקסים. בשבוע הנותר שמיום העצמאות ועד פתיחת הכנס זה מאפשר לנו זמן לכנסים,
ישיבות וקבלת משלחות, וכן הלאה.

היו"ר יואב קיש:

מתי יוצא יום העצמאות?

מזכירת הכנסת ירדנה מלר-הורוביץ:

יום העצמאות יוצא ב-19 לאפריל, ואז יש עוד שבוע שאפשר - - -

קריאות:

- - -

מזכירת הכנסת ירדנה מלר-הורוביץ:

לא, השנה לא.

בדרך כלל בתשעה באב אנחנו כבר בפגרה, והשנה הצום יוצא בשבת ולכן הוא נדחה.
יום ראשון יהיה י' באב, ששם יתקיים הצום. לכן ההצעה היא לצאת ב-22 ביולי.

אתם לא רואים כאן פירוט של פורים ושבועות כי זה נופל השנה על סופי שבוע, לא
נופל על ימי עבודה. כן ציינו את שבוע החנוכה כשביום שלישי, ה-12.12, כ"ד
בכסלו זה נר ראשון. בדרך כלל חברי כנסת מעדיפים לחגוג עם המשפחות לפחות את
הנר הראשון ואז המליאה תסתיים ב-16:00 ואולי אפילו לפני כן, כי מחשיך
מוקדם, כדי שיוכלו להגיע לבתיהם. ביום רביעי נקיים הדלקת נר שני, המליאה
תיפתח בשעה 11:00 ובתום הישיבה תתקיים הדלקת הנר המסורתית. שבוע לאחר מכן,
שני ושלישי – המליאה תיפתח בשעה 13:00 ותסתיימנה הישיבות בשעה 16:00 לכל
המאוחר. זה מאפשר לכם גם זמן להגיע להדלקות הנר שאתם מוזמנים אליהן ברחבי
הארץ.

קריאות:

- - -

מזכירת הכנסת ירדנה מלר-הורוביץ:

היו פניות של חברי כנסת שהפנו את תשומת לבנו שהם מוזמנים. נהגנו בצורה
מסורתית.

המושב החמישי של הכנסת ה-20 ייפתח לפי ההצעה לאחר החגים, ביום ראשון, ה'
בחשוון, התשע"ט, 14 באוקטובר, 2018. זו ההצעה.

היו"ר יואב קיש:

מתי מסתיים החג?

מזכירת הכנסת ירדנה מלר-הורוביץ:

החג מסתיים שבוע קודם. ראש השנה יוצא בספטמבר.

קריאות:

- - -

איילת נחמיאס ורבין (המחנה הציוני):

למה אני שואלת? אני בודקת את הסבירות. אני רוצה לדעת כי יש עניין של
הסתכלות ציבורית עלינו. אני רוצה לדעת כמה זמן יוצאת הפגרה. שנה שעברה
המושב היה יותר ארוך כי היתה שנה מעוברת.

מזכירת הכנסת ירדנה מלר-הורוביץ:

לפי ההצעה הזו כנס הקיץ יהיה 13 שבועות, יחד זה ייתן לנו 34 שבועות שהכנסת
עובדת. החוק אומר לא פחות מ-8 חודשים ואנחנו נעבור 8 וחצי חודשים.

איילת נחמיאס ורבין (המחנה הציוני):

מעולה.

היו"ר יואב קיש:

רק שאלה – מתי סוכות מסתיים?

מזכירת הכנסת ירדנה מלר-הורוביץ:

יום ראשון זה חג. הושענא רבא ב-30 לחודש, ואז אמרנו עוד שבוע.

היו"ר יואב קיש:

אבל זה שבועיים. זה 14.10.

אני זוכר ששבוע אחד אחרי סוכות – וזה הגיוני. פה נראה לי שיש שבועיים.

מזכירת הכנסת ירדנה מלר-הורוביץ:

זה יוצא יום ראשון - תכף נבדוק.

קריאות:

- - -

מזכירת הכנסת ירדנה מלר-הורוביץ:

יכול להיות שטעינו בשבוע. נבדוק את זה. עלתה גם הצעה של כ"ח בתשרי, 7
באוקטובר.

היו"ר יואב קיש:

נעצור את הדיון. תבררו. אנחנו נאשר את הכל חוץ ממועד פתיחת המושב החמישי של
הכנסת ה-20. נבקש מהנשיאות שיבדקו את זה ויחזרו אלינו עם ההחלטה שלהם.

איילת נחמיאס ורבין (המחנה הציוני):

מקובל עלי. רק אני מבקש שיישמר המנהג של הכנסת.

היו"ר יואב קיש:

בסדר. בדקנו, ראינו, שאלנו. יחזרו עם הסבר.

ארבל אסטרחן:

אם אתה משנה את תאריך החזרה יכול להיות שזה ישפיע גם על תאריך היציאה.

היו"ר יואב קיש:

לא. על תאריך היציאה זה לא ישפיע. אז אני מעלה להצבעה את הצעת הנשיאות. כנס
חורף 17, כנס קיץ 18, שבוע חנוכה כפי שהוגדר – בלבד, ללא מועד פתיחת מושב
חמישי. ביקשתי לקבל התייחסות מהנשיאות, כולל גם תאריך סגירה.

מי בעד? ירים את ידו.

הצבעה

בעד – 2

נגד – אין

נמנעים – אין

ההצעה בדבר מועדי כנסים במושב הרביעי ופתיחת המושב החמישי של הכנסת העשרים,
אושרה.

היו"ר יואב קיש:

ההצעה התקבלה פה אחד. אני מודה לכם, הישיבה נעולה.

הישיבה ננעלה בשעה 10:00
