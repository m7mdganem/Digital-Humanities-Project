הכנסת העשרים

מושב שני

פרוטוקול מס' 54

מישיבת ועדת הכנסת

יום שני, כ' בחשוון התשע"ו (2 בנובמבר 2015), שעה 12:55

סדר היום:

1. רביזיה על החלטת ועדת הכנסת בדבר הקדמת הדיון בהצעת חוק העונשין (תיקון
מס' 123) (הסתה לטרור), התשע"ו–2015 (מ/967), לפני הקריאה הראשונה

2. הרכב הוועדה המשותפת של ועדת הכלכלה וועדת החינוך, התרבות והספורט לפי
חוק הרשות השנייה לטלוויזיה ורדיו

נכחו:

חברי הוועדה:

צחי הנגבי – מ"מ היו"ר

רוברט אילטוב

אברהם נגוסה

חברי הכנסת:

ג'מאל זחאלקה

יוסי יונה

מוזמנים:

  ------------------------------------------------------------------------
  דודי קופל –    משרד האוצר
  --------- ---- ---------------------------------------------------------

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

אור שושני

רביזיה על החלטת ועדת הכנסת בדבר הקדמת הדיון בהצעת חוק העונשין (תיקון מס'
123) (הסתה לטרור), התשע"ו–2015 (מ/967), לפני הקריאה הראשונה

היו"ר צחי הנגבי:

אני פותח את הישיבה. מי בעד הצעת הרביזיה של ג'מאל זחאלקה? מי נגדה?

הצבעה

בעד הרביזיה – 1

נגד – רוב

הרביזיה על החלטת ועדת הכנסת בדבר הקדמת הדיון בהצעת חוק העונשין (תיקון
מס' 123) (הסתה לטרור), התשע"ו–2015 (מ/967), לפני הקריאה הראשונה, לא
נתקבלה.

היו"ר צחי הנגבי:

הרביזיה לא אושרה.

הרכב הוועדה המשותפת של ועדת הכלכלה וועדת החינוך, התרבות והספורט לפי חוק
הרשות השנייה לטלוויזיה ורדיו

היו"ר צחי הנגבי:

ההרכב החדש הוא? תקריאי אותו.

אתי בן יוסף:

מטעם ועדת הכלכלה: חברי הכנסת איתן כבל, דוד ביטן, נורית קורן, יצחק וקנין,
רועי פולקמן, יעקב פרי, דב חנין ועיסאווי פריג'. מטעם ועדת החינוך, התרבות
והספורט: יעקב מרגי, מנחם מוזס, מרדכי יוגב, מירב בן ארי, מיקי זוהר, עודד
פורר, איציק שמולי ומסעוד גנאים. יושב-ראש הוועדה יהיה חבר הכנסת איתן כבל.

היו"ר צחי הנגבי:

תודה. מי בעד? מי נגד?

הצבעה

בעד הרכב הוועדה – רוב

נגד – 1

הרכב הוועדה המשותפת אושר.

היו"ר צחי הנגבי:

אושר. תודה.

יוסי יונה (המחנה הציוני):

רביזיה.

היו"ר צחי הנגבי:

למה?

יוסי יונה (המחנה הציוני):

שיקולים שלנו.

קריאה:

אבל הוא לא חבר בוועדה.

יוסי יונה (המחנה הציוני):

אני מחליף.

היו"ר צחי הנגבי:

אוקיי, רביזיה בעוד חצי שעה. תודה.

אתי בן יוסף:

נודיע מתי.

היו"ר צחי הנגבי:

נודיע מתי. תודה.

הישיבה ננעלה בשעה 13:00.
