הכנסת השבע-עשרה נוסח לא מתוקן

מושב שלישי

פרוטוקול מס' 227

מישיבת ועדת הכנסת

יום רביעי, כ"ו באדר ב' התשס"ח (2 באפריל 2008), שעה 10:20

סדר היום: בקשות חברי הכנסת להקדמת הדיון בהצעות חוק כדלקמן:

 1. הצעת חוק רישום ציוד וגיוס לצבא ההגנה לישראל (תיקון מס' 4),
התשס"ח-2008 (מ-258)

2.  הצעת חוק שירות ביטחון (הוראת שעה) (הצבת יוצאי צבא בשירות בתי הסוהר)
    (תיקון), התשס"ח-2008 (מ-371)

3.  הצעת חוק סיוע לקטינים נפגעי עבירות מין או אלימות, התשס"ח-2008
    (כ-141)

4.  הצעת חוק לתיקון פקודת התעבורה (מס' 88 – הוראת שעה), התשס"ח-2008
    (כ-185)

5.  הצעת חוק הגנת הצרכן (תיקון מס' 22), התשס"ח-2008 (כ-202)

6.  הצעת חוק הגנת הצרכן (תיקון מס' 32), התשס"ח-2008 (כ-210)

7.  הצעת חוק איגודי ערים (תיקון) (מ-335)

נכחו:

חברי הוועדה:

דוד טל - היו"ר

יולי יואל אדלשטיין

רוברט אילטוב

מנחם בן-ששון

יצחק זיו

יואל חסון

אברהם מיכאלי

יעקב מרגי

אורית נוקד

גדעון סער

יוחנן פלסנר

מאיר פרוש

רונית תירוש

מוזמנים:

איל ינון, מזכיר הכנסת

עו"ד אורית קורן, משרד המשפטים, משנה ליועמ"ש

לשכה משפטית:

עו"ד ארבל אסטרחן

שלומי בלבן - מתמחה

מנהלת הוועדה:

אתי בן-יוסף

קצרנית פרלמנטרית:

אסתר מימון

 

1.  
    הצעת חוק רישום ציוד וגיוס לצבא ההגנה לישראל (תיקון מס' 4),
    התשס"ח-2008 (מ-258)

2.  הצעת חוק שירות ביטחון (הוראת שעה) (הצבת יוצאי צבא בשירות בתי הסוהר)
    (תיקון), התשס"ח-2008 (מ-371)

3.  הצעת חוק סיוע לקטינים נפגעי עבירות מין או אלימות, התשס"ח-2008
    (כ-141)

4.  הצעת חוק לתיקון פקודת התעבורה (מס' 88 – הוראת שעה), התשס"ח-2008
    (כ-185)

5.  הצעת חוק הגנת הצרכן (תיקון מס' 22), התשס"ח-2008 (כ-202)

6.  הצעת חוק הגנת הצרכן (תיקון מס' 32), התשס"ח-2008 (כ-210)

7.  הצעת חוק איגודי ערים (תיקון) (מ-335)

היו"ר דוד טל:

רבותי חברי הכנסת, זימנו ישיבה דחופה, כתוצאה ממה שיאמר כרגע מזכיר הכנסת.
הוא יסביר למה זימנו את הישיבה הדחופה הזאת, ולאחר מכן הוא יציג את החוקים
שלא הספיקו אתמול לדון בהם ונצביע עליהם אם אנחנו נותנים פטור או לא נותנים
פטור. אם לא נותנים פטור מחובת הנחה להצעת חוק, היא לא תוכל לבוא היום
להצבעה, וממילא היא תידחה עד סיום הפגרה. אדוני מזכיר הכנסת, בבקשה.

איל ינון:

אתמול נסתיים הדיון במליאה מוקדם מהצפוי, ולכן הלשכה המשפטית והדפוס לא
הספיקו כמתוכנן להניח על שולחן הכנסת הצעות שוועדות הכנסת השונות סיימו
להכין לקריאה השנייה והשלישית, ושהיו אמורות לעלות להצבעה ביום האחרון של
הכנס, לכן אנחנו מבקשים לפי סעיף 125 לתקנון, שוועדת הכנסת תפטור מחובת
הנחה, כי יש חובת הנחה בתקנון של יום לפני, לקראת הקריאה השנייה והקריאה
השלישית, מספר הצעות חוק שאותן אני אציין לבקשת חבר הכנסת בן-ששון.

הצעה שעולה מוועדת החוץ והביטחון לקריאה השנייה והשלישית, הצעת חוק רישום
ציוד וגיוסו לצבא ההגנה לישראל (תיקון מס' 4), התשס"ח-2008. זאת הצעת חוק
ממשלתית.

היו"ר דוד טל:

רבותי, אני מעלה להצבעה לפטור מחובת הנחה הצעה של ועדת החוץ והביטחון. מי
בעד פטור, ירים את ידו. תודה. מי נגד? תודה. מי נמנע? תודה.

הצבעה

בעד פטור – פה אחד

אושר פטור מחובת הנחה להצעת חוק רישום ציוד וגיוס לצבא ההגנה לישראל (תיקון
מס' 4), התשס"ח-2008

היו"ר דוד טל:

הצעת החוק קיבלה פטור מחובת הנחה.

איל ינון:

ההצעה השנייה היא הצעת חוק שירות ביטחון (הוראת שעה) (הצבת יוצאי צבא
בשירות בתי הסוהר) (תיקון), התשס"ח-2008, שעולה מוועדת החוץ והביטחון
לקריאה השנייה ולקריאה השלישית.

היו"ר דוד טל:

זה שייך למשרד לביטחון פנים.

איל ינון:

כן, אבל זה עולה מוועדת החוץ והביטחון. זאת הצעת חוק ממשלתית.

יולי-יואל אדלשטיין:

מי היוזם?

איל ינון:

הממשלה.

היו"ר דוד טל:

מי בעד פטור מחובת הנחה? תודה. מי נגד? תודה. מי נמנע? תודה.

הצבעה

בעד – רוב

נגד – 1

אושר פטור מחובת הנחה להצעת חוק שירות ביטחון (הוראת שעה) (הצבת יוצאי צבא
בשירות בתי הסוהר) (תיקון), התשס"ח-2008

היו"ר דוד טל:

ההצעה קיבלה פטור מחובת הנחה.

איל ינון:

ההצעה השלישית היא הצעת חוק סיוע לקטינים נפגעי עבירות מין או אלימות,
התשס"ח-2008, שעולה מהוועדה לזכויות הילד. היוזם שלה הוא חבר הכנסת מיכאל
מלכיאור. מי בעד פטור מחובת הנחה? מי נגד? תודה. מי נמנע? תודה.

הצבעה

בעד – פה אחד

אושר לפטור מחובת הנחה הצעת חוק סיוע לקטינים נפגעי עבירות מין או אלימות,
התשס"ח-2008

היו"ר דוד טל:

הצעת החוק קיבלה פטור מחובת הנחה.

איל ינון:

ההצעה הבאה היא הצעת חוק לתיקון פקודת התעבורה (מס' 88 – הוראת שעה),
התשס"ח-2008, שעולה מוועדת הכלכלה לקריאה השנייה ולקריאה השלישית. היוזם
שלה הוא חבר הכנסת נסים זאב.

היו"ר דוד טל:

מי בעד פטור מחובת הנחה? מי נגד? מי נמנע?

הצבעה

בעד – פה אחד

אושר פטור מחובת הנחה להצעת חוק לתיקון פקודת התעבורה (מס' 88 – הוראת
שעה), התשס"ח-2008

היו"ר דוד טל:

ההצעה קיבלה פטור מחובת הנחה. ההצעה הבאה.

איל ינון:

הצעת חוק הגנת הצרכן (תיקון מס' 22), התשס"ח-2008, גם היא עולה מוועדת
הכלכלה לקריאה השנייה ולקריאה השלישית, היוזמת חברתה כנסת אורית נוקד.

היו"ר דוד טל:

מי בעד פטור מחובת הנחה? זאת הצעת חוק מצוינת, לדעתי האישית. מי נגד? תודה.
מי נמנע? תודה.

הצבעה

בעד – פה אחד

אושר פטור מחובת הנחה הצעת חוק הגנת הצרכן (תיקון מס' 22), התשס"ח-2008

היו"ר דוד טל:

ההצעה קיבלה פטור מחובת הנחה.

איל ינון:

ההצעה הבאה היא הצעת חוק הגנת הצרכן (תיקון מס' 23), התשס"ח-2008, שעולה
מוועדת הכלכלה לקריאה השנייה ולקריאה השלישית, היוזמים חברי הכנסת גלעד
ארדן ואלי אפללו.

היו"ר דוד טל:

מי בעד פטור מחובת הנחה, ירים את ידו. תודה. מי נגד? תודה. מי נמנע? תודה.

הצבעה

בעד – פה אחד

אושר פטור מחובת הנחה הצעת חוק הגנת הצרכן (תיקון מס' 23), התשס"ח-2008

היו"ר דוד טל:

גם ההצעה הזאת קיבלה פטור מחובת הנחה.

איל ינון:

ההצעה האחרונה, הצעת חוק איגודי ערים (תיקון מס') (מינוי ועדה קרואה
באיגודי ערים), הממשלה היא היוזמת. זאת הצעה שעולה מוועדת הפנים לקריאה
השנייה ולקריאה השלישית.

היו"ר דוד טל:

מי בעד, ירים את ידו. תודה. מי נגד? מי נמנע? תודה.

הצבעה

בעד – פה אחד

אושר פטור מחובת הנחה להצעת חוק איגודי ערים (תיקון)

היו"ר דוד טל:

רבותי, חברי הכנסת, אני רוצה להסב את תשומת לבכם שיכול להיות שבתוך שעה או
שעתיים אני אזמן שוב ועדה בנושא שכרגע הממשלה עדיין לא סיכמה.

יולי-יואל אדלשטיין:

אדוני מרמז על משהו?

היו"ר דוד טל:

אני מרמז שהממשלה נמצאת כרגע בתהליך של אישורים טלפוניים, לכשזה יהיה מוכן,
אני אזמן אתכם.

רונית תירוש:

אני רוצה לבקש מהאופוזיציה ומהקואליציה להתאחד ולברך היום את יואל חסון
ליום הולדתו.

היו"ר דוד טל:

אני אוסיף, למה שרונית תירוש אמרה, מיטב ברכות ואיחולים בשם כל הוועדה.

רבותי חברי הכנסת, סיימנו את הפרק הזה. הפרק הבא יבוא בהמשך. היום. תודה
רבה. הישיבה נעולה.

הישיבה ננעלה בשעה 10:30.
