הכנסת התשע-עשרה

נוסח לא מתוקן

מושב שלישי

פרוטוקול מס' 138

מישיבת ועדת הכנסת

יום רביעי, י"ח בכסלו התשע"ה (10 בדצמבר 2014), שעה 9:30

סדר היום:

1. בקשת יושב ראש ועדה להעברת הצעת חוק מוועדה לוועדה אחרת.

2. קביעת ועדה לדיון בהצעות החוק הבאות :

3. הצעת חוק זכויות הדייר בדיור הציבורי (תיקון - סיוע ריאלי בשכר דירה),
התשע"ג -2013

4. הצעת חוק זכויות הדייר בדיור הציבורי (תיקון - סיוע ריאלי בשכר דירה),
התשע"ג-2013

נכחו:

חברי הוועדה:

אילן גילאון – מ"מ היו"ר

דב ליפמן

יפעת קריב

דב חנין

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

אתי בן-שמחון

בקשת יושב ראש ועדה להעברת הצעת חוק מוועדה לוועדה אחרת.

קביעת ועדה לדיון בהצעות החוק הבאות :

הצעת חוק זכויות הדייר בדיור הציבורי (תיקון - סיוע ריאלי בשכר דירה),
התשע"ג -2013

הצעת חוק זכויות הדייר בדיור הציבורי (תיקון - סיוע ריאלי בשכר דירה),
התשע"ג-2013

היו"ר אילן גילאון:

בוקר טוב לכולם, אני מתכבד לפתוח את ישיבת ועדת הכנסת. ביום ה-23 ליולי
2014, התקיים דיון במליאת הכנסת בשלוש הצעות זכויות הדייר בדיור הציבורי
(תיקון – סיוע ריאלי בשכר דירה):

1. (פ/2117) של חברת כנסת אורלי לוי אבקסיס, עברה ביום שני ה-8 לדצמבר
2014, לוועדת הכלכלה.

2. (פ/624) של חבר הכנסת אילן גילאון, שעברה ישירות מהמליאה לוועדת העבודה,
הרווחה והבריאות. יו"ר ועדת העבודה, הרווחה והבריאות, נתן הסכמתו להעברת
הצעת החוק של חבר הכנסת אילן גילאון מוועדת העבודה, הרווחה והבריאות לדיון
בוועדת הכלכלה.

3. (פ/620) של חבר הכנסת דב חנין, שממתינה אצלנו לקביעת וועדה.

חבר הכנסת דב חנין, מבקש העברה לוועדת הכלכלה.

א. להמליץ להכנסת על העברת הצעת החוק של חבר הכנסת אילן גילאון מוועדת
העבודה, הרווחה והבריאות לדיון בוועדת הכלכלה.

ב. לקבוע כי ועדת הכלכלה תדון בהצעת החוק של חבר הכנסת דב חנין.

ארבל אסטרחן:

אחד זה המלצה למליאה, ואחד זה החלטה.

היו"ר אילן גילאון:

הצבעה – מי בעד? מי נגד?

הצבעה

בעד – רוב

נגד – מיעוט

נמנעים – אין

ההמלצה נתקבלה.

היו"ר אילן גילאון:

פה אחד.

היו"ר אילן גילאון:

בקשת יושב ראש ועדת החוקה, חוק ומשפט, להקדמת דיון בהצעת חוק זכויות נפגעי
עבירה (תיקון מס' 9) (זכותו של נפגע עבירת מין לבחירת מין החוקר),
התשע"ה-2014, לפני הקריאה השנייה והשלישית.

הצבעה – מי בעד? מי נגד?

הצבעה

בעד – רוב

נגד – מיעוט

נמנעים – אין

הבקשה נתקבלה.

היו"ר אילן גילאון:

פה אחד.

ארבל אסטרחן:

הגיעה לוועדה מכתב מחבר הכנסת מצנע, יו"ר ועדת החינוך התרבות והספורט, לגבי
הצעת חוק לעידוד מקצוע ההוראה שעברה אתמול במליאה בקריאה הראשונה, ככל
הנראה בטעות יו"ר הישיבה אמר שההצעה תעבור להמשך דיון בוועדה לקיום מעמד
האשה. אבל זאת טעות, כי לא ניתן במליאה בשלב של הקריאה הראשונה להעביר
לוועדה אחרת אלא לזו שהכינה את הצעת החוק. לכן, היות והדבר נאמר במליאה,
פנו לכאן בשביל להעביר את זה מוועדה לוועדה, אבל בעצם אין צורך, מה שצריך
לעשות זה להודיע במליאה, ומזכירת הכנסת תעשה את זה, שההודעה שניתנה אתמול
נעשתה בטעות, ובעצם הוועדה מוחזרת לוועדת החינוך להכנה לקריאה שנייה
ושלישית.

מזכירת הכנסת ירדנה מלר-הורוביץ:

- - - העביר בצורה מובנית לוועדת החינוך, וככה אנחנו עלינו על זה.

תודה רבה, ארבל.

היו"ר אילן גילאון:

תודה רבה.

הישיבה נעולה.

הישיבה ננעלה בשעה 09:40
