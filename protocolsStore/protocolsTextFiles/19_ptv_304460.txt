הכנסת התשע-עשרה

נוסח לא מתוקן

מושב שלישי

פרוטוקול מס' 135

מישיבת ועדת הכנסת

יום שני, ט"ז בכסלו התשע"ה (08 בדצמבר 2014), שעה 11:00

סדר היום:

א. הכנה לקריאה השנייה והשלישית בהצעות חוק:

1. הצעת חוק התפזרות הכנסת התשע-עשרה, התשע"ה-2014

ב. בקשות לפטור מחובת הנחה לפני הקריאה השנייה והשלישית בהצעות החוק הבאות:

1. הצעת חוק להסדר התדיינות בסכסוכי משפחה, התשע"ד-2014 (מ/885).

2. הצעת חוק יסודות התקציב (תיקון מס' 46) (שינויים בתקציב הביטחון),
התשע"ה-2014

(כ/583).

3. הצעת חוק למניעת הסתננות ולהבטחת יציאתם של מסתננים ועובדים זרים מישראל
(תיקוני

חקיקה והוראות שעה), התשע"ה-2014 (מ/904).

4. הצעת חוק המכר (דירות) (הבטחת השקעות של רוכשי דירות) (תיקון מס' 8)
(התחדשות

עירונית), התשע"ה-2014 (כ579).

5. הצעת חוק פיקוח על בתי ספר (תיקון מס' 8), התשע"ה-2014 (פ/2070/19).

6. הצעת חוק איסור אלימות בספורט (תיקון) (הגברת האכיפה), התשע"ה-2014
(פ/2625/19).

7. הצעת חוק זכויות החולה (תיקון מס' 8), התשע"ה-2014 (כ/578).

8. הצעת חוק טיפול בחולי נפש (תיקון מס' 8), התשע"ה-2014 (מ/673).

9. הצעת חוק הדואר (תיקון מס' 12), התשע"ה-2014 (מ/881).

10. הצעת חוק איסור הפליה במוצרים, בשירותים ובכניסה למקומות בידור
ולמקומות ציבוריים (תיקון מס' 5) (איסור הפליה בשל לבישת מדי כוחות הביטחון
וההצלה), התשע"ד-2014 (כ/570).

11. הצעת חוק מימון מפלגות (תיקון - הלוואות ומימון), התשע"ה-2014
(פ/292019).

ג. סדרי עבודת הכנסת והוועדות בפגרת הבחירות.

ד. בקשת חברי הכנסת אברהים צרצור, מסעוד גנאים, וטאלב אבו עראר בדבר
שינויים בהרכב הסיעתי של סיעת רע"מ- תע"ל.

ה. הקמת ועדה משותפת של ועדת הכלכלה וועדת החינוך, התרבות והספורט לפי חוק
הרשות השנייה לטלוויזיה ורדיו.

נכחו:

חברי הוועדה:

יריב לוין – היו"ר

רוברט אילטוב

קארין אלהרר

זאב אלקין

באסל גטאס

נסים זאב

אלכס מילר

אורי מקלב

משה זלמן פייגלין

שולי מועלם רפאלי

רינה פרנקל

רות קלדרון

אברהים צרצור

מסעוד גנאים

מוזמנים:

מזכירת הכנסת ירדנה מלר-הורוביץ

  -----------------------------------------------------------------------
  סגן מזכירת הכנסת נאזם בדר                                          
  ------------------------------------------------------------- ---- ----

  -----------------------------------------------------------------------

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

סיגל גורדון

הצעת חוק התפזרות הכנסת התשע-עשרה, התשע"ה-2014

היו"ר יריב לוין:

חברים, אני פותח את ישיבת הוועדה, על סדר היום שורה ארוכה של נושאים ערב
פיזורה הצפוי של הכנסת. אני מציע, לפי הצעתו של יושב ראש הקואליציה ובקשתו
של חבר הכנסת באסל גטאס, אנחנו נתחיל מהסעיף שרשום בסדר היום כסעיף ב':
הצעת חוק התפזרות הכנסת התשע"ה-2014 (כ/585), הכנה לקריאה שנייה ושלישית,
והקדמת הדיון בה. רבותי, ההצעה, תיכף ארבל תקריא אותה, אומרת משפט אחד,
מדובר בקביעת התאריך ליום כ"ו באדר התשע"ה, 17 במרץ 2015.

ארבל, אני מציע שתקריאי לפרוטוקול, שיהיה לנו את זה מסודר.

ארבל אסטרחן:

הצעת חוק התפזרות הכנסת התשע-עשרה, התשע"ה-2014. הכנסת התשע-עשרה תתפזר
לפני כהונתה והבחירות לכנסת העשרים יתקיימו במועד שאמר יושב ראש הוועדה.

היו"ר יריב לוין:

כמובן שאני גם מציע, שניתן פטור מחובת הנחה, כדי שנוכל לאשר את זה היום
ובכך לסיים את התהליך.

נסים זאב:

אני מבקש הסתייגות.

היו"ר יריב לוין:

אין בעיה, אתה רוצה הסתייגות?

זאב אלקין:

היה סיכום בין כל ראשי הסיעות, שלחוק הזה לא מגישים הסתייגויות.

נסים זאב:

לא, אני מבקש זכות דיבור.

זאב אלקין:

בקשת דיבור אתה יכול.

היו"ר יריב לוין:

בקשת דיבור, בסדר.

ארבל אסטרחן:

אני מזכירה, שזה צריך לעבור עם רוב של לפחות 61, בקריאה השלישית.

רות קלדרון:

אדוני היושב ראש, אני מבקשת בקשת דיבור.

היו"ר יריב לוין:

אין בעיה. אני רוצה לבקש, שלא נשבור את המסורת, שהיתה לנו בכנסת הזאת וגם
בקודמותיה, בטח לא בחוק התפזרות הכנסת, שחבר הכנסת זאב יהיה הדובר האחרון,
כמו שאנחנו תמיד מקפידים.

נסים זאב:

אדוני היושב ראש, אני מבקש לדעת, זה חוק שמאגד את כל החוקים?

היו"ר יריב לוין:

כן. טוב רבותי, מי בעד הצעת חוק התפזרות הכנסת התשע-עשרה, התשע"ה-2014,
לקריאה שנייה ושלישית?

הצבעה

בעד – 6

נגד – אין

נמנעים – אין

ההצעה התקבלה פה אחד.

היו"ר יריב לוין:

בעד פה אחד, אין מתנגדים, אין נמנעים, אושר.

מי בעד לתת פטור מחובת הנחה לחוק התפזרות הכנסת התשע-עשרה?

הצבעה

בעד – פה אחד

נגד – אין

נמנעים – אין

ההצעה למתן פטור מחובת הנחה להצעת חוק התפזרות הכנסת התשע-עשרה,
התשע"ה-2014, התקבלה.

היו"ר יריב לוין:

בעד פה אחד, אין מתנגדים, אין נמנעים, אושר פה אחד.

בקשה לפטור מחובת הנחה לפני הקריאה השנייה והשלישית

בהצעת חוק להסדר התדיינות בסכסוכי משפחה, התשע"ד-2014 (מ/885)

היו"ר יריב לוין:

אני עובר עכשיו לנושאים שנוגעים לבקשות פטור מחובת הנחה. חלק מהנושאים, אני
מתבקש על ידי ועדת ההסכמות להוריד מסדר היום. מה שנשאר על סדר היום: הצעת
חוק להסדר התדיינות בסכסוכי משפחה, התשע"ד-2014. הצעה שהסתיימה, כל ההצעות
האלה הסתיימו ורוצים להעביר אותן טרם שהכנסת תתפזר.

מי בעד לאשר את הפטור מחובת הנחה להצעת חוק להסדר התדיינות בסכסוכי משפחה,
התשע"ד-2014.

הצבעה

בעד – פה אחד

נגד – אין

נמנעים – אין

הבקשה לפטור מחובת הנחה בהצעת חוק להסדר התדיינות בסכסוכי משפחה,
התשע"ד-2014, התקבלה

היו"ר יריב לוין:

אושר פה אחד.

בקשה לפטור מחובת הנחה לפני הקריאה השנייה והשלישית

בהצעת חוק יסודות התקציב (תיקון מס' 46) (שינויים בתקציב הביטחון),
התשע"ה-2014 (כ/583).

היו"ר יריב לוין:

אני עובר לנושא הבא: הצעת חוק יסודות התקציב (תיקון מס' 46) (שינויים
בתקציב הביטחון), התשע"ה-2014 (כ/583). מי בעד לאשר את הפטור?

הצבעה

בעד – 5

נגד – 3

נמנעים – אין

הבקשה לפטור מחובת הנחה בהצעת חוק יסודות התקציב (תיקון מס' 46) (שינויים
בתקציב הביטחון), התשע"ה-2014, התקבלה.

היו"ר יריב לוין:

5 בעד, 3 מתנגדים, אין נמנעים, אושר.

בקשה לפטור מחובת הנחה לפני הקריאה השנייה והשלישית

בהצעת חוק למניעת הסתננות ולהבטחת יציאתם של מסתננים ועובדים זרים מישראל
(תיקוני חקיקה והוראות שעה), התשע"ה-2014 (מ/904)

היו"ר יריב לוין:

אני עובר להצעת החוק הבאה: הצעת חוק למניעת הסתננות ולהבטחת יציאתם של
מסתננים ועובדים זרים מישראל (תיקוני חקיקה והוראת שעה), התשע"ה-2014
(מ/904). מי בעד החוק הזה?

הצבעה

בעד – 9

נגד – 2

נמנעים – אין

הבקשה לפטור מחובת הנחה בהצעת חוק למניעת הסתננות ולהבטחת יציאתם של
מסתננים ועובדים זרים מישראל (תיקוני חקיקה והוראות שעה), התשע"ה-2014,
התקבלה.

היו"ר יריב לוין:

9 בעד, 2 נגד, אין נמנעים, אושר.

בקשה לפטור מחובת הנחה לפני הקריאה השנייה והשלישית

בהצעת חוק המכר (דירות) (הבטחת השקעות של רוכשי דירות) (תיקון מס' 8)
(התחדשות עירונית), התשע"ה-2014 (כ579)

היו"ר יריב לוין:

אנחנו עוברים להצעה הבאה: הצעת חוק המכר (דירות) (הבטחת השקעות של רוכשי
דירות) (תיקון מס' 8) (התחדשות עירונית), התשע"ה-2014 (כ/579). מי בעד?

הצבעה

בעד – 7

נגד – אין

נמנעים – אין

הבקשה לפטור מחובת הנחה בהצעת חוק המכר (דירות) (הבטחת השקעות של רוכשי
דירות) (תיקון מס' 8) (התחדשות עירונית), התשע"ה-2014, התקבלה.

היו"ר יריב לוין:

בעד 7, נגד אין, נמנעים אין, אושר.

בקשה לפטור מחובת הנחה לפני הקריאה השנייה והשלישית

בהצעת חוק פיקוח על בתי ספר (תיקון מס' 8), התשע"ה-2014 (פ/2070/19)

היו"ר יריב לוין:

ההצעה הבאה: הצעת חוק פיקוח על בתי ספר (תיקון מס' 8), התשע"ה-2014
(פ/2070/19). מי בעד?

הצבעה

בעד – 9

נגד – אין

נמנעים – אין

הבקשה לפטור מחובת הנחה בהצעת חוק פיקוח על בתי ספר (תיקון מס' 8),
התשע"ה-2014, נתקבלה.

היו"ר יריב לוין:

9 בעד, אין מתנגדים, אין נמנעים, אושר.

בקשה לפטור מחובת הנחה לפני הקריאה השנייה והשלישית

הצעת חוק איסור אלימות בספורט (תיקון) (הגברת האכיפה), התשע"ה-2014
(פ/2625/19)

היו"ר יריב לוין:

אני עובר לנושא הבא: הצעת חוק איסור אלימות בספורט (תיקון) (הגברת האכיפה),
התשע"ה-2014 (פ/2625/19), מי בעד?

הצבעה

בעד – פה אחד

נגד – אין

נמנעים – אין

הבקשה לפטור מחובת הנחה להצעת חוק איסור אלימות בספורט (תיקון) (הגברת
האכיפה), התשע"ה-2014, נתקבלה.

היו"ר יריב לוין:

בעד רוב, נגד אין, נמנעים אין, אושר פה אחד.

בקשה לפטור מחובת הנחה לפני הקריאה השנייה והשלישית

הצעת חוק זכויות החולה (תיקון מס' 8), התשע"ה-2014 (כ/578)

היו"ר יריב לוין:

אני עובר להצעה הבאה: הצעת חוק זכויות החולה (תיקון מס' 8), התשע"ה-2014
(כ/578). מי בעד?

הצבעה

בעד – רוב

נגד – אין

נמנעים – אין

הבקשה לפטור מחובת הנחה להצעת חוק זכויות החולה (תיקון מס' 8),
התשע"ה-2014, נתקבלה.

היו"ר יריב לוין:

פה אחד, אין מתנגדים, אין נמנעים, אושר.

בקשה לפטור מחובת הנחה לפני הקריאה השנייה והשלישית

הצעת חוק טיפול בחולי נפש (תיקון מס' 8), התשע"ה-2014 (מ/673)

היו"ר יריב לוין:

אנחנו עוברים להצעה הבאה – אנין מבין, שהצעת חוק הביטוח הלאומי (תיקון מס'
161), התשע"ה-2014, יורדת. מעניין מי הסיעה שהתנגדה.

קארין אלהרר:

מי הסיעה שהתנגדה?

היו"ר יריב לוין:

אני לא יודע. בינתיים אני עובר להצעה הבאה: הצעת חוק טיפול בחולי נפש
(תיקון מס' 8), התשע"ה-2014 (מ/673), מי בעד?

הצבעה

בעד – רוב

נגד – אין

נמנעים – אין

הבקשה לפטור מחובת הנחה להצעת חוק טיפול בחולי נפש (תיקון מס' 8),
התשע"ה-2014, התקבלה.

היו"ר יריב לוין:

פה אחד, אין מתנגדים, אין נמנעים, אושר.

בקשה לפטור מחובת הנחה לפני הקריאה השנייה והשלישית

הצעת חוק הדואר (תיקון מס' 12), התשע"ה-2014 (מ/881)

היו"ר יריב לוין:

ההצעה הבאה: חוק הדואר (תיקון מס' 12), התשע"ה-2014 (מ881), מי בעד?

הצבעה

בעד – 9

נגד – אין

נמנעים – אין

הבקשה לפטור מחובת הנחה להצעת חוק הדואר (תיקון מס' 12), התשע"ה-2014,
נתקבלה.

היו"ר יריב לוין:

בעד פה אחד, נגד אין, נמנעים אין, אושר.

בקשה לפטור מחובת הנחה לפני הקריאה השנייה והשלישית

הצעת חוק איסור הפליה במוצרים, בשירותים ובכניסה למקומות בידור ולמקומות
ציבוריים (תיקון מס' 5) (איסור הפליה בשל לבישת מדי כוחות הביטחון וההצלה),
התשע"ד-2014 (כ/570)

היו"ר יריב לוין:

ההצעה הבאה: הצעת חוק איסור הפליה במוצרים, בשירותים ובכניסה למקומות בידור
ולמקומות ציבוריים (תיקון מס' 5) (איסור הפליה בשל לבישת מדי כוחות הביטחון
וההצלה), התשע"ד-2014, (כ/570). מי בעד?

הצבעה

בעד – רוב

נגד – אין

נמנעים – אין

הבקשה לפטור מחובת הנחה בהצעת חוק איסור הפליה במוצרים, בשירותים ובכניסה
למקומות בידור ולמקומות ציבוריים (תיקון מס' 5) (איסור הפליה בשל לבישת מדי
כוחות הביטחון וההצלה), התשע"ד-2014, נתקבלה.

היו"ר יריב לוין:

בעד פה אחד, אין מתנגדים, אין נמנעים, אושר.

בקשה לפטור מחובת הנחה לפני הקריאה השנייה והשלישית

הצעת חוק מימון מפלגות (תיקון - הלוואות ומימון), התשע"ה-2014 (פ/292019)

היו"ר יריב לוין:

אני עובר להצעה הבאה: חוק מימון מפלגות (תיקון – הלוואות ומימון),
התשע"ה-2014 (2920/19). חבר הכנסת אלקין, חוק מימון מפלגות כרגע עומד
לקריאה ראשונה. אז אנחנו מאשרים לו פטור בקריאה השנייה והשלישית, במידה
ויאושר כמובן.

הצבעה

בעד – פה אחד

נגד – אין

נמנעים – אין

הבקשה לפטור מחובת הנחה בהצעת חוק מימון מפלגות (תיקון - הלוואות ומימון),
התשע"ה-2014, נתקבלה.

היו"ר יריב לוין:

בעד פה אחד, אין מתנגדים, אין נמנעים, אושר.

רבותי, הצעת חוק הביטוח הלאומי (תיקון מס' 161), זה החוק המכונה חוק לבנת
פורן, לכן הוא ירד מסדר היום, על פי ההנחיה של ועדת ההסכמות.

קארין אלהרר:

אפשר לדעת מי? מה, זה חסוי? איפה הדמוקרטיה, היא הולכת לאיבוד?

זאב אלקין:

יושב ראש הוועדה, כדי לאפשר לו להידבר ולהציל את החוק, יודע מי הסיעה
שהתנגדה, הוא עוסק בהידברות כרגע.

היו"ר יריב לוין:

אני כמובן אומר, שבמידה ויהיו הסכמות על חוקים נוספים, אני אכנס את הוועדה
ללא דיחוי. כאן לא תהיה הבעיה.

סדרי עבודת הכנסת והוועדות בפגרת הבחירות

היו"ר יריב לוין:

סעיף ג': סדרי עבודת הכנסת והוועדות בפגרת בחירות – אני אומר לפרוטוקול,
אין לנו כרגע את הפנייה של יושב ראש הכנסת, לכן הנושא הזה יידחה לישיבה
אחרת.

בקשת חברי הכנסת אברהים צרצור, מסעוד גנאים, וטאלב אבו עראר בדבר שינויים
בהרכב הסיעתי של סיעת רע"מ- תע"ל

היו"ר יריב לוין:

אנחנו עוברים לבקשה של חברי הכנסת אברהים צרצור, מסעוד גנאים וטאלב אבו
עראר בדבר שינויים בהרכב הסיעתי של סיעת רע"מ-תע"ל. מי מציג? חבר הכנסת
צרצור, בבקשה.

אברהים צרצור:

יושב ראש סיעת רע"מ-תע"ל-מד"ע מיוצגת היום על ידי ארבעה חברי כנסת, גם על
ידי ארבע מפלגות, שכל מפלגה מיוצגת על ידי חבר כנסת אחד. שני חברי כנסת,
חבר הכנסת מסעוד גנאים וחבר הכנסת טאלב אבו עראר, החליטו להצטרף לרשימה
שאני עומד בראשה, רשימת האיחוד הערבי, זאת רשימת רע"מ. על כן, הסיעה שלנו
תהיה, לאחר החלטת ועדת הכנסת, כדלקמן: הסיעה תישאר אותה סיעה, שלושה חברי
כנסת יהיו נציגים של רשימת האיחוד הערבי. תע"ל מיוצגת על ידי חבר הכנסת
טיבי.

היו"ר יריב לוין:

ארבל, הערות, התייחסויות, הסברים.

ארבל אסטרחן:

זו קונסטרוקציה אפשרית אבל קצת מוזרה ואני לא זוכרת ממש כמותה. יש לנו ארבע
מפלגות, שמיוצגת בסיעה אחת ולכן, בשביל שמפלגה אחת תוכל לייצר שלושה חברי
כנסת, עושים כאן איזשהו הליך של התפלגות מתוך הסיעה, והתמזגות חזרה מתוך
הסיעה, כאשר הבקשה היא, שההתמזגות תהיה לתוך אחת משתי המפלגות שנותרו בתוך
הסיעה. בסדר, זה הליך קצת מוזר, אבל ברגע שיש הסכמה של כולם, אז הוא אפשרי.
ברור שמאותו רגע, מפלגת רע"מ תמנה שלושה חברי כנסת. אני מבינה, שאין שינוי
בשם שלה, בבאי הכוח שלה.

אברהים צרצור:

בשום דבר.

ארבל אסטרחן:

מפלגת תע"ל תמשיך לייצג חבר כנסת אחד – גם שם אין שינוי. ובעצם שתי המפלגות
האחרות, מד"ע ומל"ע יפסיקו להיות מיוצגות בכנסת.

אברהים צרצור:

בדיוק כך.

ארבל אסטרחן:

אני רוצה להגיד את ההשלכות, שיהיה ברור לכולם. הן בעצם יפסיקו לקבל מימון
מפלגות שוטף. הן גם לא יקבלו מקדמת מימון לבחירות. אבל אם הן יגישו רשימת
מועמדים לכנסת הבאה, הן יהיו זכאיות למימון כסיעות שנבחרו לכנסת, יעשו להן
ממוצע. לעומת זאת, רע"מ תיחשב סיעה שזכתה במנדט אחד בכנסת התשע-עשרה.

אברהים צרצור:

מאה אחוז, כן.

קארין אלהרר:

אדוני היושב ראש, אני מבקשת להגיש רביזיה על חוק מימון מפלגות, שלא הצבעתי
עליו.

היו"ר יריב לוין:

מאה אחוז, לרשום שיש רביזיה על חוק מימון מפלגות.

קארין אלהרר:

גם על החוק של חבר הכנסת מוטי יוגב.

היו"ר יריב לוין:

החוק של מוטי יוגב לא עלה לדיון, הוא ירד מסדר היום.

רבותי, אנחנו מצביעים על בקשת חברי הכנסת אברהים צרצור, מסעוד גנאים וטאלב
אבו עראר בדבר שינויים בהרכב הסיעתי של סיעת רע"מ-תע"ל. מי בעד הבקשה?

הצבעה

בעד – 10

נגד – אין

נמנעים – 1

הבקשה אושרה.

היו"ר יריב לוין:

בעד 10, אין מתנגדים, אין נמנעים, הבקשה אושרה, שיהיה בהצלחה.

הקמת ועדה משותפת של ועדת הכלכלה וועדת החינוך, התרבות והספורט לפי חוק
הרשות השנייה לטלוויזיה ורדיו

היו"ר יריב לוין:

רבותי, אני עובר לסעיף ה. הקמת ועדת משותפת של ועדת הכלכלה וועדת החינוך,
התרבות והספורט, לפי חוק הרשות השנייה לטלוויזיה ורדיו. רבותי, קיבלתי רק
עכשיו את ההרכב המוצע של הוועדה, ההרכב הוא בלתי מאוזן ובלתי סביר לצערי,
מכיוון שהוא כולל, לשם דוגמה, שני נציגים למפלגת העבודה מתוך עשרה אנשים
בלבד, שאחד מהם הוא גם היושב ראש. נדמה לי שזה לא יכול להיות. לכן, מאחר
וממילא תהיה לנו עוד ישיבה אחת כדי לאשר לדון ברביזיה ולאשר את נושא סדרי
הדיון, אז גם את הנושא הזה אני מעביר לישיבה הבאה.

שולי מועלם-רפאלי:

מי השמות?

היו"ר יריב לוין:

אני יכול להקריא לכם את השמות שקיבלתי, אבל זה לא יהיה הרכב הוועדה.

אורלי לוי אבקסיס:

מתי תהיה הישיבה הבאה?

היו"ר יריב לוין:

אני לא יודע, אנחנו נודיע. השמות שקיבלתי הם: אבישי ברוורמן, יצחק וקנין,
מיכל רוזין, גילה גמליאל, איילת שקד, יחיאל חיליק בר, עמרם מצנע, רונן
הופמן, רות קלדרון ושמעון אוחיון. אבל ברור לגמרי, שהדבר הזה יחייב איזשהו
עדכון.

נסים זאב:

אדוני היושב ראש, שאלה, האם לוועדה הזאת יש את הסמכויות לקבוע נושאים או
לטפל בנושאים נוספים?

היו"ר יריב לוין:

לא. תהיה לה סמכות לדון אך ורק באישור ההמלצה החדשה שהונחה על שולחננו על
ידי הרשות השנייה לטלוויזיה ורדיו בעניין מתן הקלות לערוץ 10.

נסים זאב:

רק זה?

היו"ר יריב לוין:

כן, רק זה. זה הנושא היחיד. זה יהיה רק לזה. רבותי, תודה רבה, הישיבה
נעולה.

הישיבה ננעלה בשעה 11:20.
