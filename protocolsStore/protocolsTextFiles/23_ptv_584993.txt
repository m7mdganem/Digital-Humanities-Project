הכנסת העשרים-ושלוש

מושב ראשון

פרוטוקול מס' 66

מישיבת ועדת הכנסת

יום שלישי, י"א בתשרי התשפ"א (29 בספטמבר 2020), שעה 18:30

סדר היום:

<< נושא >> 1. קביעת סדרי דיון מיוחדים לפי סעיף 98 לתקנון הכנסת, בהצעת
חוק יסוד: משק המדינה (תיקון מס' 10 והוראת שעה לשנת 2020) (תיקון מס' 6),
התשפ"א-2020 (מ/1364) << נושא >>

<< נושא >> 2. קביעת סדרי דיון מיוחדים לפי סעיף 98 לתקנון הכנסת בהצעת חוק
סמכויות מיוחדות להתמודדות עם נגיף הקורונה החדש (הוראת שעה) (תיקון מס'
2), התשפ"א– 2020 (מ/1366) << נושא >>

נכחו:

חברי הוועדה:

איתן גינזבורג – היו"ר

עוזי דיין

עמית הלוי

בועז טופורובסקי

מתן כהנא

חמד עמאר

יצחק פינדרוס

טלי פלוסקוב

תהלה פרידמן

עינב קאבלה

הילה שי וזאן

חברי הכנסת:

אוריאל בוסו

יאיר גולן

מאיר כהן

פטין מולא

אוסאמה סעדי

חוה אתי עטיה

מיכל שיר סגמן

עפר שלח

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

מאיר פרץ

<< נושא >> קביעת סדרי דיון מיוחדים לפי סעיף 98 לתקנון הכנסת, בהצעת חוק
יסוד: משק המדינה (תיקון מס' 10 והוראת שעה לשנת 2020) (תיקון מס' 6),
התשפ"א-2020 (מ/1364) << נושא >>

<< יור >> היו"ר איתן גינזבורג: << יור >>

שלום לכולם, מתכבד לפתוח את ישיבת הוועדה, אני מתנצל על האיחור. אנחנו
מתכנסים כדי לדון בסדרי הדיון בשני נושאים לפי סעיף 98 לתקנון הכנסת. לצערי
אנחנו נאלצים לעשות שימוש בסעיף זה, זאת לאחר שניסינו להגיע להידברות עם
נציגי סיעות האופוזיציה ביחס לסדרי הדיון, בעיקר ביחס לזמן הדיבור במליאה.
לצערנו נתקלנו בסירוב לעצם קיום הידברות. לצערי נעשה שימוש תכוף מדי בסעיף
98, זה לא לרצוני, אבל מתוקף העובדה שמוגשות לעיתים אפילו אלפי הסתייגויות
לחוקים – מוצדקות ושאינן מוצדקות – כשברור שהמשמעות של כל הסתייגות כזו
כשמכפילים את זה במספר הסיעות מגיעים למאות שעות דיבור וזה דבר שהוא לא
אפשרי.

אני חושב שאם היינו מגיעים להידברות, זו גם הייתה רוח הדברים בתקנון לגבי
סעיף זה, המטרה היא להגיע לסדרי דיון בהסכמה. אם זה היה קורה היינו נמנעים
משימוש בסעיף הזה. אני חושב שבסופו של יום, אם נמשיך להתנהל בצורה שבה לא
נגיע להסכמות ולנכונות להידבר על סדרי הדיון במליאה, בזמן שמוגשות כל כך
הרבה הסתייגויות, אומר בצער שאני חושב שנצטרך לשקול שינויים בתקנון,
אי-אפשר להמשיך להתנהל בצורה שכזו. אני חושב שהשימוש התכוף בסעיף 98,
שבהתחלה היה מאוד קשה, הפך להיות דבר שבשגרה ולא בגלל שהקואליציה מבקשת את
זה.

<< דובר >> בועז טופורובסקי (יש עתיד-תל"ם): << דובר >>

היא כן.

<< יור >> היו"ר איתן גינזבורג: << יור >>

לא. בועז, אני לא אומר דברים סתם.

<< דובר >> בועז טופורובסקי (יש עתיד-תל"ם): << דובר >>

זה כן, זה נועד כדי שתוכלו לשנות את החוק. אם אתם אומרים "זה החוק, נדבר רק
על סדרי הדיון" אז זה לא נועד לזה, זה נועד לכך שיוכלו להכיר בחוק, למשל
שיוכלו להפגין במכוניות. אבל אם לא מוכנים - - -

<< יור >> היו"ר איתן גינזבורג: << יור >>

יש הסתייגות בנושא זה ואפשר להצביע על ההסתייגות הזו. אם על זמן הדיבור
במליאה, אולי צריך לקבוע בתקנון שרק מי שהגיש את ההסתייגות יכול לנמק אותה
במליאה ולא כל חבר מסיעתו. נצטרך לדבר על הדברים האלה. זה לא הזמן, אני רק
מעלה את זה. אני אומר שהשימוש בסעיף 98 לא קל לי. יש לי עדים פה שיגידו
שאני מנסה לא להשתמש בסעיף 98 ושאנחנו עוברים ניסיון של הידברות לפני
השימוש בו.

<< דובר >> בועז טופורובסקי (יש עתיד-תל"ם): << דובר >>

זה לא העניין של הדיבור עצמו.

<< יור >> היו"ר איתן גינזבורג: << יור >>

אבל זו המשמעות הנגזרת.

<< דובר >> בועז טופורובסקי (יש עתיד-תל"ם): << דובר >>

זה עניין של להשיג הישג, באנו מוועדת כספים, היו המון הסתייגויות, השגנו
הישג.

<< יור >> היו"ר איתן גינזבורג: << יור >>

אמרתי רק אמירה כללית כי אני לא מרגיש בנוח עם השימוש התכוף בסעיף 98.

<< דובר >> בועז טופורובסקי (יש עתיד-תל"ם): << דובר >>

"לא מרגיש בנוח" הדמוקרטיה היא קשה.

<< דובר >> מאיר כהן (יש עתיד-תל"ם): << דובר >>

איתן, אני אכן עד שאתם מנסים. אבל אי-אפשר לטבול ושרץ בידכם. הרי אם היינו
מדברים על חוק סמכויות הקורונה, החוק יצא מהוועדה כמו שהוא נכנס אליה. אילו
באמת הייתם חפצים לנהל איתנו שיח היינו אומרים שאנחנו מתנגדים, אנחנו רוצים
להעביר את החוק אבל יש הסתייגות אחת בנושא של הפגנות ברכבים. ניחא, אם היה
שיח שכזה אז אפשר היה לדבר על סדרי דיון. ברגע שאין שיח כזה והחוק מיועד
לצאת כמו שהוא נכנס, ויש החלטה של הקואליציה – למגינת ליבה של כחול לבן, זה
ברור לי – - - -

<< יור >> היו"ר איתן גינזבורג: << יור >>

עובדתית, מה שאתה אומר אינו נכון. עובדה שהכנסנו את הסעיף לאנשים עם
מוגבלויות שהיה חשוב מאו לקארין אלהרר.

<< דובר >> מאיר כהן (יש עתיד-תל"ם): << דובר >>

עזוב.

<< יור >> היו"ר איתן גינזבורג: << יור >>

זה סעיף חשוב מאוד.

<< דובר >> הילה שי וזאן (כחול לבן): << דובר >>

למה "עזוב"?

<< דובר >> מאיר כהן (יש עתיד-תל"ם): << דובר >>

איך שזה נכנס, לא רוצים הפגנות לא יהיו, אם החוק הזה יעבור - - -

<< דובר >> מתן כהנא (ימינה): << דובר >>

ומה אם ההסתייגויות שלנו?

<< דובר >> מאיר כהן (יש עתיד-תל"ם): << דובר >>

אני אומר, תחליט על הסעיף, אתה יושב-ראש הוועדה, תחליט כמה זמן אנחנו
מדברים, תחליט על אלו הסתייגויות. אנחנו בכל מקרה נכבד את הוועדה
והחלטותיה, זה לא שנלחמים בוועדה או בך.

<< דובר >> מאיר כהן (יש עתיד-תל"ם): << דובר >>

זה ברור לי.

<< דובר >> מאיר כהן (יש עתיד-תל"ם): << דובר >>

זה הנוהל של הכנסת. אני גם מציע לך לא להיות זה שנושא את הדגל של שינויים
שקשורים בזכויות האופוזיציה. בין אם זה מכעיס, גבירתי היועצת המשפטית, ובין
אם זה פחות מכעיס. כדאי להשאיר את התקנון כמו שהוא ולא לעשות בו שינויים,
לפחות לא במשמרת שלך. לא חושב שזה מוסיף כבוד לוועדה הזו שכל פעם שמדברים
על סעיף 98 אז אנחנו מדברים על שינוי התקנון. אסור לשנות את התקנון, עם כל
זה שיש מצבים נוראיים שאנשים כבר מורידים הסתייגויות מקובץ מוכן מראש. היום
הייתה דוגמה יפה לכך שראו הסתייגויות והיו הצבעות על 28 הצבעות מהותיות. על
השאר הצבענו כמקשה אחת. אני מציע שלא תתהדר בזה.

<< יור >> היו"ר איתן גינזבורג: << יור >>

איני מתהדר בכך. אמרתי ההיפך.

<< דובר >> מאיר כהן (יש עתיד-תל"ם): << דובר >>

אם אמרת אז אני מתנצל בפניך. אני מציע שנעבור לעיקר, תחליט כמה - - -

<< יור >> היו"ר איתן גינזבורג: << יור >>

הפתיח היה שהשימוש בסעיף אינו נוח לי.

<< דובר >> מאיר כהן (יש עתיד-תל"ם): << דובר >>

אתה צודק.

<< יור >> היו"ר איתן גינזבורג: << יור >>

מי כמוך יודע כמה אני מנסה להימנע מהדבר הזה.

<< דובר >> מאיר כהן (יש עתיד-תל"ם): << דובר >>

איתן, אני אמרתי שהייתי עד לכך. אני מנסה להדליק אור מעל כל התמונה. אם היו
באים ואומרים שננהל שיח בכדי שלא תצאו בתחושה של רמיסה אז היה נוח יותר
לדבר על סעיף 98 שלא נפעיל אותו, תודה רבה.

<< יור >> היו"ר איתן גינזבורג: << יור >>

תודה. מתן כהנא, בבקשה.

<< דובר >> יצחק פינדרוס (יהדות התורה): << דובר >>

אתה מוכן להציע הצעה בשם האופוזיציה למסגרת של דיון?

<< דובר >> מאיר כהן (יש עתיד-תל"ם): << דובר >>

לא.

<< יור >> היו"ר איתן גינזבורג: << יור >>

חבר הכנסת כהן דיבר על משהו יותר עמוק.

<< דובר >> מאיר כהן (יש עתיד-תל"ם): << דובר >>

אני חייב להגיד שההחלטה של כל ראשי סיעות האופוזיציה היא לא להגיע להסדר.
אם אנחנו מגיעים להסדר אחרי שדחו כל בקשה שהייתה בוועדה, אנחנו מבקשים לא
להגיע להסדר כי אנחנו לא רואים בזה טעם.

<< יור >> היו"ר איתן גינזבורג: << יור >>

ברור.

<< דובר >> מתן כהנא (ימינה): << דובר >>

אדוני היושב-ראש, אתה לא יכול לרחוץ בניקיון כפיך אחר שעלה פה דיון בנושא
של נושא חדש ואמרה היועצת המשפטית של ועדת החוקה בצורה ברורה שזה לא דיון
חדש בשום דרך שהיא. אתם צפצפתם על היועצת המשפטית והצבעתם כאילו זה נושא
חדש. אז ביום שאתם עושים מהלך כל כך פגום כי אתם יודעים שאנחנו לעולם לא
נפנה לבג"ץ על דברים שקורים בכנסת, אתם מנצלים את זה, אבל אתה לא יכול
לרחוץ בניקיון כפיך ביום בו אתם רומסים את הייעוץ המשפטי של הוועדות ואת
הדמוקרטיה.

<< יור >> היו"ר איתן גינזבורג: << יור >>

תודה. יפה שאתה מגן על הדמוקרטיה בזמן שמפלגתך הגישה הסתייגויות שרומסות את
הדמוקרטיה.

<< דובר >> מתן כהנא (ימינה): << דובר >>

מי שיוצר חוק שרומס את הדמוקרטיה זה אתם, אדוני. אמרת בעצמך שיש מספיק
תקנות כדי לתקן את המצב הזה. אתם פשוט לא סומכים אחד על השני אז אתם יוצרים
חוק מעוות.

<< יור >> היו"ר איתן גינזבורג: << יור >>

ניגש לעניין, עומדות בפנינו שתי הצעות לקביעת סדרי דיון מיוחדים: הצעת
חוק-יסוד: משק המדינה, (תיקון מס' 10 והוראת שעה לשנת 2020) (תיקון מס' 6),
התשפ"א-2020 (מ/1364). אקריא את הנוסח המוצע ונקיים על כך דיון.

"להצעת החוק הוגשו 64 הסתייגויות, שהוגשו על ידי 17 ח״כים, דבר אשר היה
מאפשר למסתייגים לנמק את ההסתייגויות במליאה במשך 90 שעות. בנוסף הוגשו 34
בקשות רשות דיבור. לפיכך, מדובר ב״מקרה יוצא מן הכלל״ הנכנס בגדרי סעיף 98
לתקנון המאפשר לוועדת הכנסת לקבוע סדרי דיון מיוחדים.

אם כך, מוצע כי הדיון בקריאה השנייה יחל היום, והצעת החוק קיבלה כבר פטור
מחובת הנחה לפי סעיף 88 לתקנון. יושב ראש ועדת הכספים יציג את הצעת החוק,
ולאחר מכן יחל הדיון בהנמקת ההסתייגויות. לחברי הכנסת שהגישו הסתייגויות
תינתן מסגרת זמן של שעתיים להנמקת ההסתייגויות. מסגרת זמן זו תכלול את זמן
הדיבור של חברי הכנסת שהגישו בקשות לרשות דיבור. סיעות האופוזיציה יקבעו את
חלוקת הזמן וסדר הדוברים. במקרה של היעדר הסכמה תחלק מזכירות הכנסת את הזמן
בין הסיעות, לפי גודלן.

<< דובר >> ארבל אסטרחן: << דובר >>

סעיף 2 לא רלוונטי.

<< יור >> היו"ר איתן גינזבורג: << יור >>

בסדר גמור.

<< דובר >> מאיר כהן (יש עתיד-תל"ם): << דובר >>

הסבירי, גבירתי.

<< דובר >> ארבל אסטרחן: << דובר >>

אין סדרות.

<< דובר >> מאיר כהן (יש עתיד-תל"ם): << דובר >>

בסדר גמור.

<< יור >> היו"ר איתן גינזבורג: << יור >>

"לעניין בקשה להצבעה שמית, לפי סעיף 36(ב) לתקנון, תתקיימנה לא יותר משלוש
כאלה שתתבקשנה על ידי הממשלה או על ידי חברי הכנסת מהקואליציה, ולא יותר
משלוש הצבעות שתתבקשנה על ידי חברי הכנסת מהאופוזיציה, יושב-ראש הכנסת רשאי
לאשר מספר הצבעות שמיות גדול מהמספר המקסימלי לאופוזיציה או לקואליציה".

<< דובר >> מאיר כהן (יש עתיד-תל"ם): << דובר >>

כלומר, עד שעתיים דיבור.

<< יור >> היו"ר איתן גינזבורג: << יור >>

עד שעתיים דיבור. יצביעו על כל 64 ההסתייגויות. ולא יותר משלוש שמיות לכל
צד.

<< דובר >> יצחק פינדרוס (יהדות התורה): << דובר >>

אני חושב שבדיון בוועדת כספים נימקו את ההסתייגויות הללו בפחות משעתיים.

<< דובר >> בועז טופורובסקי (יש עתיד-תל"ם): << דובר >>

אבל היה נושא חדש.

<< דובר >> יצחק פינדרוס (יהדות התורה): << דובר >>

גם לא נושא חדש כי זה ירד מהפרק.

<< יור >> היו"ר איתן גינזבורג: << יור >>

ההסתייגויות + בקשות הדיבור – ביחד שעתיים.

<< דובר >> חמד עמאר (ישראל ביתנו): << דובר >>

זה לא כולל קואליציה, רק אופוזיציה.

<< דובר >> מאיר כהן (יש עתיד-תל"ם): << דובר >>

לא, תסביר.

<< יור >> היו"ר איתן גינזבורג: << יור >>

לחברי הכנסת שהגישו הסתייגויות תינתן מסגרת זמן של שעתיים.

<< דובר >> בועז טופורובסקי (יש עתיד-תל"ם): << דובר >>

שעתיים זכות דיבור ואז הצבעה.

<< דובר >> מאיר כהן (יש עתיד-תל"ם): << דובר >>

גבירתי היועצת המשפטית, אני מבקש שתבהירי זאת.

<< יור >> היו"ר איתן גינזבורג: << יור >>

שעתיים זמן דיון בהן ינמקו חברי האופוזיציה את ההסתייגויות, יש 17 חברים
כאלה. מסגרת זמן זו תכלול את חברי הכנסת שהגישו בקשות לרשות דיבור
מהקואליציה.

<< דובר >> ארבל אסטרחן: << דובר >>

34 אחרים.

<< יור >> היו"ר איתן גינזבורג: << יור >>

רובם מהקואליציה.

<< דובר >> איייל בן עמי: << דובר >>

מי שהגיש בקשות דיבור: מר"צ, ימינה, ישראל ביתנו, הרשימה המשותפת, שלמה
קרעי, מירב מיכאלי.

<< דובר >> ארבל אסטרחן: << דובר >>

בעיקר אופוזיציה.

<< יור >> היו"ר איתן גינזבורג: << יור >>

האופוזיציה ושלמה קרעי. זמן של שעתיים לכל ההסתייגויות + רשות דיבור.

<< דובר >> חמד עמאר (ישראל ביתנו): << דובר >>

אתה לא מחלק את זה אופוזיציה - - -

<< דובר >> יצחק פינדרוס (יהדות התורה): << דובר >>

אני חושב - - -

<< דובר >> מאיר כהן (יש עתיד-תל"ם): << דובר >>

אדוני היושב-ראש, הסבר את עצמך. שעתיים מנמקים, ולאחר שעתיים - - -

<< יור >> היו"ר איתן גינזבורג: << יור >>

לא. מסגרת הזמן הנדונה תכלול את רשות הדיבור.

<< דובר >> מאיר כהן (יש עתיד-תל"ם): << דובר >>

זה מה שאמרתי, זה היינו הך.

<< דובר >> בועז טופורובסקי (יש עתיד-תל"ם): << דובר >>

שעתיים + הצבעה.

<< יור >> היו"ר איתן גינזבורג: << יור >>

זה דיון שלם. מרגע שיושב-ראש ועדת הכספים מסיים לנמק את הצעת החוק יש
שעתיים ואז הצבעה. אם אתם רוצים אפשר לדון בזה. לא מדובר פה על הצעות של
הקואליציה והאופוזיציה, יש הסתייגויות, כל חבר כנסת שהגיש הסתייגות יכול
לדבר + כאלו שביקשו רשות דיבור. זה כבר לא דיון סיעתי, זה דיון אישי של
מסתייגים וכאלו שהיו בוועדה וביקשו רשות דיבור.

חברים, אתם רוצים שנעצור לצורך התייעצות סיעתית? חבר הכנסת שלח, בבקשה.

<< דובר >> עפר שלח (יש עתיד-תל"ם): << דובר >>

נכון שסעיף 98 נכפה על ידי הרוב הקואליציוני, אבל אפילו במצב כזה לא נהוג
שהזמן הוא אפילו לא הזמן המינימלי של שלוש דקות דיבור לחבר אופוזיציה. ספק
אם היה דבר כזה בכנסת. יש 50 אנשים שביקשו רשות דיבור, כפול שלוש דקות זה
שעתיים וחצי, השעתיים המוקצבות מותירות פחות משלוש דקות לכל דובר. זה לא
סעיף 98, זה סעיף 196, כי אתם מכפילים פי שניים את האונס שיש בסעיף.

<< דובר >> חמד עמאר (ישראל ביתנו): << דובר >>

אדוני היושב-ראש, אל תשכח שנותנים גם לקואליציה לדבר בשעתיים האלה.

<< דובר >> עפר שלח (יש עתיד-תל"ם): << דובר >>

בסדר, זה שלמה קרעי שהוא סוג של אופוזיציה. נחשיב אותו באופוזיציה. גם אם
אתם עושים משהו בכפייה, עשו אותו בהיגיון. זה לא יכול להיות פחות משלוש
דקות דיבור לכל דובר. עכשיו, השלוש זה נטו, יש גם זמן עלייה לדוכן וירידה
ממנו.

<< דובר >> הילה שי וזאן (כחול לבן): << דובר >>

אתה לא רוצה לשמוע את הדיון השני ואז תחליטו?

<< יור >> היו"ר איתן גינזבורג: << יור >>

חבר הכנסת שלח, אני שאלתי כמה אתם רוצים לדבר. אמרתם שאתם לא רוצים להגיד
כמה ושנקבע בעצמנו. אז לא יכול להיות שמצד אחד לא רוצים להיות חלק מהקביעה
ומצד שני אומרים שזה לא סביר.

<< דובר >> עפר שלח (יש עתיד-תל"ם): << דובר >>

תאמין לי, זו לא הפעם הראשונה ש-98 עולה בכנסת.

<< דובר >> בועז טופורובסקי (יש עתיד-תל"ם): << דובר >>

איתן הוא מר 98.

<< דובר >> מתן כהנא (ימינה): << דובר >>

אל תתגאה בזה כל כך.

<< דובר >> הילה שי וזאן (כחול לבן): << דובר >>

הוא לא מתגאה בזה, הוא הקדים ואמר שהוא לא מתגאה בזה.

<< דובר >> עפר שלח (יש עתיד-תל"ם): << דובר >>

איתן, זה לא אישי נגדך.

<< יור >> היו"ר איתן גינזבורג: << יור >>

אני מבין.

<< דובר >> עפר שלח (יש עתיד-תל"ם): << דובר >>

יש היגיון גם ל-98. אבל גם בתוך גבולות ההיגיון לא יכול להיות שאתה נותן
פחות מזמן הדיבור המינימלי לחבר כנסת כפול מספר חברי האופוזיציה + הזמן
ברוטו של לעלות ולרדת. אין בזה היגיון.

<< יור >> היו"ר איתן גינזבורג: << יור >>

התייעצתי עם היועצת המשפטית כמה לאפשר. הייעוץ המשפטי שלא נמצא כאן, היועצת
המשפטית של ועדת כספים שדנה בחוק. הוצע לי זמן דיבור כולל של שעה וחצי. אני
ביקשתי להגדיל לשעתיים.

<< דובר >> עפר שלח (יש עתיד-תל"ם): << דובר >>

נדיבות לבו של אדוני נוגעת ללב.

<< יור >> היו"ר איתן גינזבורג: << יור >>

אני לא צריך שתעריכו רק שלא - - -

<< דובר >> עפר שלח (יש עתיד-תל"ם): << דובר >>

- - - שהוא ותיק בימי הכנסת, יותר ממך וממני, אם הדבר הזה הגיוני.

<< יור >> היו"ר איתן גינזבורג: << יור >>

אני פותח את זה לדיון בוועדה. אני הצעתי הצעה מסוימת, לאור העובדה שניסיתי
להידבר. שמעתי את עמדת הייעוץ המשפטי, שמעתי את עמדת האופוזיציה, ראיתי כמה
חשיבות יש לחוק הזה. חבר הכנסת עמאר, בבקשה.

<< דובר >> חמד עמאר (ישראל ביתנו): << דובר >>

אדוני, אמרת שאתה משתדל להימנע מהפעלת סעיף 98. זו לא פעם ראשונה שסעיף זה
מופעל. אני הרבה שנים בכנסת, בדרך כלל כשסעיף זה מופעל נותנים לחברי
האופוזיציה כמו דיון בקריאה ראשונה. נותנים לכל אחד לדבר שלוש דקות אם הוא
מעוניין. כאן אפילו אין שלוש דקות לחברי אופוזיציה שנמצאים כאן. לפחות תעשו
את החישוב הזה ותאפשרו לכל אחד לדברי 3–5 דקות. אנחנו לא יכולים להגיד
שאנחנו מגיעים איתך להסדר. חברי כנסת לא מגישים הסתייגויות סתם, הם רוצים
להשיג משהו מול ההסתייגויות. זה היה הנשק של האופוזיציה לקידום דברים מול
קואליציה דורסנית.

<< יור >> היו"ר איתן גינזבורג: << יור >>

חבר הכנסת עמאר, כמו שאמרתי גם לחבר הכנסת שלח: אני שאלתי כמה אתם רוצים
לדבר. אמרתם שאתם לא רוצים להגיד כמה ושנקבע בעצמנו. אז לא יכול להיות שמצד
אחד לא רוצים להיות חלק מהקביעה ומצד שני אומרים שזה לא סביר. אי-אפשר
לתפוס במקל משני קצותיו.

<< דובר >> חמד עמאר (ישראל ביתנו): << דובר >>

- - - מסכים איתך על זה שלא תקבל שום הסתייגות שלו ולא תקדם שום דבר. אני
אומר, אתה רוצה להפעיל 98 –אין בעיה – אבל תן אפשרות לכל חבר אופוזיציה
לדבר את השלוש דקות שלו. לא יכול להיות שבחוק-יסוד חשוב שכזה לא תיתן לחברי
הכנסת מספיק זמן להתבטא. בשעתיים שאתה קובע עכשיו אין את האופציה.

<< דובר >> מאיר כהן (יש עתיד-תל"ם): << דובר >>

אדוני, חזור על הצעתך, אם רוצה היועצת המשפטית להוסיף עוד חצי שעה אז שתגיד
את דעתה, ונעבור לסעיף הבא.

<< יור >> היו"ר איתן גינזבורג: << יור >>

חבר הכנסת סעדי, בבקשה.

<< דובר >> אוסאמה סעדי (הרשימה המשותפת): << דובר >>

אני חושב שהאופוזיציה נהגה בשני החוקים בצורה עניינית אתם לא ראיתם שהוגשו
אלפי הסתייגויות. בחוק הקורונה הגשנו כל האופוזיציה 50–60 הסתייגויות
ענייניות, חוץ מההסתייגויות של חברי עופר כסיף שהייעוץ המשפטי קבע שרק 30
תתקבלנה. גם בחוק-יסוד: משק המדינה לא הוגשו הסתייגויות סתם על מנת למשוך
זמן, מדובר בהסתייגויות ענייניות. אתם מדברים על שני חוקים חשובים מאוד.
בין אם זה חוק-יסוד: משק המדינה, חוק תקציב שבימים רגילים היינו דנים בזה
שבועות. אתם רוצים לסיים את זה ביום אחד, יש קורונה אז הבאתם את זה. חוק
הקורונה בשבילנו הוא חשוב ומשנה זכות יסוד של הפגנה, כאשר מדובר בשני חוקים
חשובים כאלה ומוגשות הסתייגויות ענייניות אז אני לא מבין למה צריך להשתמש
בסעיף 98. זה שאתם - - -

<< יור >> היו"ר איתן גינזבורג: << יור >>

אדרבה.

<< דובר >> אוסאמה סעדי (הרשימה המשותפת): << דובר >>

אז אני אומר - - -

<< דובר >> בועז טופורובסקי (יש עתיד-תל"ם): << דובר >>

היית נותן לנו לדבר עד יום שישי ואז עושה הצבעה.

<< דובר >> אוסאמה סעדי (הרשימה המשותפת): << דובר >>

ברגע שאני מגיש 50–60 הסתייגויות אז תתנו את כל זה, למה בכלל צריך משא
ומתן? אם הייתי מגיש 10,000 הסתייגויות אז הייתם אומרים שהאופוזיציה מושכת
זמן. תראו לנו איזו מההסתייגויות כעת אינה עניינית. אני הייתי מבקש שנשמע
את שתי ההצעות.

<< יור >> היו"ר איתן גינזבורג: << יור >>

יש אפשרות נוספת: אפשר להגיע למצב שבו כל מסתייג או מבקש רשות דיבור ידבר
שלוש דקות ובכך נקבע את סדרי הדיון. אלו שתי האפשרויות.

<< נושא >> קביעת סדרי דיון מיוחדים לפי סעיף 98 לתקנון הכנסת בהצעת חוק
סמכויות מיוחדות להתמודדות עם נגיף הקורונה החדש (הוראת שעה) (תיקון מס'
2), התשפ"א– 2020 (מ/1366) << נושא >>

<< יור >> היו"ר איתן גינזבורג: << יור >>

נקריא את ההצעה השנייה:

" להצעת החוק הוגשו אלפי הסתייגויות, שרבות מהן הוגשו על ידי מספר חברי
כנסת, דבר אשר היה מאפשר למסתייגים לנמק את ההסתייגויות במליאה במשך למעלה
מ־100 שעות (חלק מההסתייגויות הן חלופיות, דבר אשר אינו מעניק זמן דיבור
נוסף). לפיכך, מדובר ב מקרה יוצא מן הכללי׳ הנכנס בגדרי סעיף 98 לתקנון
המאפשר לוועדת הכנסת לקבוע סדרי דיון מיוחדים. הדיון בקריאה השנייה יחל
היום, והצעת החוק קיבלה כבר פטור מחובת הנחה לפי סעיף 88 לתקנון.

יושב ראש ועדת החוקה, חוק ומשפט יציג את הצעת החוק, ולאחר מכן יחל הדיון
בהנמקת ההסתייגויות. לחברי הכנסת שהגישו הסתייגויות תינתן מסגרת זמן של 4
שעות להנמקת ההסתייגויות. מסגרת זמן זו תכלול את זמן הדיבור של חברי הכנסת
שהגישו בקשות לרשות דיבור. סיעות האופוזיציה יקבעו את חלוקת הזמן וסדר
הדוברים. במקרה של היעדר הסכמה תחלק מזכירות הכנסת את הזמן בין הסיעות, לפי
גודלן."

גם כאן אנחנו מציעים שלוש הצעות שמיות. אם תרצו - - -

<< דובר >> מאיר כהן (יש עתיד-תל"ם): << דובר >>

אתה שוב מסביר את עצמך לא נכון. כשאתה אומר "ארבע שעות", האם זה כולל
הצבעות על ההסתייגויות?

<< יור >> היו"ר איתן גינזבורג: << יור >>

לא, רק דיבור. אני מדבר על זמן דיבור במליאה שהוא ארבע שעות למסתייגים
ולמבקשי רשות דיבור. אם תרצו אפשר להוריד חצי שעה מהחוק הזה ולהוסיף חצי
שעה לחוק השני. אפשר להגיע לזה גם בהידברות מוקדמת, אם רק היינו יכולים
להידבר. אני מעלה את זה כאן. אני מציע 2/4 אתם רוצים 3/3 זה גם בסדר.

<< דובר >> חמד עמאר (ישראל ביתנו): << דובר >>

בוא ננתק את ארבע השעות - - -

<< יור >> היו"ר איתן גינזבורג: << יור >>

אתם ביקשתם לראות את התמונה הגדולה.

<< דובר >> מאיר כהן (יש עתיד-תל"ם): << דובר >>

אדוני היושב-ראש, אנחנו לא מגיעים להסכמות, תביא את שתי ההצעות שלך להצבעה
ונמשיך.

<< דובר >> טלי פלוסקוב (הליכוד): << דובר >>

כמה דוברים יש?

<< יור >> היו"ר איתן גינזבורג: << יור >>

כמה שיהיו. אם לא יהיו אז יתקצר הזמן.

<< דובר >> טלי פלוסקוב (הליכוד): << דובר >>

אני אומרת לכם שזה יהיה הרבה יותר משעתיים. זה יכול לקחת גם ארבע שעות. חבר
הכנסת טופורובסקי, בבקשה.

<< דובר >> בועז טופורובסקי (יש עתיד-תל"ם): << דובר >>

אני כל פעם אומר שיש לי דה-ז'ה-וו. אנחנו עושים המון דיונים בוועדה זו וכל
פעם אני מזכיר לכם שהדמוקרטיה לא נעלמת באבחה אחת, היא נעלמת שכבה אחרי
שכבה, כל פעם עוד ועוד החלטה. עומד לפנינו חוק מאוד בעייתי.

אני לוקח בחשבון שלכולם כאן יש כוונות טובות, אבל תסתכלו מלמעלה על מה
שקורה כאן, החוק הזה יגרום לכך שכל עוד יש קורונה באוויר לא תהיינה הפגנות
במדינת ישראל.

<< דובר >> יצחק פינדרוס (יהדות התורה): << דובר >>

איך הגעת לזה?

<< דובר >> בועז טופורובסקי (יש עתיד-תל"ם): << דובר >>

זה מה שהחוק הזה אומר. תהיה הארכה, ועוד הארכה, ועוד הארכה. כשהכריזו על
הסגר ראש הממשלה אמר שזה יהיה לתקופת החגים.

<< יור >> היו"ר איתן גינזבורג: << יור >>

זה רלוונטי לסדרי הדיון?

<< דובר >> בועז טופורובסקי (יש עתיד-תל"ם): << דובר >>

כן. בסוף התברר שיש הסכמה על חוק שמונע הפגנות, ואז הוא אומר שאולי הסגר
יהיה עד חנוכה. עכשיו באים עם סעיף 98. השארנו הסתייגויות משמעותיות. 100
שעות דיבור זה עד מוצ"ש, תיאורטית במוצ"ש אפשר להצביע ולמנוע את כל ההפגנות
שכולם מפחדים מהם. לא יכול להיות שעל כל דבר נפעיל את סעיף 98. לא מגיעים
להסכמות? אני אומר הסעיף הזה נועד לא בשביל שנגיע להסכמות. הכלי שלנו הוא
להשאיר את הקואליציה עד מאוחר, אתם צריכים להגיע איתנו להבנות על הקלה
בחוקים. אז אל תאשרו הפגנות שבהן אנשים מדביקים, תאשרו הפגנות ברכבים, אבל
אתם לא מוכנים לאשר. אני מבקש ממך כאדם שאני יודע שהוא בעד ההפגנות, בוא
נעשה תהליך. אם אתה תעמוד על הרגליים האחוריות שלך אנחנו נשיג הישג למען
הדמוקרטיה ונמנע את זה. אני מתחנן שנשים לזה סוף.

<< יור >> היו"ר איתן גינזבורג: << יור >>

אני אשמח לשים לזה סוף, בשביל זה צריך לדבר ולהידבר. האם תרצו להשאיר את
המצב 2/4 או לקבוע שלוש דקות דיבור לכל מסתייג ומבקש בקשת רשות דיבור
בחוק-יסוד: משק המדינה ולהותיר את ארבע השעות על כנן. או לעשות שלוש
שעות-שלוש שעות.

<< דובר >> אוסאמה סעדי (הרשימה המשותפת): << דובר >>

ברגע שאתם משתמשים בסעיף 98 אנחנו לא רוצים להידבר איתכם. תעלה את זה וזהו.

<< דובר >> הילה שי וזאן (כחול לבן): << דובר >>

לא נצא מזה טובים, נצביע וזהו.

<< יור >> היו"ר איתן גינזבורג: << יור >>

ניסיתי ללכת ברוח של חבר הכנסת שלח.

<< דובר >> הילה שי וזאן (כחול לבן): << דובר >>

אין פה תום לב, לא יעזור.

<< יור >> היו"ר איתן גינזבורג: << יור >>

חברים, אני רוצה להקריא את סדרי הדיון בקורונה:

" 1. להצעת החוק הוגשו אלפי הסתייגויות, שרבות מהן הוגשו על ידי מספר חברי
כנסת, דבר אשר היה מאפשר למסתייגים לנמק את ההסתייגויות במליאה במשך למעלה
מ־100 שעות (חלק מההסתייגויות הן חלופיות, דבר אשר אינו מעניק זמן דיבור
נוסף). לפיכך, מדובר ב מקרה יוצא מן הכללי׳ הנכנס בגדרי סעיף 98 לתקנון
המאפשר לוועדת הכנסת לקבוע סדרי דיון מיוחדים. הדיון בקריאה השנייה יחל
היום, והצעת החוק קיבלה כבר פטור מחובת הנחה לפי סעיף 88 לתקנון.

יושב ראש ועדת החוקה, חוק ומשפט יציג את הצעת החוק, ולאחר מכן יחל הדיון
בהנמקת ההסתייגויות. לחברי הכנסת שהגישו הסתייגויות תינתן מסגרת זמן של 4
שעות להנמקת ההסתייגויות. מסגרת זמן זו תכלול את זמן הדיבור של חברי הכנסת
שהגישו בקשות לרשות דיבור. סיעות האופוזיציה יקבעו את חלוקת הזמן וסדר
הדוברים. במקרה של היעדר הסכמה תחלק מזכירות הכנסת את הזמן בין הסיעות, לפי
גודלן.

2. הוגשו לסעיף בהצעת החוק הסתייגויות, וקבע יושב ראש הישיבה שהן במהותן
הצעות שונות לתיקון פרט או מרכיב מסוים שבסעיף, ובכלל זה שיעורים, כמויות,
אחוזים, תאריכים, שמות, תיקוני לשון ותחביר וכיוצא באלה (להלן - סדרת
הסתייגויות), יחולו, בעת הקריאה השנייה, הוראות אלה:

(1) היושב ראש רשאי להעמיד להצבעה כל סדרת הסתייגויות, בחטיבה אחת.

(ב) (1) קיבלה סדרת הסתייגויות רוב של המצביעים בהצבעה, יעמיד היושב ראש
להצבעה את ההסתייגויות הכלולות באותה סדרת הסתייגויות, אחת אחת.

(2) לא קיבלה סדרת הסתייגויות רוב של המצביעים, יראו כאילו דחתה הכנסת את
כל ההסתייגויות הכלולות באותה סדר.

(ג) הצביעה הכנסת על כל אחת מההסתייגויות הכלולות בסדרת הסתייגויות, כאמור
בסעיף (ב)(1) לעיל, ולא קיבלה אף אחת מההסתייגויות רוב של המצביעים, יעמיד
היושב ראש להצבעה את הסעיף כהצעת הוועדה, או בנוסח הכולל הסתייגויות אחרות
שהתקבלו לאותו סעיף, לפי העניין".

<< יור >> היו"ר איתן גינזבורג: << יור >>

גם כאן שלוש הצבעות שמיות לאופוזיציה ושלוש לקואליציה. גם כאן יש ליושב-ראש
הכנסת אפשרות לאשר מספר מקסימלי גדול יותר במספר זהה לקואליציה
ולאופוזיציה. אלו ההצעות לסדרי הדיון בשתי הצעות החוק. נצביע עליהן כיחידה
אחת, ברשותכם. מי בעד סדרי הדיון? מי נגד? מי נמנע?

הצבעה

בעד – 8

נגד – 5

נמנעים – אין

אושר.

<< יור >> היו"ר איתן גינזבורג: << יור >>

סדרי הדיון בשתי הצעות החוק אושרו, תודה לכם. הישיבה נעולה.

<< סיום >> הישיבה ננעלה בשעה 19:30. << סיום >>
