הכנסת השבע-עשרה נוסח לא מתוקן

מושב שני

פרוטוקול מס' 135

מישיבת ועדת הכנסת

‏יום שני, כ"ג בתמוז התשס"ז (‏9 ביולי, 2007), שעה 13:30

סדר היום: 1. קביעת מסגרת הדיון להודעת הממשלה, בהתאם לסעיף 31(ב)
לחוק-יסוד: הממשלה, להעביר לראש הממשלה את הסמכויות הנתונות לשר האוצר

נכחו:

חברי הוועדה: יעקב מרגי – היו"ר הזמני

  יצחק גלנטי

  אחמד טיבי

  גדעון סער

מזכיר הכנסת איל ינון

ייעוץ משפטי: ארבל אסטרחן

מנהלת הוועדה: אתי בן יוסף

רשמת פרלמנטרית: אירית שלהבת

קביעת מסגרת הדיון להודעת הממשלה, בהתאם לסעיף 31(ב) לחוק-יסוד: הממשלה,
להעביר לראש הממשלה את הסמכויות הנתונות לשר האוצר

היו"ר יעקב מרגי:

אני מתכבד לפתוח את ישיבת ועדת הכנסת מספר 135. על סדר היום קביעת מסגרת
הדיון להודעת הממשלה, בהתאם לסעיף 31(ב) לחוק-יסוד: הממשלה, להעביר לראש
הממשלה את הסמכויות הנתונות לשר האוצר לפי החוקים הבאים: חוק שירות המדינה
(מינויים), התשי"ט-1959; חוק שירות המדינה (משמעת), התשכ"ג-1963; וחוק
שירות המדינה (סיוג פעילות מפלגתית ומגבית כספים), התשי"ט-1959.

קודם כול אני רוצה להודות ליושב-ראש סיעת הליכוד, חבר הכנסת גדעון סער,
שמרכז את העבודה.

זה יהיה דיון סיעתי? אפשר לקבוע סיעתי או אישי.

יצחק גלנטי:

אפשר להסתפק בדיון סיעתי.

גדעון סער:

אני מוכן שיהיה דיון סיעתי.

היו"ר יעקב מרגי:

הוחלט שיהיה דיון סיעתי.

5 דקות לסיעה או 3 דקות לסיעה?

גדעון סער:

5 דקות.

היו"ר יעקב מרגי:

אם כך, יהיה דיון סיעתי, 5 דקות לסיעה.

מי בעד ההצעה לקיים דיון סיעתי של 5 דקות לסיעה? מי נגד?

הצבעה

בעד ההצעה לקיים דיון סיעתי של 5 דקות לסיעה – 4

נגד – אין

נמנעים – אין

ההצעה נתקבלה.

היו"ר יעקב מרגי:

4 בעד, אין נגד, אין נמנעים. ההצעה למסגרת הדיון נתקבלה. אני מודה לחברים.

הישיבה ננעלה בשעה 13:35
