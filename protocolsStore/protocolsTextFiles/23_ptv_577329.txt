הכנסת העשרים-ושלוש

מושב ראשון

פרוטוקול מס' 35

מישיבת ועדת הכנסת

יום שני, כ"א בתמוז התש"ף (13 ביולי 2020), שעה 10:00

סדר היום:

<< נושא >> 1. קביעת מכסות הצעות חוק והצעות רגילות לסדר היום של חברי
הכנסת לסיעותיהם במושב הראשון של הכנסת ה-23 << נושא >>

<< נושא >> 2. בקשת יושב ראש הוועדה המיוחדת לזכויות הילד לקביעת ועדה
לדיון בחקיקה משנה מכוח החוקים הבאים:

  א. חוק הפיקוח על מעונות יום לפעוטות התשע"ט-2018

  ב. חוק התקנת מצלמות לשם הגנה על פעוטות במעונות יום לפעוטות,
  התשע"ט-2018

  ג. חוק סיוע לקטינים נפגעי עבירות מין או אלימות, התשס"ח-2008 << נושא >>

  3. בקשת יושב-ראש ועדת העבודה, הרווחה והבריאות להעברת הצעת חוק למניעת
  אלימות במשפחה (תיקון – פיקוח אלקטרוני על אדם שהוצא כלפיו צו הגנה),
  התש"ף 2020 (פ/23/1097), של חברת הכנסת עאידה תומא סלימאן מוועדת חוקה
  חוק ומשפט, לדיון בוועדת העבודה, הרווחה והבריאות.

  4. קביעת ועדות לדיון בהצעות החוק הבאות:

  א. הצעת חוק למניעת אלימות במשפחה (תיקון - פיקוח אלקטרוני על אדם שהוצא
  כנגדו צו הגנה),

  התש"ף-2020 (פ/85/23), של חה"כ יואב סגלוביץ'. << הצח >>

ב. הצעת חוק למניעת אלימות במשפחה (תיקון - פיקוח אלקטרוני על אדם שהוצא
כנגדו צו הגנה),

התש"ף-2020 (פ/542/23), של חה"כ קרן ברק. << הצח >>

<< נושא >> 5. הצעה לסדר היום בנושא: "מדיניות הביקורים הבלתי אפשרית של
השב"ס: רק חמש משפחות ליום ביקורים; רק ילד אחד; כל הקודם זוכה", של חה"כ
מיכאל מלכיאלי.

6. בקשת יושב-ראש ועדת הכספים למיזוג הצעות החוק הבאות:

  א. הצעת חוק הארכת ודחיית מועדים בענייני הליכי מס (הוראת שעה – נגיף
  הקורונה החדש), התש"ף-2020 (מ/1309).

  ב. הצעת חוק מיסוי מקרקעין (שבח ורכישה) (תיקון – הארכת התקופה לשחלוף
  דירה עקב משבר הקורונה), התש"ף-2020 (פ/23/620).

7. בקשת יושב ראש ועדת החוץ והביטחון להעברת דיון מהיר בנושא: "טעויות
בכניסה לבידוד עקב איכוני שב"כ", מהוועדה המיוחדת לעניין נגיף הקורונה החדש
ולבחינת היערכות המדינה למגפות ולרעידות אדמה, לדיון בוועדת החוץ והביטחון.

נכחו:

חברי הוועדה:

איתן גינזבורג – היו"ר

הילה וזאן

אחמד טיבי

מיכאל מלכיאלי

חמד עמאר

טלי פלוסקוב

תהלה פרידמן

עינב קאבלה

אלעזר שטרן

חברי כנסת:

אוסנת הילה מארק

יואב סגלוביץ'

יוסף ג'ברין

מוזמנים:

מזכירת הכנסת ירדנה מלר הורביץ

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

איה לינצ'בסקי

<< נושא >> בקשת יושב ראש הוועדה המיוחדת לזכויות הילד לקביעת ועדה לדיון
בחקיקה משנה מכוח חוק סיוע לקטינים נפגעי עבירות מין או אלימות,
התשס"ח-2008 << נושא >>

<< נושא >> בקשת יושב ראש הוועדה המיוחדת לזכויות הילד לקביעת ועדה לדיון
בחקיקה משנה מכוח חוק התקנת מצלמות לשם הגנה על פעוטות במעונות יום
לפעוטות, התשע"ט-2018 << נושא >>

<< נושא >> בקשת יושב ראש הוועדה המיוחדת לזכויות הילד לקביעת ועדה לדיון
בחקיקה משנה מכוח חוק הפיקוח על מעונות יום, התשע"ט-2018 << נושא >>

<< יור >> היו"ר איתן גינזבורג: << יור >>

בוקר טוב. אני מתכבד לפתוח את ישיבת ועדת הכנסת. היום יום שני, כ"א בתמוז
התש"ף, 13 ביולי 2020. בבקשה חבר הכנסת שטרן.

<< דובר >> אלעזר שטרן (יש עתיד-תל"ם): << דובר >>

בתור יושב-ראש-ראש ועדת הכנסת, אני חושב שאנחנו חייבים לשבח את הכנסת. איך
בכנסת עולות שאלות על הקורונה , כשממשלה כזו גדולה לא שאלה. איך עולות שאלה
בכנסת כמו על סמך מה סוגרים את חדרי הכושר, או על סמך מה סוגרים את
הבריכות, על סמך איזה נתונים. זה אחרי שממשלה של 36 שרים, אף אחד לא שאל שם
את השאלה הזאת.

<< קריאה >> אוסנת הילה מארק: << קריאה >>

אז היית בא לוועדת הקורונה ושואל.

<< דובר_המשך >> אלעזר שטרן (יש עתיד-תל"ם): << דובר_המשך >>

אני סומך על מי שבוועדה. יש לנו שם אנשים מצוינים שם. בשורה תחתונה אני
באמת חושב שזו תעודת כבוד לכנסת.

<< יור >> היו"ר איתן גינזבורג: << יור >>

אני מצטרף לברכות.

<< דובר_המשך >> אלעזר שטרן (יש עתיד-תל"ם): << דובר_המשך >>

אתה יודע מה זה אומר על הממשלה.

<< יור >> היו"ר איתן גינזבורג: << יור >>

באופן ישיר נעבור לסעיף ג' בסדר היום. לבקשתו של חבר הכנסת ג'ברין, נתחיל
בסעיף ג' כי יש דיון בוועדה ואנחנו רוצים לשחרר את חבר הכנסת ג'ברין. מדובר
בבקשה של יושב-ראש הוועדה המיוחדת לזכויות הילד לקביעת ועדה לדיון בחקיקת
משנה מכוח החוקים הבאים: חוק הפיקוח על מעוני יום לפעוטות, חוק התקנת
מצלמות לשם הגנה על פעוטות במעונות יום לפעוטות וחוק סיוע לקטינים נפגעי
עבירות מין ואלימות. בבקשה חבר הכנסת ג'ברין.

<< דובר >> יוסף ג'בארין (הרשימה המשותפת): << דובר >>

תודה כבוד היושב-ראש, תודה גם על הקדמת הנושא. אכן מדובר בשלושה דברי חקיקה
מאוד חשובים מהתחום הזה של זכויות ילדים, של מעמד הילדים. שני החוקים
הראשונים, חוק הפיקוח וחוק התקנת המצלמות נחקקו בוועדה. הדיון היה בתוך
הוועדה עצמה. לגבי החוק השלישי, המסורת הייתה שגם הדיווח על הנושא הזה יהיה
בוועדה לזכויות הילד, ועדה שקיימת מאז 99 ואני מבין שאין בקשות סותרות של
ועדות אחרות, אז אני אשמח אם הוועדה תאשר שזה יידון בוועדה לזכויות הילד.

<< דובר >> ארבל אסטרחן: << דובר >>

צריך להסביר למה החוק לא נוקט בשם הוועדה?

<< דובר >> יוסף ג'בארין (הרשימה המשותפת): << דובר >>

הסיבה שהיינו צריכים החלטה של ועדת הכנסת, הבנתי שזה יותר ברמה המשפטית,
שאם מדובר בוועדה מיוחדת שחוקקה את החוק, היות והכנסת לא בטוחה שאותה ועדה
מיוחדת תורכב בהמשך או בקדנציה אחרת, אז אומרים באופן עקרוני שוועדת הכנסת
תחליט ואז הנוהג הוא שוועדת הכנסת ממשיכה את המסורת.

<< דובר >> אלעזר שטרן (יש עתיד-תל"ם): << דובר >>

מעכשיו, חוקים שנחקקו, יש לזה משמעות למחר בבוקר?

<< יור >> היו"ר איתן גינזבורג: << יור >>

זו רק הקדנציה הזאת.

<< דובר >> ארבל אסטרחן: << דובר >>

אם תהיינה תקנות.

<< דובר >> אלעזר שטרן (יש עתיד-תל"ם): << דובר >>

אז זה הסיפור, אם תהיינה תקנות לפי החוק הזה.

<< דובר >> ארבל אסטרחן: << דובר >>

ואחד מהם גם מחייב דיווח שנתי של השר לוועדה. אנחנו לא מחייבים בוועדה
המיוחדת בחוק, לא אומרים שהשר ידווח לוועדה לזכויות הילד כי היא לא ועדה
קבועה של הכנסת.

<< דובר >> אלעזר שטרן (יש עתיד-תל"ם): << דובר >>

ואלה שלושת החוקים, גם זה שחוקק ב-2008?

<< דובר >> יוסף ג'בארין (הרשימה המשותפת): << דובר >>

כן. שלושת החוקים.

<< יור >> היו"ר איתן גינזבורג: << יור >>

זה מקובל גם על יושב-ראש ועדת העבודה והרווחה, יש על זה הסכמה. יזמו את
החיקוק כשהייתה חברת הכנסת שאשא ביטון בוועדה הקודמת לזכויות הילד, באופן
טבעי זה התחיל שם.

<< דובר >> אלעזר שטרן (יש עתיד-תל"ם): << דובר >>

אבל ברגע שיש ועדה לזכויות הילד, אז זה זכויות הילד.

<< יור >> היו"ר איתן גינזבורג: << יור >>

נכון. מי בעד ההצעה? שירים את ידו.

הצבעה

בעד ההצעה להעביר את הנושאים לוועדה– רוב

נגד – אין

נמנעים – אין

ההצעה להעביר את הנושאים לדיון בוועדה לזכויות הילד, נתקבלה.

<< יור >> היו"ר איתן גינזבורג: << יור >>

ההצעה אושרה פה אחד. בהצלחה לוועדה.

<< דובר >> יוסף ג'בארין (הרשימה המשותפת): << דובר >>

תודה רבה.

<< נושא >> בקשת הממשלה להקדמת הדיון בהצעת חוק חובת המכרזים (תיקון מס' 24
– הוראת שעה) (תיקון), התש"ף-2020 (מ/1339), בכל הקריאות << נושא >>

<< יור >> היו"ר איתן גינזבורג: << יור >>

נעבור לבקשת הממשלה להקדמת דיון בהצעת חוק חובת המכרזים (תיקון מס' 24 –
הוראת שעה) (תיקון), התש"ף-2020 (מ/1339), בכל הקריאות. יש הצעת חוק
ממשלתית שאליה גם מוצמדת הצעת חוק של חבר הכנסת מיקי לוי ואם אני לא טועה
גם חבר הכנסת משה גפני, ביחס להארכת תוקף של פטור מחובת המכרזים בכל הנוגע
למתפרות, רכישת טקסטיל בארץ, שנמצאים בעיקר בישובים דרוזים. החוק הזה, פג
תוקפו -15 ביולי, שזה עוד יומיים ואנחנו רוצים להאריך אותו. יש הצעת חוק
פרטית והצעת חוק ממשלתית, נעשה את זה ביחד וניתן להם פטור כדי שנוכל השבוע
כבר להריץ אותם ולהאריך את התוקף. יש התייחסות להצעה?

<< קריאה >> קריאה: << קריאה >>

בממשלתית יכולים להצמיד את הפרטית אחרי זה?

<< דובר >> ארבל אסטרחן: << דובר >>

אפשר להצמיד במליאה. אם יש תמיכה של ועדת שרים להצעה אז היא לא צריכה פטור,
הם יוכלו להעלות והוועדה תוכל למזג.

<< יור >> היו"ר איתן גינזבורג: << יור >>

נעבור להצבעה על בקשת הממשלה להקדמת דיון בהצעת חוק חובת המכרזים (תיקון
מס' 24 – הוראת שעה) (תיקון), התש"ף-2020 (מ/1339), בכל הקריאות. מי בעד?
שירים את ידו.

הצבעה

בעד – רוב

נגד – אין

נמנעים – אין

הבקשה להקדמת דיון בהצעת חוק חובת המכרזים (תיקון מס' 24 – הוראת שעה)
(תיקון), התש"ף-2020 (מ/1339), נתקבלה

<< יור >> היו"ר איתן גינזבורג: << יור >>

הבקשה אושרה פה אחד והדיון יוקדם בהצעת החוק הזאת.

<< נושא >> קביעת מכסות הצעות חוק והצעות רגילות לסדר היום של חברי הכנסת
לסיעותיהם במושב הראשון של הכנסת ה-23 << נושא >>

<< יור >> היו"ר איתן גינזבורג: << יור >>

הנושא הבא, קביעת מכסות הצעות חוק והצעות רגילות לסדר היום של חברי הכנסת
לסיעותיהם במושב הראשון של הכנסת ה-23. תציג את ההצעה מזכירת הכנסת, בבקשה.

<< דובר >> מזכירת הכנסת ירדנה מלר הורביץ: << דובר >>

בוקר טוב לכל הנוכחים. סעיף 99 לתקנון הכנסת מדבר על מכסת הצעות חוק והצעות
לסדר היום, הצעות רגילות. הסעיף אומר כך: ועדת הכנסת תקבע את מכסת ההצעות
לדיון מוקדם בהצעות לסדר היום. כל ההצעות שהסיעה רשאית להגיש בכל שבוע,
צריך לקבוע את המכסה.

יש בפניכם את הטבלה, בעמוד הראשון כתוב שמספר חברי הכנסת בטור הראשון של
הקואליציה שאותם אנחנו לוקחים במכסה הוא 41. לצורך חישוב המכסות אנחנו
מפחיתים מכל מספר חברי הכנסת של סיעות הקואליציה את סגני השרים והשרים
שאינם מגישים הצעות חוק והצעות לסדר היום. אם כך יש מכסה למושב.

הכנסת עובדת על פי נוהג ונוהל. הנוהג, שנים ארוכות מאז שאני זוכרת משנותיי
פה בכנסת, גם כמזכירת סיעה, הוא 6.5 הצעות לחבר כנסת במושב. לכן, אם לסיעת
הליכוד יש 18 חברי כנסת בלי סגני השרים ובלי השרים, אני מכפילה את זה
ב-6.5, זאת אומרת שבכל המושב יש 117 הצעות.

השנה היא שנה לא רגילה משום שהמושב התחיל עם פתיחת הכנסת ב-16 במרס, החקיקה
התחילה ב-17 למאי. כשאני לוקחת ממוצע של מושב בכנסות השונות, בדרך כלל זה
אחרי סוכות עד תשעה באב, אנחנו מדברים על ממוצע של 33 שבועות. אני רוצה
להוסיף שבחוק כתוב שהכנסת לא תעבוד פחות משמונה חודשים בשנה. שמונה חודשים
זה בדרך כלל 32 שבועות, אבל כבר היו שנים מעוברות שהגענו ל-34 שבועות, 35
שבועות. לקחנו ממוצע של 33 שבועות.

כשאני רוצה לדעת את המכסה השבועית, אני לוקחת את סיעת הליכוד, אם הכפלתי
והגעתי ל-117 הצעות במושב, אני מחלקת ל-33 שבועות ומגיעה למכסה שבועית של
3.54 ושוב אני מגיעה לנוהג בכנסת, שאם זה מעל 50 אנחנו מעגלים למעלה ואם
פחות מ-50 מעגלים למטה. למשל שיש את סיעות עבודה ודרך ארץ, להם יש 0.19,
זאת אומרת שהן לא תוכלנה, כל אחת מהסיעות, להגיש הצעה כל שבוע, אלא לעשות
במדורג, פעם בשבועיים, אחת לשלושה שבועות. זה חישוב המכסה.

מכיוון שעוד לא קבענו את הפגרות, שעל פי הפגרות אנחנו גוזרים את מספר
השבועות, בכל אופן לקחנו 13 שבועות בתחילת אוגוסט, לקחנו חישבו לפי 14
שבועות לכיוון אמצע אוגוסט, השינוי מאוד מזערי, אין שינוי כזה גדול. זה
לגבי סיעות הקואליציה.

באשר לסיעות האופוזיציה בעמוד השני, הנוהג הוא שסיעות האופוזיציה מקבלות
יותר מסיעות הקואליציה.

<< קריאה >> אלעזר שטרן (יש עתיד-תל"ם): << קריאה >>

אלה הצעות לסדר שהתקבלו או שלא התקבלו?

<< דובר >> מזכירת הכנסת ירדנה מלר הורביץ: << דובר >>

אלה לא הדחופות. דחופות לא במכסה רגילה. אלה הצעות רגילות, אני מתנצלת אם
לא הסברתי. המכסות הן להצעות פרטיות והצעות לסדר רגילות. לגבי סיעות
האופוזיציה, סיעות שאינן מיוצגות בממשלה, הנוהג הוא שאופוזיציה מקבלת יותר
מכסות מאשר סיעות הקואליציה והמודד הוא הוא 8.5 הצעות. אני לוקחת את סיעת
יש עתיד, 17 חברי כנסת, זה מגיע ל-144 במושב, מחלקת ל-33 שבועות ויוצא
4.37, בממוצע השבועי יהיה להם 4. לרשימה המשותפת 3.86, גם 4 כי מעל 50
אנחנו מעגלים למעלה. ישראל ביתנו יהיו 2 כי יצא 1.8. ימינה 1.28 אז יש להם
1 שבועית ומרץ 0.77, יהיה להם פיזור על פני המושב כמו מי שלא הגיע ל-1. זו
הדרך שאנחנו מחשבים. אם ליועצת המשפטית יש משהו להעיר או להוסיף אשמח
לשמוע.

<< קריאה >> אלעזר שטרן (יש עתיד-תל"ם): << קריאה >>

למה לא מעגלים למרצ?

<< דובר >> מזכירת הכנסת ירדנה מלר הורביץ: << דובר >>

כי יש להם פחות מ-1.

<< יור >> היו"ר איתן גינזבורג: << יור >>

אם תלך לעמוד הראשון ותראה את סיעת דרך ארץ, להם יש 0.19 אם אתה מעגל להם
כלפי מטה זה אפס.

<< קריאה >> אלעזר שטרן (יש עתיד-תל"ם): << קריאה >>

את זה הבנתי, אבל מעגלים כלפי מעלה מעל 0.5. כלפי מטה מתחת ל-0.5. לכן זה
ברור שאתה לא רוצה לעגל לאפס, אבל אם יש לך 0.77, למה אתה לא מעגל למעלה.

<< יור >> היו"ר איתן גינזבורג: << יור >>

קח למשל את יש עתיד והרשימה המשותפת. אם היינו מעגלים לשתי הרשימות, לשניהם
היה יוצא 4 והיה יוצא אותו מספר מכסות לכנס. אבל מכיוון שלא עיגלו, יצא שיש
לכם 7 הצעות יותר מהמשותפת.

<< דובר >> מזכירת הכנסת ירדנה מלר הורביץ: << דובר >>

לפי חישוב של 13 שבועות, יש לה פיזור, היא צריכה לעשות את זה בפיזור של 10
הצעות. אין לה אפס הצעות.

<< קריאה >> אלעזר שטרן (יש עתיד-תל"ם): << קריאה >>

אני לא נלחם בשביל מרצ - - -

<< קריאה >> אחמד טיבי (הרשימה המשותפת): << קריאה >>

התביעה שלך צודקת, תמשיך.

<< קריאה >> אלעזר שטרן (יש עתיד-תל"ם): << קריאה >>

אני אומר שזה ברור למה אתה לא מעגל 0.19 לאפס ומשאיר לאפס. אבל אם החלטתם
שמעל 0.5, 1.5 או 2.5 מעגלים למעלה - - -

<< יור >> היו"ר איתן גינזבורג: << יור >>

זה אומר שנוריד ליש עתיד מכסות. זה מה שזה אומר.

<< קריאה >> אלעזר שטרן (יש עתיד-תל"ם): << קריאה >>

לא דברתי אתך על יש עתיד.

<< יור >> היו"ר איתן גינזבורג: << יור >>

אבל אני מדבר אתך. צריך עוד 1 לכולם. אם הנוהג הוא שבחישוב מכפילים את
המספר שיוצא, לרבות המספר העשרוני במספר השבועות, אז זה המספר שיוצא ואז
מעגלים את זה למספר שלם. אני חושב שלא צריך לעגל לפני ההכפלה.

<< קריאה >> אלעזר שטרן (יש עתיד-תל"ם): << קריאה >>

זה מה שנאמר לנו, שמעגלים לפני ההכפלה.

<< יור >> היו"ר איתן גינזבורג: << יור >>

מעגלים בסוף, רק את התוצאה הסופית. למשל אם יוצא לימינה 16.6 יהיה להם 17.
אם יוצא ליש עתיד 56.8, יהיה להם 57. זו המשמעות של העיגול, הוא רק בסוף.
אפשר לתרום לאחר.

<< קריאה >> אחמד טיבי (הרשימה המשותפת): << קריאה >>

אם מה שאומר חבר הכנסת שטרן היה מתקבל, מה השינוי בתוצאה?

<< יור >> היו"ר איתן גינזבורג: << יור >>

התוצאה הייתה שלמשותפת היה עוד הצעה או שתיים וליש עתיד הייתה פחות הצעה או
שתיים, בעצם היו לכם אותו מספר הצעות.

<< קריאה >> אחמד טיבי (הרשימה המשותפת): << קריאה >>

מה רע בזה?

<< יור >> היו"ר איתן גינזבורג: << יור >>

אין שום רע, אבל היה יוצא שלאחרים היה יוצא אפס.

<< דובר >> ארבל אסטרחן: << דובר >>

אפשר להוסיף שהצעות חוק שהממשלה תומכת בהם גם לא נכללות במכסה.

<< דובר >> מזכירת הכנסת ירדנה מלר הורביץ: << דובר >>

זה נכון, אבל במכסה השבועית. יש אפשרות שאם ממשלה תומכת בהצעת חוק פרטית
ולא רוצים שזה יהיה במכסה של אותו שבוע, כדי לאפשר לסיעה להעלות עוד הצעת,
אז יש לחבר הכנסת אפשרות להחליט שהוא לא מנמק 10 דקות מהדוכן אלא דקה מהצד,
מהמקום ואז זה לא נספר במכסה של אותו שבוע. אבל אני כן עושה את הרישום לגבי
כל המושב כי מהמכסה של כל המושב זה בסוף ירד.

<< קריאה >> חמד עמאר (ישראל ביתנו): << קריאה >>

והצעת חוק מוצמדת?

<< דובר >> מזכירת הכנסת ירדנה מלר הורביץ: << דובר >>

היא נספרת, היא מוצמדת. היא מחושבת בחישוב הכללי, השנתי לא השבועי. הרעיון
במוצמדת שאם הממשלה כבר נתנה לזה תמיכה, אז לא יבואו פעמים להטריד את
הממשלה, או להתנגד, פעמים בהצעת חוק שהיא דומה או זהה. זה הרעיון של הצמדה,
אבל זה בהחלט נספר. הצמדה והנמקה מהמקום זה דקה.

<< קריאה >> אלעזר שטרן (יש עתיד-תל"ם): << קריאה >>

כמה מפלגות מגיעות למכסות?

<< דובר >> מזכירת הכנסת ירדנה מלר הורביץ: << דובר >>

אין דבר כזה שסיעה לא יכולה להביע את עצמה.

<< קריאה >> אלעזר שטרן (יש עתיד-תל"ם): << קריאה >>

מתי הגענו באובר.

<< קריאה >> חמד עמאר (ישראל ביתנו): << קריאה >>

אם תאפשר, כולם יגיעו לאובר. יש כל כך הרבה הצעות חוק להגיש ולא מגישים
בגלל המכסה.

<< דובר >> מזכירת הכנסת ירדנה מלר הורביץ: << דובר >>

היו עושים הרבה יותר הצמדות ועם ההצמדות סיעה בעצם סיימה את המכסה שלה.

<< קריאה >> אלעזר שטרן (יש עתיד-תל"ם): << קריאה >>

איפה הבאפר? מה עולה לוועדת השרים?

<< דובר >> מזכירת הכנסת ירדנה מלר הורביץ: << דובר >>

מכיוון שאנחנו עושים את המעקב על הניצול, מזכירות הכנסת התריעה למזכירות
אותה סיעה שהם לקראת ניצול המכסה.

<< קריאה >> אלעזר שטרן (יש עתיד-תל"ם): << קריאה >>

איפה זה נעצר? בכניסה לוועדת שרים, או בכניסה למזכירות הכנסת? אנחנו יודעים
שיש לנו מכסות שעולות לשבוע לוועדת השרים.

<< דובר >> מזכירת הכנסת ירדנה מלר הורביץ: << דובר >>

יש לכם גם מכסות אתם מעבירים לוועדת שרים. אבל אני לא יכולה לעצור את זה כי
אולי ועדת שרים תחליט שהיא תומכת אז למה שאחסום והוא יכול לעשות הנמקה
מהמקום, אני לא רוצה לחסום אותו.

<< יור >> היו"ר איתן גינזבורג: << יור >>

אם אין עוד התייחסויות נעבור להצבעה. לפני כן, אעיר הערה, ניסינו אתמול
להגיע להסכמות עם כל סיעות הבית לאור תקופת הקורונה, חשבנו להפחית את
הפעילות ולצמצם את מספר ההצעות מצד אחד ומצד שני לא לפגוע בסיעות. הצענו
להפחית לכולם באופן גורף 10%, הייתה הסכמה של סיעות האופוזיציה הגדולות,
אבל מכיוון שלא קיבלנו הסכמה גורפת של כל סיעות האופוזיציה, ההצעה ירדה
מסדר היום.

אני מודה ליש עתיד והמשותפת על הנכונות, אבל לצערנו לא הצלחנו להגיע להסכמה
כך שנעלה את ההצעה כפי שהיא. מי בעד קביעת המכסות כפי שהוצגו? ירים את ידו.

הצבעה

בעד – רוב

נגד – אין

נמנעים – אין

קביעת מכסות הצעות חוק והצעות רגילות לסדר היום של חברי הכנסת לסיעותיהם
במושב הראשון של הכנסת ה-23, התקבלה.

<< יור >> היו"ר איתן גינזבורג: << יור >>

ההצעות למכסות החוק וההצעות לסדר היום הרגילות אושרו פה אחד. תודה למזכירת
הכנסת על העבודה ולכל הצוות וליועצת המשפטית על הסיוע.

<< דובר >> מזכירת הכנסת ירדנה מלר הורביץ: << דובר >>

תודה רבה.

בקשת יושב-ראש ועדת העבודה, הרווחה והבריאות להעברת הצעת חוק למניעת אלימות
במשפחה (תיקון – פיקוח אלקטרוני על אדם שהוצא כלפיו צו הגנה), התש"ף 2020
(פ/23/1097), של חברת הכנסת עאידה תומא סלימאן מוועדת חוקה חוק ומשפט,
לדיון בוועדת העבודה, הרווחה והבריאות.

קביעת ועדת לדיון בהצעות חוק הבאות:

<< נושא >> הצעת חוק למניעת אלימות במשפחה (תיקון - פיקוח אלקטרוני על אדם
שהוצא כלפיו צו הגנה), התש"ף-2020, פ/1097/23, הצעת ח"כ עאידה תומא סלימאן
<< נושא >>

<< נושא >> הצעת חוק למניעת אלימות במשפחה (תיקון - פיקוח אלקטרוני על אדם
שהוצא כנגדו צו הגנה), התש"ף-2020, פ/85/23, הצעת ח"כ יואב סגלוביץ' <<
נושא >>

<< נושא >> הצעת חוק למניעת אלימות במשפחה (תיקון - פיקוח אלקטרוני על אדם
שהוצא כנגדו צו הגנה), התש"ף-2020, פ/542/23, הצעת ח"כ קרן ברק << נושא >>

<< יור >> היו"ר איתן גינזבורג: << יור >>

נעבור לסעיף הבא, בקשת יושב-ראש ועדת העבודה, הרווחה והבריאות להעברת הצעת
חוק למניעת אלימות במשפחה (תיקון – פיקוח אלקטרוני על אדם שהוצא כלפיו צו
הגנה), התש"ף 2020 (פ/23/1097), של חברת הכנסת עאידה תומא סלימאן. מוועדת
חוקה חוק ומשפט, לדיון בוועדת העבודה, הרווחה והבריאות. חברת הכנסת טלי
פלוסקוב תנמק את הבקשה, בבקשה גברתי.

<< דובר >> טלי פלוסקוב (הליכוד): << דובר >>

תודה רבה. הנושא של אלימות במשפחה הוא נושא שכמובן מחובר לנושאים של ועדת
הרווחה. בחקיקה של החוק הזה אנחנו צריכים לקחת בחשבון הרבה נושאים חברתיים,
נושאים רגישים ואין מקום ראוי יותר לדיון בהצעת החוק הזו מוועדת העבודה,
הרווחה והבריאות. לכן אנחנו מבקשים שהדיון יהיה שם.

<< יור >> היו"ר איתן גינזבורג: << יור >>

אני אדגיש שיושב-ראש ועדת חוקה חוק ומשפט מסכים לבקשה.

<< דובר_המשך >> טלי פלוסקוב (הליכוד): << דובר_המשך >>

זה בהסכמה.

<< דובר >> יואב סגלוביץ' (יש עתיד-תל"ם): << דובר >>

הבית הנכון לטפל בזכויות, בהגבלת זכויות של אזרחים באשר הם הוא ועדת חוקה
חוק ומשפט ולא בתים אחרים. בניגוד להמלצתי, גם יושב-ראש ועדת חוקה הסכים
לעניין הזה. לכן חשוב להגיד שזה צריך להיות בוועדת חוקה למרות שברור לי
שאני לא ברוב וחשוב שהחוקים האלה יעברו. זו ההערה שלי. אני מקבל את העובדה
שצריך לקדם את החוק הזה ומקבל את העובדה שלא צריך לעשות את הכלל
לאידיאולוגיה במובן הזה שדברים שצריכים להיות בוועדת חוקה, צריכים להיות
בוועדת חוקה. ניסיתי לשכנע את יושב-ראש ועדת חוקה לא בהצלחה יתרה ובאתי
לומר את הדברים כאן. אני אומר את דעת המיעוט בהקשר הזה, אבל העיקר שהחוק
הזה וגם האחרים יקודמו.

<< יור >> היו"ר איתן גינזבורג: << יור >>

תודה על ההערה. האם אפשר להצביע על שני הסעיפים ביחד?

<< קריאה >> ארבל אסטרחן: << קריאה >>

כן.

<< יור >> היו"ר איתן גינזבורג: << יור >>

נצרף בהצבעה גם את סעיף ה': קביעת ועדות לדיון בהצעות חוק, אחד של חבר
הכנסת סגלוביץ' בעניין פיקוח אלקטרוני על אדם שהוצא כנגדו צו הגנה, זו בעצם
אותה הצעת חוק פחות או יותר. גם הצעת חוק של חברת הכנסת קרן ברק שנמצאת
באותה משפחה. את שלושת החוקים נרצה להעביר לוועדת העבודה והרווחה. מי בעד?
ירים את ידו.

הצבעה

בעד להעביר את הנושאים לוועדה – רוב

נגד – אין

נמנעים – אין

ההצעה להעביר את הנושאים לוועדת העבודה, הרווחה והבריאות, נתקבלה.

<< יור >> היו"ר איתן גינזבורג: << יור >>

הנושאים יעברו לדיון בוועדת העבודה הרווחה והבריאות.

<< נושא >> הצעת חוק שכר שווה לעובדת ולעובד (תיקון - חובת פרסום דוח
שנתי), התש"ף-2020, פ/661/23, הצעת ח"כ חוה אתי עטייה << נושא >>

<< יור >> היו"ר איתן גינזבורג: << יור >>

נעבור להצעת חוק שכר שווה לעובדת ולעובד (תיקון - חובת פרסום דוח שנתי) של
חברת הכנסת אתי עטייה. במליאה חשבו שזה צריך ללכת לוועדת העבודה הרווחה
והבריאות. במליאה נקראה קריאה על ידי יושב-ראש הוועדה להעביר את זה לוועדה
לקידום מעמד האישה. אחר כך, בדין ודברים, הגיעו להסכמה עם יושב-ראש ועדה
העבודה הרווחה והבריאות שהנושא יגיע לדיון בוועדת העבודה הרווחה והבריאות
כפי שהיה צריך להיות במקור. יש הסכמה בין יושבי הראש. חברת הכנסת אתי עטייה
תרצי לפרט?

<< קריאה >> אחמד טיבי (הרשימה המשותפת): << קריאה >>

אם יש הסכמה אין צורך לפרט.

<< דובר >> חוה אתי עטייה (הליכוד): << דובר >>

הצעת החוק מציעה להפעיל על מעסיקים גדולים חובה לפרסם דו"ח המפרט הבדלים
בין גברים לנשים, במטרה לצמצם את הפער. אני סבורה שהנושא צריך להגיע לוועדת
העבודה, שדנים בה בנושאים של יחסי עובד מעביד. זה נטו חוקי עבודה.

<< יור >> היו"ר איתן גינזבורג: << יור >>

מי בעד להעביר את הצעת החוק לוועדת העבודה? ירים את ידו.

הצבעה

בעד ההצעה להעביר את הנושא לוועדה– רוב

נגד – אין

נמנעים – אין

ההצעה להעביר את הנושא לדיון בוועדת העבודה הרווחה והבריאות, נתקבלה.

<< יור >> היו"ר איתן גינזבורג: << יור >>

ההצעה התקבלה פה אחד והיא תועבר לדיון בוועדת העבודה הרווחה והבריאות.

קביעת ועדה לדיון בהצעה לסדר היום בנושא: "מדיניות הביקורים הבלתי אפשרית
של השב"ס: רק חמש משפחות ליום ביקורים; רק ילד אחד; כל הקודם זוכה" – של
חבר הכנסת מיכאל מלכיאלי

<< יור >> היו"ר איתן גינזבורג: << יור >>

נעבור לסעיף הבא, קביעת ועדה לדיון בהצעה לסדר היום בנושא: "מדיניות
הביקורים הבלתי אפשרית של השב"ס", של חבר הכנסת מיכאל מלכיאלי. ההצעה היא
להעביר לוועדת פנים, אבל נקראה גם קריאה במליאה להעביר את ההצעה לוועדה
המיוחדת לענייני קורונה. לדעתי זה קלאסי ועדת הפנים, אבל האם מישהו שחושב
שזה לוועדת הקורונה?

<< קריאה >> חמד עמאר (ישראל ביתנו): << קריאה >>

זה בבירור פנים, כל הנושא של שירות בתי הסוהר.

<< יור >> היו"ר איתן גינזבורג: << יור >>

מישהו חושב אחרת? אם לא, נצביע בעד העברת הנושא לוועדת הפנים. מי בעד
להעביר את ההצעה לוועדת הפנים והגנת הסביבה? ירים את ידו.

הצבעה

בעד ההצעה להעביר את הנושא לוועדה– רוב

נגד – אין

נמנעים – אין

ההצעה להעביר את הנושא לוועדת הפנים והגנת הסביבה, נתקבלה.

<< יור >> היו"ר איתן גינזבורג: << יור >>

ההצעה להעביר את הנושא לוועדת הפנים והגנת הסביבה התקבלה פה אחד.

בקשת יושב-ראש ועדת הכספים למיזוג הצעות החוק הבאות:

1.  הצעת חוק הארכת ודחיית מועדים בענייני הליכי מס (הוראת שעה – נגיף
    הקורונה החדש),

  התש"ף-2020 (מ/1309).

2. הצעת חוק מיסוי מקרקעין (שבח ורכישה) (תיקון – הארכת התקופה לשחלוף דירה
עקב משבר הקורונה), התש"ף-2020 (פ/23/620).

<< יור >> היו"ר איתן גינזבורג: << יור >>

נעבור לסעיף הבא, בקשת יושב-ראש ועדת הכספים למיזוג הצעות החוק הבאות: הצעת
חוק הארכת ודחיית מועדים בענייני הליכי מס (הוראת שעה – נגיף הקורונה החדש)
והצעת חוק מיסוי מקרקעין (שבח ורכישה) (תיקון – הארכת התקופה לשחלוף דירה
עקב משבר הקורונה). מבקשים למזג את ההצעות. חבר הכנסת קרעי ינמק.

<< דובר >> שלמה קרעי (הליכוד): << דובר >>

בגלל משבר הקורונה אנשים לא מצליחים למכור את הדירה הראשונה שלהם, מדובר
באנשים רבים ששיפרו דיור בשנה וחצי האחרונות. למעשה החוק נותן פטור ממס
רכישה ומס שבח אם הצלחת למכור את הדירה הראשונה שלך תוך שנה וחצי והוכחת
שזה בעצם לא להשקעה. אתה לא משקיע ולכן יש לך את הפטור.

מי שתקופת הפטור שלו נכנסה אחרי ה-1 במרס נתקע ולא מצליח למכור את הדירה כי
אנשים מבטלים חוזים, לא יכולים להתחייב, לא יודעים מה ילד יום. לכן הצענו
הצעת חוק להאריך את תקופת הפטור הזו בחצי שנה. עכשיו הגענו להסכמה של 7
חודשים. ההצעה הזו, יחד עם חברת הכנסת מיקי לוי ועוד חברי כנסת התקבלה,
עברה בקריאה טרומית.

יש הצעת חוק אחרת ממשלתית, להארכת מועדים באופן כללי, אז אנחנו מבקשים למזג
את הצעות החוק. זה אושר בוועדת הכספים. למזג את הצעת החוק הספציפית הזו
להארכת הפטור ממס רכישה ומס שבח, עם הצעת החוק הכללית להארכת מועדים.

<< יור >> היו"ר איתן גינזבורג: << יור >>

נציין ששתי הצעות החוק נמצאות בדיון עכשיו בוועדת הכספים. שתיהם אושרו על
ידי הוועדה כשהן מוזגו והן טעונות את אישור ועדת הכנסת. האם יש הערות?

<< קריאה >> אלעזר שטרן (יש עתיד-תל"ם): << קריאה >>

הנושא של מס שבח יהיה אחד הסעיפים בתוך החוק הכללי?

<< יור >> היו"ר איתן גינזבורג: << יור >>

כן, החוק הכללי מדבר על ההארכות.

<< קריאה >> אלעזר שטרן (יש עתיד-תל"ם): << קריאה >>

אז זו לא הצמדה, זה מיזוג.

<< יור >> היו"ר איתן גינזבורג: << יור >>

זה מיזוג. מי בעד המיזוג?

הצבעה

בעד המיזוג – רוב

נגד – אין

נמנעים – אין

מיזוג שתי הצעות החוק, נתקבל.

<< יור >> היו"ר איתן גינזבורג: << יור >>

הצעת המיזוג אושרה פה אחד.

<< קריאה >> אלעזר שטרן (יש עתיד-תל"ם): << קריאה >>

מה היתרון של מיזוג על פני הצמדה?

<< דובר >> ארבל אסטרחן: << דובר >>

הצמדה זה במליאה, כשעולה הצעת חוק בין אם פרטית או ממשלתית וחבר כנסת אחר
נצמד אליה אם ההצעות זהות. אז הוא בעצם עוקף את ועדת שרים ונצמד להצעה שכבר
על סדר היום. מיזוג זה משהו שנעשה בוועדה. זה יכול להיות שתי הצעות פרטיות
או הצעה פרטית והצעה ממשלתית. פה למשל יש לנו הצעה פרטית שרק עברה טרומית
והצעה ממשלתית שעברה ראשונה, קודם כל זה הגיוני שאם יש בוועדה שתי הצעות,
הוועדה תכין הצעה אחת, היא לא תכין עכשיו שתי הצעות אחת לראשונה ואחת
לשנייה שלישית. ברור שהיא לוקחת את כל ההצעות שעל שולחנה שבאותו נושא.

<< קריאה >> אלעזר שטרן (יש עתיד-תל"ם): << קריאה >>

הסעיף של מס שבח בכל מקרה היה נכנס לכל ההארכה - - -

<< יור >> היו"ר איתן גינזבורג: << יור >>

לא, לא. זו הצעת חוק בנפרד יש הצעות חוק נפרדות.

<< דובר >> ארבל אסטרחן: << דובר >>

אני לא יודעת אם עובדתית במקרה הזה ההצעה הממשלתית כללה גם את מס השבח?

<< יור >> היו"ר איתן גינזבורג: << יור >>

לא כללה.

<< דובר_המשך >> ארבל אסטרחן: << דובר_המשך >>

אבל למיזוג הן לא צריכות להיות זהות, הן רק צריכות להיות באותו נושא
והוועדה יכולה לקחת הצעות שהן בגדול באותו נושא על שולחנה ולהכין אותן ישר
לשנייה שלישית. אז הפרטית לא צריכה לעבור ראשונה והוועדה חוסכת זמן ומכינה
הצעה אחת.

<< נושא >> דיון מהיר בנושא: "טעויות בכניסה לבידוד עקב איכוני שב"כ", של
ח"כ חמד עמאר, ישראל אייכלר, היבה יזבק, אורנה ברביבאי (מס' 66). << נושא
>>

<< יור >> היו"ר איתן גינזבורג: << יור >>

נעבור לנושא האחרון שעל סדר היום, בקשה לדיון מהיר בנושא: "טעויות בכניסה
לבידוד עקב איכוני שב"כ". מהוועדה המיוחדת לנגיף הקורונה לדיון בוועדת חוץ
וביטחון. יושב-ראש ועדת חוץ וביטחון נמצא בבידוד בעצמו, הוא יוצא ממנו היום
אחרי הצהרים. אני אייצג אותו כחבר בוועדת חוץ וביטחון.

הנושא של איכוני שב"כ נמצא היום בדיון בוועדת חוץ וביטחון, לדעתי נכון לו
להתקיים בוועדה שדנה בחוק עצמו.

<< קריאה >> אחמד טיבי (הרשימה המשותפת): << קריאה >>

מה עמדתו של יושב-ראש ועדת קורונה?

<< יור >> היו"ר איתן גינזבורג: << יור >>

היא מסכימה לבקשה.

<< קריאה >> אחמד טיבי (הרשימה המשותפת): << קריאה >>

טעות שהסכימה.

<< קריאה >> אלעזר שטרן (יש עתיד-תל"ם): << קריאה >>

מכיוון שיש הסכמה, אנחנו מסכימים, אבל צריך להגיד את האמת. הדברים האלה כבר
הובאו לדיון בוועדת חוץ וביטחון, אין שום חדש. אם הם הסכימו, נעביר את זה
לשם, אבל אני מבקש, כמו שאמר חברי יואב סגלוביץ', שדעתי תישמע.

אני חושב שהמעבר של זה לוועדת חוץ וביטחון אין לו סיכוי לדיון אמיתי מהסיבה
שזה כבר היה שם. אלו טיעונים שהעלינו כשהצעת החוק עברה, אמרנו שתהיה הבעיה
הזאת. במידה מסוימת ראש הוועדה התעלם, לא קיבל, לא משנה מה נעשה. עכשיו זה
חוזר אליו שוב, כאילו הנה אמרנו לכם. לדעתי זה היה נכון שזה ילך לוועדת
הקורונה, אבל אם היא ויתרה על זה, אז ויתרה.

<< יור >> היו"ר איתן גינזבורג: << יור >>

נראה לי שדווקא עכשיו כשוועדת חוץ וביטחון נמצאת בעיצומו של חיקוק החוק של
איכונים טלפוניים, ראוי להם לדבר על המצב שבו אנחנו נמצאים בטווח הביניים
שבו יש טעויות או הכנסת אנשים שלא בצדק לבידוד. מי בעד ההעברה לחוץ
וביטחון? ירים את ידו.

הצבעה

בעד הבקשה להעביר את הנושא לוועדה– 7

נגד – 1

נמנעים – 3

הבקשה להעביר את הנושא לדיון בוועדת חוץ וביטחון, נתקבלה.

<< יור >> היו"ר איתן גינזבורג: << יור >>

ההצעה התקבלה, הדיון המהיר יעבור לוועדת חוץ וביטחון.

<< קריאה >> אחמד טיבי (הרשימה המשותפת): << קריאה >>

מחר יתקיים דיון על הפילוג של רפי פרץ מימינה, אני מבקש לבוא מוכנים.

<< יור >> היו"ר איתן גינזבורג: << יור >>

תודה רבה לכולם הישיבה נעולה.

<< סיום >> הישיבה ננעלה בשעה 10:35. << סיום >>
