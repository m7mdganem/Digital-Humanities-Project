הכנסת העשרים

מושב חמישי

פרוטוקול מס' 404

מישיבת ועדת הכנסת

יום שני, ט' בטבת התשע"ט (17 בדצמבר 2018), שעה 12:45

סדר היום:

<< הצח >> 1. הצעת חוק להסדר ההימורים בספורט (תיקון מס' 14 והוראת שעה),
התשע"ט-2019 – רוויזיה << הצח >>

<< הצח >> 2. הצעת חוק יסוד: הממשלה (תיקון – הטלת התפקיד להרכבת הממשלה על
ראש מפלגה) - רוויזיה << הצח >>

נכחו:

חברי הוועדה:

מכלוף מיקי זוהר – היו"ר

דוד אמסלם

דוד ביטן

יואל חסון

רועי פולקמן

פנינה תמנו

חברי הכנסת:

אוסנת הילה מארק

ייעוץ משפטי:

דן מרזוק

מנהלת הוועדה:

אתי בן יוסף

רישום פרלמנטרי:

אור שושני

<< נושא >> הצעת חוק להסדר ההימורים בספורט (תיקון מס' 14 והוראת שעה),
התשע"ט-2019, מ/1278 << נושא >>

<< נושא >> הצעת חוק יסוד: הממשלה (תיקון – הטלת התפקיד להרכבת הממשלה על
ראש מפלגה), פ/5888/20, הצעת ח"כ דוד אמסלם << נושא >>

<< יור >> היו"ר מכלוף מיקי זוהר: << יור >>

שתי רוויזיות. אני מבקש להצביע בעדן. איפה הייצוג בחוקה של ישראל ביתנו?

<< דובר >> אתי בן יוסף: << דובר >>

אין להם.

<< דובר >> דוד אמסלם (הליכוד): << דובר >>

לא הבנתי. מה שהקראת זה מה ש - - -

<< דובר >> אתי בן יוסף: << דובר >>

על זה יש רוויזיה.

<< יור >> היו"ר מכלוף מיקי זוהר: << יור >>

עלתה טענה שאין יחס סיעתי הוגן, אז אמרתי שמקסימום נוסיף עוד אחד מכל אחד.

<< דובר >> דוד אמסלם (הליכוד): << דובר >>

לא, לא, לא, 12, זה מה שיש.

<< יור >> היו"ר מכלוף מיקי זוהר: << יור >>

אבל זו בעיה, כי אין - - -

<< דובר_המשך >> דוד אמסלם (הליכוד): << דובר_המשך >>

לא צריך. אנחנו קבענו 12, אז יהיה 12.

<< דובר >> יואל חסון (התנועה): << דובר >>

אין לי בעיה עם המספר, יש לי בעיה עם היחס. תקשיב, דודי, לא הגיוני שהסיעה
השנייה בגודלה מקבל אותו ייצוג כמו סיעה של חמישה מנדטים.

<< דובר >> דוד אמסלם (הליכוד): << דובר >>

יואל, אנחנו רצינו שישה ושישה. והרי זה לא יכול להיות תיקו, אז זה שבעה
וחמישה. ואם זה שבעה וחמישה, אז אנחנו חשבנו שיהיה קודם כול ייצוג לכל
המפלגות - - -

<< דובר >> יואל חסון (התנועה): << דובר >>

אבל אני קובע לאופוזיציה, אתה לא יכול לקבוע לי. אתה לא יכול לקבוע
לאופוזיציה מי תהיה הנציגות ואיך תהיה החלוקה בתוך האופוזיציה.

<< יור >> היו"ר מכלוף מיקי זוהר: << יור >>

בקיצור, אתה רוצה את מרב במקום ג'בארין?

<< דובר >> דוד אמסלם (הליכוד): << דובר >>

תן לי רק שנייה. אנחנו מקימים ועדה, ובעיקרון אנחנו לא צריכים לשאול כל אחד
מה, מו ומי. אין בתקנון אמירה שאני צריך להתייעץ על כל דבר או לבקש ממך.
ואני חושב שההיגיון שאנחנו לקחנו זה ההיגיון הכי בריא והכי נכון – שכולם
יהיו שותפים. שלא יהיה אחר כך איזה מישהו שירגיש שהוא בכלל לא שותף.

<< דובר >> יואל חסון (התנועה): << דובר >>

אני רוצה להתייחס למה שאמר יו"ר הקואליציה. כשהכנסת מתחילה את כהונתה
ובונים את ההרכב של ועדות הכנסת, מתייחסים לגודל הסיעות, ועל פי זה מקבלים
את הייצוג בוועדות הכנסת. כשאתה מקים ועדה משותפת אתה בעצם עושה כלי לעוות
את היחס של הסיעות בוועדה המשותפת. הליכוד, המפלגה הגדולה בכנסת, קיבלה פה
שלושה-ארבע נציגים, בעוד שהמחנה הציוני, המפלגה השנייה בגודלה בכנסת - - -

<< דובר >> דוד אמסלם (הליכוד): << דובר >>

לא ארבעה, שלושה. אני גם אסביר לך למה.

<< דובר >> יואל חסון (התנועה): << דובר >>

אתה לקחת את זה על חשבון חברים בקואליציה. אבל לא נתת לי אפשרות לעשות את
זה באופוזיציה.

<< דובר >> דוד אמסלם (הליכוד): << דובר >>

בעיקרון, שמנו את כל הסיעות בכנסת, זה מה שהיה חשוב לנו. עכשיו, יכול
להיות - - -

<< דובר >> יואל חסון (התנועה): << דובר >>

לא, בקואליציה לא שמת את כל הסיעות. יש ועדה שכולנו לא נמצאת בה.

<< דובר >> רועי פולקמן (כולנו): << דובר >>

כולנו נמצאת בוועדה השנייה.

<< דובר >> דוד אמסלם (הליכוד): << דובר >>

העיקרון שהנחה הוא שאנחנו שמים כל נציג מכל ועדה. עכשיו, בוא נניח שאתה
יושב-ראש האופוזיציה ויש לך אופוזיציה נוספת מימינך שבכלל לא סופרת אותך
ואתה לא רוצה לשים אותה. אבל הלו, אני כן צריך לדאוג לך. זה לא אופוזיציה
קומפלט, הרי אתה המחנה הציוני - - -

<< דובר >> יואל חסון (התנועה): << דובר >>

אני מרכז האופוזיציה.

<< דובר >> דוד אמסלם (הליכוד): << דובר >>

שנייה. לכן אנחנו חשבנו שבוועדה הזאת צריך לשים את כולם. אם היינו שוברים
את הכלל הזה, אז יכול להיות שהיית צודק. אני גם אומר לך שאם התקנון היה
מאפשר לנו לעשות מספר אי-זוגי אז היינו עושים מהמפלגה שלך, לא אכפת לי, זה
לא מעניין כל כך.

<< דובר >> פנינה תמנו (יש עתיד): << דובר >>

סעיף 110(ד) קובע שבקביעת הרבה ועדה משותפת תתחשב ועדת הכנסת ככל האפשר
בהרכב הסיעתי של הכנסת ובגודל הסיעות, ותתייעץ עם יושבי-ראש הוועדות.

<< יור >> היו"ר מכלוף מיקי זוהר: << יור >>

זה מה שעשינו.

<< דובר >> פנינה תמנו (יש עתיד): << דובר >>

לפי נוסח התקנון כן צריך להתחשב במפתח הסיעתי.

<< דובר >> דן מרזוק: << דובר >>

ההתייעצות שחבר הכנסת חסון מבקש לקיים לפני הקמת ועדות משותפות באמת לא
קבועה בתקנון הכנסת. אנחנו חושבים שהדיון על העניין הזה צריך להיעשות
בוועדת ההסכמות, בגלל שאין חובה תקנונית בעניין הזה. ולכן אנחנו מציעים
שהנושא הזה יעלה בשבוע הבא בוועדת ההסכמות, כדי לראות אם אפשר לקבוע מנגנון
של התייעצות מוקדמת לפני שמקימים ועדות משותפות, כדי שגם לאופוזיציה - - -

<< דובר >> פנינה תמנו (יש עתיד): << דובר >>

זה מה שהיה נהוג פה. היה נהוג שיושב-ראש ועדת הכנסת שם את זה באופן פתוח
בוועדת הכנסת - - -

<< יור >> היו"ר מכלוף מיקי זוהר: << יור >>

טוב - - -

<< דובר_המשך >> פנינה תמנו (יש עתיד): << דובר_המשך >>

לא, לא, לא, אתה לא אומר לי "טוב" בתוך דבריי. כמו שאני מכבדת אותך, אתה
תכבד אותי. תודה. מה שהיה נהוג בבית הזה הוא שכשיש ועדות משותפות פותחים את
זה, ולא שפתאום אנחנו שומעים את זה מעל הראש שלנו, כמו שקרה לי אתמול.
לדעתי הדבר הנכון הוא להביא את זה לוועדת הכנסת, לומר את המספרים של המפתח
הסיעתי ושגם הקואליציה וגם האופוזיציה יביאו את השמות שלהם. אין דבר כזה
שהולכים מעל הראש. אני למשל כבר שלוש ועדות לא נמצאת. איזה מין דבר זה? הם
קובעים בשביל יש עתיד מי יהיה הנציג? עד שאתמול היינו צריכים לעמוד על
הרגליים האחוריות.

<< יור >> היו"ר מכלוף מיקי זוהר: << יור >>

טוב, סיימת?

<< דובר >> פנינה תמנו (יש עתיד): << דובר >>

הם שניהם אשמים. שניהם ביחד רצו ללכת לי על הראש, אני לא יודעת למה.

<< יור >> היו"ר מכלוף מיקי זוהר: << יור >>

וואי, את מחמיאה לעצמך. את מחמיאה לעצמך, חברת הכנסת.

<< דובר_המשך >> פנינה תמנו (יש עתיד): << דובר_המשך >>

אז אני אחמיא לעצמי.

<< יור >> היו"ר מכלוף מיקי זוהר: << יור >>

אל תחמיאי לעצמך יותר מדי.

<< דובר_המשך >> פנינה תמנו (יש עתיד): << דובר_המשך >>

מיקי, אז אתה שקרן. אתה יודע מה, אתה שקרן. כי אם אני מתקשרת ואתה אומר לי
"יואל נתן לי את השם", אז אתה שקרן. כי אם יואל הנחית את זה עליך ובסוף אני
מתקשרת ליואל והוא אומר לי "לא דיברתי איתו", זה אומר שאתה משקר אותי. אלא
אם כן שניכם משקרים. בוא תסביר לי.

<< יור >> היו"ר מכלוף מיקי זוהר: << יור >>

אז עכשיו אני השקרן? יואל השקרן? מי השקרן?

<< דובר >> פנינה תמנו (יש עתיד): << דובר >>

מיקי, אני אגיד לך משהו. יש קולגיאליות מסוימת שצריכה להיעשות - -

<< יור >> היו"ר מכלוף מיקי זוהר: << יור >>

אז תפני לקולגות שלך באופוזיציה.

<< דובר_המשך >> פנינה תמנו (יש עתיד): << דובר_המשך >>

- - ובדרך כלל זה לא נעשה על ידי מנגנון ולא על ידי תקנון, זה אמור להיעשות
פה. אז תכבד את התפקיד שלך כיו"ר - - -

<< יור >> היו"ר מכלוף מיקי זוהר: << יור >>

סיימת?

<< דובר_המשך >> פנינה תמנו (יש עתיד): << דובר_המשך >>

לא. תכבד את התפקיד שלך כיו"ר ותתחיל לעשות את זה בצורה מסודרת וקצת יותר
בהירה. לא הכול זה פוליטיקה, יש כללים בתוך הבית הזה וראוי שאנחנו נהיה קצת
בוגרים.

<< יור >> היו"ר מכלוף מיקי זוהר: << יור >>

טוב, בסדר, מאה אחוז.

<< דובר >> יואל חסון (התנועה): << דובר >>

אני רוצה להציע פשרה.

<< יור >> היו"ר מכלוף מיקי זוהר: << יור >>

רגע, עכשיו אני מדבר. גברתי חברת הכנסת פנינה תמנו שטה, אני מציע לך בצורה
מכובדת לחזור בך מאמירתך כלפיי כשקרן, כי אני אמרתי את האמת לאורך כל הדרך
ואולי מישהו אחר שיקר.

<< דובר >> פנינה תמנו (יש עתיד): << דובר >>

אבל הוא אמר משהו אחר.

<< יור >> היו"ר מכלוף מיקי זוהר: << יור >>

אז אל תגידי ששיקרתי. זו הצעה, את לא חייבת לקבל אותה.

<< דובר >> יואל חסון (התנועה): << דובר >>

רגע, מיקי, אתה דיברת איתי אתמול?

<< יור >> היו"ר מכלוף מיקי זוהר: << יור >>

אני אמרתי בצורה ברורה, ויש כאן במקרה מזכירת ועדה - - -

<< דובר_המשך >> יואל חסון (התנועה): << דובר_המשך >>

דיברת איתי או לא דיברת איתי?

<< יור >> היו"ר מכלוף מיקי זוהר: << יור >>

שנייה רגע. יש כאן מזכירת ועדה. האם המזכירה התבקשה לפנות למרכז האופוזיציה
לגבי השמות, כן או לא?

<< דובר >> אתי בן יוסף: << דובר >>

פניתי לזהבה.

<< יור >> היו"ר מכלוף מיקי זוהר: << יור >>

היא פנתה לזהבה.

<< דובר >> פנינה תמנו (יש עתיד): << דובר >>

זהבה מחליטה בשביל חברי הכנסת? זהבה מחליטה בשביל היו"רים של הוועדות?

<< יור >> היו"ר מכלוף מיקי זוהר: << יור >>

רגע, האם אני פניתי - - -

<< דובר >> יואל חסון (התנועה): << דובר >>

לא, רגע, אני רוצה לדבר, כי פנינה מאוד חשובה לי.

<< דובר >> פנינה תמנו (יש עתיד): << דובר >>

אני מאוד נפגעתי משניכם. אני לא בקטע של להיעלב, אבל לשקר אותי בלי
בושה - - -

<< דובר >> יואל חסון (התנועה): << דובר >>

אני מציע לך לא להיפגע כל כך מהר.

<< דובר >> פנינה תמנו (יש עתיד): << דובר >>

לא, אני אברר את זה עד תום. פראיירים אנחנו לא.

<< דובר >> יואל חסון (התנועה): << דובר >>

אז הינה, אני איתך. אני מקבל אתמול שאלה בלילה. שואלים אותי ככה: ועדת
הכנסת מבקשת שם של ח"כ מטעמנו. רק מטעמנו.

<< דובר >> פנינה תמנו (יש עתיד): << דובר >>

מתי?

<< דובר >> יואל חסון (התנועה): << דובר >>

אתמול בלילה.

<< דובר >> פנינה תמנו (יש עתיד): << דובר >>

אתה יודע מתי הוא אמר? בצהריים הוא אמר לי שאתה כבר נתת לו את השמות.

<< דובר >> יואל חסון (התנועה): << דובר >>

מה פתאום. אתמול ב-21:40 אני מקבל את השאלה הזאת, ופנינה, בואי תראי מה אני
עונה. פנינה, פנינה, פנינה - - -

<< דובר >> פנינה תמנו (יש עתיד): << דובר >>

לא, לא, לא, אלה התשובות שאני מקבלת מחברי כנסת במדינת ישראל?

<< דובר >> יואל חסון (התנועה): << דובר >>

פנינה בואי תראי מה אני כותב: ניתן להם מחר בדיון. נקודה. הינה הוכחה
כתובה.

<< דובר >> פנינה תמנו (יש עתיד): << דובר >>

מיקי, אמרת לי בצהריים או לא? הכול מתועד.

<< יור >> היו"ר מכלוף מיקי זוהר: << יור >>

פנינה, בואי תקשיבי לי טוב. עד עכשיו, עד רגע זה, אני בוחר לכבד אותך. אבל
מהרגע שאת תפסיקי לכבד אותי, אני אפסיק לכבד אותך. וכשאני אפסיק לכבד אותך,
לא יהיה לך נחמד פה בוועדה. אז אני מציע שתשני גישה.

<< דובר >> פנינה תמנו (יש עתיד): << דובר >>

מיקי, אתה לא מאיים עליי. כנראה שאתה חושב שאתה מאיים עליי - - -

<< יור >> היו"ר מכלוף מיקי זוהר: << יור >>

אני קורא אותך לסדר פעם ראשונה.

<< דובר_המשך >> פנינה תמנו (יש עתיד): << דובר_המשך >>

אתה לא מאיים עליי.

<< יור >> היו"ר מכלוף מיקי זוהר: << יור >>

אני קורא אותך לסדר פעם שנייה.

<< דובר_המשך >> פנינה תמנו (יש עתיד): << דובר_המשך >>

אתה לא מאיים עליי - - -

<< יור >> היו"ר מכלוף מיקי זוהר: << יור >>

אני קורא אותך לסדר פעם שלישית. נא לצאת מהאולם.

<< דובר_המשך >> פנינה תמנו (יש עתיד): << דובר_המשך >>

לא זזה מפה, חצוף. השתן עלה לך לראש.

<< יור >> היו"ר מכלוף מיקי זוהר: << יור >>

נא לצאת מהאולם. קדימה, החוצה, החוצה.

<< דובר_המשך >> פנינה תמנו (יש עתיד): << דובר_המשך >>

יופי, קיבלת כלי, מרגיש על הגל.

<< יור >> היו"ר מכלוף מיקי זוהר: << יור >>

החוצה, החוצה, החוצה. תודה רבה.

(חברת הכנסת פנינה תמנו יוצאת מאולם הוועדה)

עכשיו לענייננו - - -

<< דובר >> יואל חסון (התנועה): << דובר >>

אתה יודע, יש גם שיכול להרים אותך וגל שיכול להטביע אותך.

<< יור >> היו"ר מכלוף מיקי זוהר: << יור >>

אני תמיד יודע, כשצריך, לשים את הראש מתחת למים, תאמין לי. אבל כשצריך
להרים את הראש, אני גם יודע להרים אותו. יש גבול, מה אני יכול להרשות לה
להטיח פה שקרים וקללות וגם לתת לה את הבמה? בושה וחרפה. היא צריכה להתבייש
על ההתנהגות שלה. התנהגות בוטה וחצופה.

<< דובר >> דוד אמסלם (הליכוד): << דובר >>

אם יורשה לי משפט אחד לגבי מה שקרה כאן. הרי מה שקרה פה זה שהיא בעצם טענה
שהוא לא מייצג אותה איפה שהיא מקופחת.

<< יור >> היו"ר מכלוף מיקי זוהר: << יור >>

כן, ואז הם באים אלינו בטענות. בושה וחרפה.

<< דובר >> יואל חסון (התנועה): << דובר >>

אבל גם אצלך יש טענות כאלה, דודי. בוא, גם אצלך יש טענות כאלה, זה חלק
מהחיים של שנינו. הרי קודם היה פה פולקמן ורציתם לעשות מהלך שלא תואם עם
פולקמן והוא בא בטענות.

<< דובר >> רועי פולקמן (כולנו): << דובר >>

לא, זה היה אי-הבנה.

<< דובר >> יואל חסון (התנועה): << דובר >>

בסדר, אז גם אצלנו יש אי-הבנות, לא רק אצלך.

<< יור >> היו"ר מכלוף מיקי זוהר: << יור >>

אני מבקש להתקדם. מי בעד רוויזיה מס', לפתוח את הדיון מחדש?

<< דובר >> דן מרזוק: << דובר >>

על איזה דיון?

<< יור >> היו"ר מכלוף מיקי זוהר: << יור >>

על חוק יסוד: הממשלה. מי בעד הרוויזיה? אנחנו בעד. אנחנו רוצים להחליף
שמות, אז צריך לפתוח את זה ברוויזיה.

הצבעה

בעד הרוויזיה – 5

נגד – אין

נמנעים – אין

הרוויזיה על הרכב הוועדה שתדון בהצעת חוק יסוד: הממשלה (תיקון – הטלת
התפקיד להרכבת הממשלה על ראש המפלגה) התקבלה.

<< יור >> היו"ר מכלוף מיקי זוהר: << יור >>

בעד. מי בעד הרוויזיה השנייה, לגבי ועדת החינוך?

הצבעה

בעד הרוויזיה – 5

נגד – אין

נמנעים – אין

הרוויזיה על הרכב הוועדה שתדון בהצעת חוק להסדר ההימורים בספורט (תיקון מס'
14 והוראת שעה), התשע"ט-2018, התקבלה.

<< יור >> היו"ר מכלוף מיקי זוהר: << יור >>

בעד. הרוויזיות התקבלות. עכשיו אנחנו דנים מחדש בשני הנושאים. נושא ראשון,
הוועדה המשותפת בראשותו של חבר הכנסת דוד אמסלם: במקום חבר הכנסת יוסף
ג'בארין, חברת הכנסת מרב מיכאלי. זאת האפשרות שיש לי לעשות כרגע.

<< דובר >> יואל חסון (התנועה): << דובר >>

אוקיי, בינתיים שיהיה ככה. בסדר, וממלא מקום קבוע - - -

<< יור >> היו"ר מכלוף מיקי זוהר: << יור >>

לא צריך ממלא מקום. אם היא לא תבוא, יבוא מישהו אחר מהמחנה הציוני.

<< דובר >> יואל חסון (התנועה): << דובר >>

אני אגיד למה אני רוצה ממלא מקום קבוע, ואני שואל את היועץ המשפטי, וזה
מניסיון מדיונים איתך, דודי. כשאתה נותן זכות דיבור אתה מתייחס לחברי ועדה
ומי שאינם חברי ועדה.

<< דובר >> דוד אמסלם (הליכוד): << דובר >>

לא אצלי.

<< דובר >> יואל חסון (התנועה): << דובר >>

היה אצלך בהמלצות.

<< יור >> היו"ר מכלוף מיקי זוהר: << יור >>

צריך למנות בוועדה ממלא מקום?

<< דובר >> דן מרזוק: << דובר >>

אין חובה, אבל אפשר למנות.

<< יור >> היו"ר מכלוף מיקי זוהר: << יור >>

זה מיותר, אבל בכל זאת. מי יהיה ממלא מקום קבוע?

<< דובר >> יואל חסון (התנועה): << דובר >>

איילת נחמיאס ורבין.

<< יור >> היו"ר מכלוף מיקי זוהר: << יור >>

לא, היא לא חברה בוועדה.

<< דובר >> דן מרזוק: << דובר >>

אי אפשר.

<< דובר >> יואל חסון (התנועה): << דובר >>

היא חברה בוועדת הכנסת.

<< דובר >> דן מרזוק: << דובר >>

אבל מרב - - -

<< יור >> היו"ר מכלוף מיקי זוהר: << יור >>

היא צריכה למלא מקום של מישהו מוועדת החוקה.

<< דובר >> יואל חסון (התנועה): << דובר >>

לא, היא יכולה להיות ממלאת מקום של מישהו מוועדת הכנסת. הוספת לנו בן אדם
הרי.

<< יור >> היו"ר מכלוף מיקי זוהר: << יור >>

אין למחנה הציוני נציג מוועדת הכנסת. יאללה, מי בעד?

הצבעה

בעד ההרכב המוצע – 5

נגד – אין

נמנעים – אין

ההרכב המוצע לוועדה שתדון בהצעת חוק יסוד: הממשלה (תיקון – הטלת התפקיד
להרכבת הממשלה על ראש המפלגה) התקבל.

<< יור >> היו"ר מכלוף מיקי זוהר: << יור >>

ההחלטה התקבלה. אנחנו עוברים לוועדה המשותפת של החינוך, התרבות והספורט.
במקום חברת הכנסת נורית קורן, חברת הכנסת מירב בן ארי. מי בעד? מי נגד? מי
נמנע?

הצבעה

בעד ההרכב המוצע – 5

נגד – אין

נמנעים – אין

ההרכב המוצע לוועדה שתדון בהצעת חוק להסדר ההימורים בספורט (תיקון מס' 14
והוראת שעה), התשע"ט-2018, התקבל.

<< יור >> היו"ר מכלוף מיקי זוהר: << יור >>

ההחלטה התקבלה. תודה רבה, הישיבה נעולה.

<< סיום >> הישיבה ננעלה בשעה 12:55. << סיום >>
