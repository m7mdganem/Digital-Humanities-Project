הכנסת העשרים-ושלוש

מושב שני

פרוטוקול מס' 86

מישיבת ועדת הכנסת

יום שני, כ"א בכסלו התשפ"א (07 בדצמבר 2020), שעה 10:30

סדר היום:

<< הלסי >> הצעה לסדר-היום בנושא: "מצוקת האירועים והחתונות נוכח משבר
הקורונה" << הלסי >>

<< הצח >> 2. הצעת חוק התפזרות הכנסת העשרים ושלוש, התש"ף-2020, של ח"כ
יאיר לפיד << הצח >>

<< הצח >> 3. הצעת חוק התפזרות הכנסת העשרים ושלוש, התש"ף-2020, של ח"כ
ניצן הורוביץ << הצח >>

<< הצח >> 4. הצעת חוק קליטת חיילים משוחררים (תיקון מס' 23 – הוראת שעה –
נגיף הקורונה החדש) (מענק חד-פעמי נוסף), התשפ"א-2020 << הצח >>

נכחו:

חברי הוועדה:

איתן גינזבורג – היו"ר

סמי אבו שחאדה

עוזי דיין

עמית הלוי

בועז טופורובסקי

אחמד טיבי

מתן כהנא

אוסנת הילה מארק

מיכאל מלכיאלי

חמד עמאר

יצחק פינדרוס

טלי פלוסקוב

אלעזר שטרן

הילה שי וזאן

חברי הכנסת:

אוריאל בוסו

מכלוף מיקי זוהר

יבגני סובה

אוסאמה סעדי

אלכס קושניר

רם שפע

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

יפה קרינצה

<< נושא >> הצעת חוק קליטת חיילים משוחררים (תיקון מס' 23 – הוראת שעה –
נגיף הקורונה החדש) (מענק חד-פעמי נוסף), התשפ"א-2020, מ/1374 << נושא >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. היום יום שני, כ"א בכסלו
התשפ"א, 7 בדצמבר 2020. על סדר-היום מספר נושאים, נתחיל בראשון: הצעה
להעברת הצעת חוק קליטת חיילים משוחררים (תיקון מס' 23 – הוראת שעה – נגיף
הקורונה החדש) (מענק חד-פעמי נוסף), התשפ"א-2020, מוועדת העלייה, הקליטה
והתפוצות לדיון בוועדה משותפת לוועדת העבודה, הרווחה והבריאות וועדת
העלייה, הקליטה והתפוצות. לפי הסכמה בין שני ראשי הוועדות – חבר הכנסת חיים
כץ וחבר הכנסת דוד ביטן – הבקשה היא שנקים ועדה משותפת שתדון בחוק האמור.
הוועדה תהיה מורכבת משמונה חברים – ארבעה לכל ועדה – כשבראשות הוועדה יעמוד
יושב-ראש ועדת העבודה, הרווחה והבריאות.

ההצעה שלהם היא כזו: מטעם ועדת העבודה והרווחה – יכהנו חברי הכנסת חיים כץ,
חוה אתי עטייה, טלי פלוסקוב ויוראי להב הרצנו, ומטעם ועדת העלייה, הקליטה,
והתפוצות יכהנו – דוד ביטן, אנדרי קוז'ינוב, מיכל וונש ואלכס קושניר.

<< דובר >> מיכאל מלכיאלי (ש"ס): << דובר >>

לש"ס אין שם נציג?

<< דובר >> אלעזר שטרן (יש עתיד-תל"ם): << דובר >>

זה חיילים.

<< יור >> היו"ר איתן גינזבורג: << יור >>

זה מה שהציעו.

<< דובר >> מיכאל מלכיאלי (ש"ס): << דובר >>

אני מציע להכניס שם גם נציג מש"ס.

<< יור >> היו"ר איתן גינזבורג: << יור >>

אתה רוצה נציג מש"ס?

<< דובר >> מיכאל מלכיאלי (ש"ס): << דובר >>

ודאי. לא אני רוצה, זה עם ישראל צריך.

<< יור >> היו"ר איתן גינזבורג: << יור >>

זה חשוב לך?

<< דובר >> אוסנת הילה מארק (הליכוד): << דובר >>

יש חיילים בש"ס.

<< יור >> היו"ר איתן גינזבורג: << יור >>

לא קשור לזה. אם כך, הייתי מציע - - -

<< דובר >> אחמד טיבי (הרשימה המשותפת): << דובר >>

את המקום שלנו אני נותן לש"ס.

<< דובר >> מיכאל מלכיאלי (ש"ס): << דובר >>

לא לא, ש"ס יש לה מקום משל עצמה.

<< דובר >> אחמד טיבי (הרשימה המשותפת): << דובר >>

תמורת ביטול חוק קמיניץ. תזכור.

<< דובר >> אוסנת הילה מארק (הליכוד): << דובר >>

לפחות לא מתחת לשולחן.

<< יור >> היו"ר איתן גינזבורג: << יור >>

אם כך, אני מציע שהוועדה תמנה עשרה חברים. נוסיף נציג לש"ס ועוד נציג
לאופוזיציה, נציג מטעם סיעת מרצ. תיכף נבדוק את ההרכב ונקבע אותו.

<< דובר >> טלי פלוסקוב (הליכוד): << דובר >>

שמות אפשר גם אחר כך, לא?

<< יור >> היו"ר איתן גינזבורג: << יור >>

שמות אפשר אחר כך?

<< דובר >> ארבל אסטרחן: << דובר >>

לא, אבל תעבור לנושא הבא בינתיים.

<< קריאה >> קריאה: << קריאה >>

אנחנו ניקח, איתן.

<< יור >> היו"ר איתן גינזבורג: << יור >>

יש לכם כבר שניים.

<< קריאה >> קריאה: << קריאה >>

למרצ אין נציג באף אחת מהוועדות.

<< יור >> היו"ר איתן גינזבורג: << יור >>

אוקיי. אפשר גם מימינה, אם תרצו. אין לי בעיה. אז לא נצביע, נחכה שיביאו את
הרכב הוועדות ונחליט מי יהיה.

<< דובר >> אלעזר שטרן (יש עתיד-תל"ם): << דובר >>

יש עכשיו כמה יוזמות על חיילים משוחררים – בודדים, לא בודדים. מה זה בדיוק?

<< דובר >> טלי פלוסקוב (הליכוד): << דובר >>

בגלל שגם בוועדת העלייה והקליטה ביטן טיפל בנושא - - -

<< דובר >> אלעזר שטרן (יש עתיד-תל"ם): << דובר >>

אני מבין, אני רק אומר שיש כמה חוקים על חיילים משוחררים בעידן הקורונה. פה
לא כתוב חיילים בודדים, ואני רוצה להבין על איזה חוק מדובר.

<< דובר >> טלי פלוסקוב (הליכוד): << דובר >>

לא בודדים, לדעתי.

<< דובר >> אלעזר שטרן (יש עתיד-תל"ם): << דובר >>

אז למה זה עלייה וקליטה?

<< דובר >> טלי פלוסקוב (הליכוד): << דובר >>

כי ביטן התחיל לטפל.

<< דובר >> אלעזר שטרן (יש עתיד-תל"ם): << דובר >>

אני לא בטוח שאת צודקת.

<< דובר >> יבגני סובה (ישראל ביתנו): << דובר >>

שטרן, יש ועדת משנה בוועדת העלייה והקליטה לחיילים משוחררים, בגלל זה הם
רוצים.

<< יור >> היו"ר איתן גינזבורג: << יור >>

חברים, אני רוצה להציע את ההצעה הבאה: מטעם ועדת העבודה, הרווחה והבריאות
יצטרף חבר הכנסת אופיר סופר ומטעם ועדת העלייה יוסי טייב. מקובל עליכם?

<< דובר >> בועז טופורובסקי (יש עתיד-תל"ם): << דובר >>

ומי נציג האופוזיציה?

<< דובר >> טלי פלוסקוב (הליכוד): << דובר >>

נציג ימינה.

<< יור >> היו"ר איתן גינזבורג: << יור >>

הצעת חוק קליטת חיילים משוחררים (תיקון מס' 23 – הוראת שעה – נגיף הקורונה
החדש) (מענק חד-פעמי נוסף), התשפ"א-2020.

<< קריאה >> קריאה: << קריאה >>

למי?

<< יור >> היו"ר איתן גינזבורג: << יור >>

אקרא לכם, חברים: "חייל משוחרר שסיים את שירותו הסדיר בשנת 2020 זכאי לקבל
מהאוצר באופן חד-פעמי מענק כמפורט" – ויש פה פירוט של המענקים.

<< דובר >> טלי פלוסקוב (הליכוד): << דובר >>

לא בודדים.

<< יור >> היו"ר איתן גינזבורג: << יור >>

לא בודדים, כל החיילים המשוחררים.

<< דובר >> אוסנת הילה מארק (הליכוד): << דובר >>

זה מה שאמרתי, זה לכולם.

<< יור >> היו"ר איתן גינזבורג: << יור >>

מקובל עליכם? בואו נעבור להצבעה. מי בעד הרכב הוועדה?

הצבעה

בעד – 11

נגד – אין

נמנעים – אין

ההצעה אושרה.

<< יור >> היו"ר איתן גינזבורג: << יור >>

בעד הרכב הוועדה –11. ההצעה התקבלה פה אחד.

<< נושא >> הצעה לסדר-היום בנושא: "מצוקת האירועים והחתונות נוכח משבר
הקורונה", של ח"כ אנטאנס שחאדה, אוריאל בוסו, יבגני סובה, בצלאל סמוטריץ',
אליהו ברוכי (מס' 234). << נושא >>

<< יור >> היו"ר איתן גינזבורג: << יור >>

אנחנו עוברים לנושא הבא: קביעת ועדה לדיון בהצעה לסדר-היום בנושא מצוקת
האירועים והחתונות נוכח משבר הקורונה, של חברי הכנסת בוסו, ברוכי, סובה,
סמוטריץ' ושחאדה. במהלך הדיון במליאה נשמעו שתי הצעות: אחת, להעביר את
ההצעה לסדר-היום לוועדת הפנים והגנת הסביבה, והשנייה, לוועדת החוקה, חוק
ומשפט. יש פה את נציגי המציעים? נתחיל מחבר הכנסת בוסו, יוזם ההצעה, בבקשה.

<< דובר >> אוריאל בוסו (ש"ס): << דובר >>

היושב-ראש, העליתי הצעה לסדר כי ביקשתי שמשרד הבריאות ייתן מתווה לחתונות.
אנחנו יודעים שנושא החתונות – לא אירועים בכלל, אלא חתונות – מקדם הדבקה,
אבל שייתנו מתווה כלשהו, של בדיקות סרולוגיות, לאחר בדיקות, קפסולות וכו'.

מי שדן עד היום במתווים הללו והעביר, יחד עם משרד הבריאות, כל מיני
קריטריונים זו ועדת החוקה, חוק ומשפט, וזו הייתה הדעה של כולם, חוץ מחבר
הכנסת שנמצא פה, יבגני סובה. לדעתי, זו בדיוק הוועדה שמתאימה לדון בנושא.

<< דובר >> אוסנת הילה מארק (הליכוד): << דובר >>

גם צריך לקחת בחשבון שכל סמכויות הקורונה נמצאות שם.

<< דובר >> אוריאל בוסו (ש"ס): << דובר >>

יפה. סמכויות הקורונה וכל המתווים – כמו האיים הירוקים והיוזמות האחרונות –
נקבעו בוועדת החוקה, חוק ומשפט בתיאום עם משרד הבריאות.

<< יור >> היו"ר איתן גינזבורג: << יור >>

תודה רבה. חבר הכנסת סובה.

<< דובר >> יבגני סובה (ישראל ביתנו): << דובר >>

קודם כול, אני מצטרף למה שאמר חברי חבר הכנסת בוסו, אני בהחלט חושב שצריך
לקיים חתונות. אני חושב שיש גם זוגות שלא מסוגלים להתחתן, חוזרים לארץ
ממדינות שבהן הם כן יכולים לעשות את הרישום, ולכן, אדוני היושב-ראש, אני
מבקש שהנושא הזה גם יעלה בוועדת הפנים, שדנה בנושא של 9,000 זוגות שלא
יכולים להירשם בישראל - - -

<< דובר >> אוריאל בוסו (ש"ס): << דובר >>

מה קשור?

<< דובר >> יבגני סובה (ישראל ביתנו): << דובר >>

לא הפרעתי לך, סליחה. אני מבקש שהנושא הזה לא יישכח – הנושא של 9,000 זוגות
שלא יכולים להירשם בתקופת הקורונה - -

<< דובר >> אוסנת הילה מארק (הליכוד): << דובר >>

אבל זה לא רלוונטי.

<< דובר >> יבגני סובה (ישראל ביתנו): << דובר >>

- - טרם נמצא פתרון, ואני מבקש שוועדת הפנים – אני מוכן לתמוך בהצעות שלכם,
תתמכו גם בהצעות שלנו.

<< דובר >> מיכאל מלכיאלי (ש"ס): << דובר >>

אבל זה לא הדיון הזה.

<< דובר >> יבגני סובה (ישראל ביתנו): << דובר >>

זה הדיון הזה, של החתונות, משום שהם מקיימים חתונות בדיוק כמו שאנשים
שעושים רישום ברבנות מקיימים חתונות.

<< דובר >> מיכאל מלכיאלי (ש"ס): << דובר >>

אתה צודק, אבל זה לא הדיון הזה.

<< דובר >> יצחק פינדרוס (יהדות התורה): << דובר >>

- - -

<< דובר >> יבגני סובה (ישראל ביתנו): << דובר >>

לכן אני רוצה שוועדת הפנים תמשיך לעסוק בדיון הזה.

<< דובר >> אוריאל בוסו (ש"ס): << דובר >>

אבל אנחנו דיברנו - - -

<< דובר >> יבגני סובה (ישראל ביתנו): << דובר >>

בוסו, אל תשכנע אותי. זאת בקשתי, כמו שזו בקשה שלך. אני אומר לכם שוועדת
הפנים התחילה בדיון הזה, אני לא רוצה שהנושא הזה יתמסמס.

<< דובר >> אוסנת הילה מארק (הליכוד): << דובר >>

אבל זה לא קשור לאירועים, זה קשור לקורונה.

<< דובר >> יבגני סובה (ישראל ביתנו): << דובר >>

בוודאי שזה קשור לאירועים.

<< דובר >> אוסנת הילה מארק (הליכוד): << דובר >>

זה לא קשור, זה קשור לקורונה.

<< דובר >> יבגני סובה (ישראל ביתנו): << דובר >>

זה קשור לאירועים, משום שהם עושים את האירועים בדיוק כמו שעושים חתונות - -
-

<< יור >> היו"ר איתן גינזבורג: << יור >>

תודה רבה, חברי הכנסת.

<< דובר >> יבגני סובה (ישראל ביתנו): << דובר >>

זה קשור גם לאירועים, בוודאי שזה קשור.

<< יור >> היו"ר איתן גינזבורג: << יור >>

חבר הכנסת סובה, תודה. מישהו מחברי הוועדה רוצה להתייחס? בבקשה, חבר הכנסת
מארק.

<< דובר >> אוסנת הילה מארק (הליכוד): << דובר >>

אני לגמרי מצטרפת לבקשה של בוסו, אבל מהסיבה שוועדת החוקה היא ועדה שדנה
בכל המתווים של קורונה, והסיפור פה הוא לגמרי לגמרי קורונה. אין פה שום דבר
שקשור לוועדת הפנים, זה לא רלוונטי.

<< דובר >> יבגני סובה (ישראל ביתנו): << דובר >>

אבל בגלל קורונה הם לא יכולים - - -

<< יור >> היו"ר איתן גינזבורג: << יור >>

אני מבקש לא להפריע.

<< דובר >> אוסנת הילה מארק (הליכוד): << דובר >>

זה לא רלוונטי.

<< דובר >> יבגני סובה (ישראל ביתנו): << דובר >>

אין טיסות לחו"ל. זה קשור לפנים.

<< יור >> היו"ר איתן גינזבורג: << יור >>

תודה. עוד מישהו רוצה להתייחס? בבקשה, חבר הכנסת אלעזר שטרן.

<< דובר >> אלעזר שטרן (יש עתיד-תל"ם): << דובר >>

הבעיה שהוא מעלה היא בעיה נכונה, זה גם עלה פה בוועדה. יש אנשים שלא יכולים
בכלל להתחתן בארץ, לא בגלל שאין חתונות ואין אירועים, אלא בגלל שאחד מבני
הזוג יהודי והשני לא יהודי. כבר בית המשפט העליון אמר שאין להם פתרון, הם
לא יכולים להתחתן בארץ.

<< דובר >> אוסנת הילה מארק (הליכוד): << דובר >>

אבל הם לא יכולים להתחתן, לא בקורונה ולא לא בקורונה.

<< דובר >> יבגני סובה (ישראל ביתנו): << דובר >>

אבל אין טיסות בתקופת קורונה, בגלל זה אני מבקש להסתכל - - -

<< דובר >> אוסנת הילה מארק (הליכוד): << דובר >>

- - -

<< דובר >> יבגני סובה (ישראל ביתנו): << דובר >>

בגלל שאין טיסות למדינות האלה ובגלל שלא נותנים להם לעשות את זה, אני מבקש
להסתכל - - -

<< דובר >> אוסנת הילה מארק (הליכוד): << דובר >>

אבל המהות של הדיון היא לא מי יכול ומי לא.

<< יור >> היו"ר איתן גינזבורג: << יור >>

חברים, אי-אפשר ככה. סליחה רגע, זה שאדם מתקרב למיקרופון וחוטף אותו זה לא
יעשה אותו יותר - - -

<< דובר >> אלעזר שטרן (יש עתיד-תל"ם): << דובר >>

אבל אוסנת לא תבוא, אוסנת תחרים את זה.

<< יור >> היו"ר איתן גינזבורג: << יור >>

חבר הכנסת שטרן, סיימת את דבריך?

<< דובר >> אלעזר שטרן (יש עתיד-תל"ם): << דובר >>

לא.

<< יור >> היו"ר איתן גינזבורג: << יור >>

בבקשה.

<< דובר >> אלעזר שטרן (יש עתיד-תל"ם): << דובר >>

המקהלה של הצרחות פה - - -

<< יור >> היו"ר איתן גינזבורג: << יור >>

נכון, אתה צודק.

<< דובר >> אלעזר שטרן (יש עתיד-תל"ם): << דובר >>

אני דווקא רציתי להגיד שאני מבין את העניין הזה, בגלל שמדובר פה על עצם
האירוע שלא יכול להתקיים בגלל הקורונה. הבעיה הזאת היא בעיה שצריך להילחם
בה, לפתור אותה. הדיון בחוק הזה הוא דיון על עצם קיום האירוע עם משתתפים,
ולכן אני חושב - - -

<< יור >> היו"ר איתן גינזבורג: << יור >>

נכון.

<< דובר >> אלעזר שטרן (יש עתיד-תל"ם): << דובר >>

אבל אתם לא נותנים לדבר.

<< יור >> היו"ר איתן גינזבורג: << יור >>

מה ההצעה שלך?

<< דובר >> אלעזר שטרן (יש עתיד-תל"ם): << דובר >>

אמרתי שזה שייך למשפחה של הקורונה. אני מציע גם לחברי, אחרי שהנושא הזה עלה
והעברנו אותו לוועדת הפנים, אם תרצה, אני - - -

<< דובר >> יבגני סובה (ישראל ביתנו): << דובר >>

אלעזר, לקח חודשיים עד שקיימנו דיון, ועכשיו - - -

<< יור >> היו"ר איתן גינזבורג: << יור >>

חברים, אני אעלה להצבעה.

<< דובר >> יבגני סובה (ישראל ביתנו): << דובר >>

- - - אז אני חושב שיש כאן הזדמנות לקיים דיון נוסף.

<< יור >> היו"ר איתן גינזבורג: << יור >>

אם אין עוד דוברים, אעבור להצבעה. מי בעד העברת ההצעה לסדר-היום בנושא
מצוקת האירועים והחתונות נוכח משבר הקורונה לוועדת החוקה, חוק ומשפט?

הצבעה

בעד – 10

נגד – 2

נמנעים – 1

הבקשה אושרה.

<< יור >> היו"ר איתן גינזבורג: << יור >>

בעד – 10, נגד – שניים, נמנעים – אחד. ברוב קולות, ההצעה לסדר-היום תועבר
לדיון בוועדת החוקה, חוק ומשפט.

<< דובר >> אוריאל בוסו (ש"ס): << דובר >>

תודה רבה.

<< נושא >> הצעת חוק התפזרות הכנסת העשרים ושלוש, התש"ף-2020, פ/1219/23,
הצעת ח"כ ניצן הורוביץ << נושא >>

<< נושא >> הצעת חוק התפזרות הכנסת העשרים ושלוש, התש"ף-2020, פ/1405/23,
הצעת ח"כ יאיר לפיד << נושא >>

<< יור >> היו"ר איתן גינזבורג: << יור >>

הסעיף האחרון על סדר-היום – קביעת הוועדה לדיון בהצעות החוק הבאות: הצעת
חוק התפזרות הכנסת העשרים-ושלוש, התש"ף-2020, של חבר הכנסת חבר הכנסת ניצן
הורוביץ וקבוצת חברי כנסת, והצעת חוק התפזרות הכנסת העשרים-ושלוש, של חבר
הכנסת יאיר לפיד וקבוצת חברי כנסת.

חברי הכנסת, במהלך הדיון נשמעו שתי בקשות: להעביר את הצעות החוק לוועדת
החוקה, חוק ומשפט, ונשמעה הצעה להעביר את זה לוועדת הכנסת. מבדיקה שערכתי,
עד הכנסת ה-14 באמת ועדת החוקה הייתה זו שדנה בהצעות חוק התפזרות הכנסת.
מהכנסת ה-18 בשנת 2012, או אם תרצו, מהרגע שבה הממשלה הייתה בראשות בנימין
נתניהו, כל הצעות התפזרות הכנסת נדונו בוועדת הכנסת – גם בכנסת ה-18, גם
בכנסת ה-19, גם בכנסת ה-20. בכנסות ה-20 וה-21 היו ועדות מיוחדות, כי ועדת
הכנסת טרם הוקמה. זו הייתה הוועדה המסדרת, האחת בראשותו של מיקי זוהר
והשנייה בראשותו של אבי ניסנקורן.

<< דובר >> ארבל אסטרחן: << דובר >>

לא הוועדה המסדרת דנה, זו הייתה ועדה מיוחדת.

<< יור >> היו"ר איתן גינזבורג: << יור >>

ועדה מיוחדת, אבל זה היה הרכב דומה. בשנים האחרונות, בכל ממשלות נתניהו,
ועדת הכנסת דנה בחוק התפזרות הכנסת, ולכן נראה לי שלא כדאי לשבור מסורת
בהקשר הזה. אני פותח את הנושא לדיון. נרשמו כמה דוברים, הראשון הוא חבר
הכנסת מיקי זוהר.

<< דובר >> יצחק פינדרוס (יהדות התורה): << דובר >>

אני ביקשתי מעמד האישה. אני לא יודע למה זה לא מופיע.

<< יור >> היו"ר איתן גינזבורג: << יור >>

זה לא נאמר בפרוטוקול של מליאת הכנסת.

<< דובר >> יבגני סובה (ישראל ביתנו): << דובר >>

עלי אתה צוחק, הא? פתאום יש מקום לצחוק עם פינדרוס, כשזה מגיע להתפזרות
הכנסת יש מקום לצחוקים.

<< דובר >> טלי פלוסקוב (הליכוד): << דובר >>

חבר'ה, הנושא מספיק חשוב.

<< קריאה >> קריאה: << קריאה >>

מעדיף לבכות.

<< דובר >> יבגני סובה (ישראל ביתנו): << דובר >>

זו התייחסות הקואליציה לפיזור הכנסת – צחוקים.

<< דובר >> טלי פלוסקוב (הליכוד): << דובר >>

לא מתאים בנקודת הזמן הזאת.

<< דובר >> מכלוף מיקי זוהר (הליכוד): << דובר >>

ראשית כל, אדוני היושב-ראש, אני רוצה לבשר לך שאנחנו לא אמורים להביע פה
התנגדות שהחוק הזה יעבור לוועדת הכנסת, משום שיכול להיות שנוח לנו שיראו מי
זה שמפזר את הכנסת, מי זה שמוביל לפיזור הכנסת, מי זה שמקדם את פיזור
הכנסת, ובמקרה הזה, בצער רב, נאמר שזה יהיה אתה, אדוני היושב-ראש. אתה זה
שתפזר את הכנסת במו ידיך ואתה זה שתוביל את תהליך פיזור הכנסת, מה שמחדד את
הטענות שלנו שמי שמוביל לפיזור הכנסת אלה הם דווקא כחול לבן. זה דבר מופרך
בעיניי. כשאני מסתכל על הדברים ומנסה להפנים אותם, אני ממש מתקשה.

<< יור >> היו"ר איתן גינזבורג: << יור >>

אומר מי שהגיש הצעת חוק לפיזור כנסת 40 יום אחרי בחירות לכנסת ה-21 – 40
יום – שלא העבירו את המנדט למישהו אחר להקים ממשלה.

<< דובר >> מכלוף מיקי זוהר (הליכוד): << דובר >>

מה שמפליא אותי בסיפור הזה, חבר הכנסת גינזבורג - - -

<< דובר >> אוסאמה סעדי (הרשימה המשותפת): << דובר >>

וזה החוק הראשון שעבר.

<< יור >> היו"ר איתן גינזבורג: << יור >>

החוק הראשון והיחיד שעבר באותה כנסת. היה אלוף החקיקה.

<< דובר >> מכלוף מיקי זוהר (הליכוד): << דובר >>

כשאני מסתכל, נגיד, על מתן כהנא, שמגיע לפה להילחם לפיזור הכנסת – אני יכול
להבין אותו. יש למפלגה שלו בסקרים 20 ומשהו מנדטים והוא רוצה לממש את
התוצאה. נכון שזה מבאס שלא אכפת לו כל כך, ולמפלגה שלו, מה יהיה המצב
במדינת ישראל מבחינת התחלואה וכו', אבל עדיין, אני יכול להבין את האינטרס.

<< דובר >> מתן כהנא (ימינה): << דובר >>

אני גם אבקש זכות דיבור אחר כך. לא חשבתי שאדבר, אבל אין ברירה.

<< דובר >> מכלוף מיקי זוהר (הליכוד): << דובר >>

אני רואה פה את הנציג של ישראל ביתנו – ברור, הוא רוצה לחזור מהאופוזיציה
לקואליציה, לכן הוא בא ונאבק על פיזור הכנסת; אני רואה פה את נציגי יש עתיד
– לגיטימי, הם יושבים באופוזיציה, הם צריכים להחליף את השלטון. אבל כחול
לבן, עם מספר מנדטים חד-ספרתי בסקרים, רצה אצה לפרק את הממשלה וללכת
לבחירות? איפה השיקול הפוליטי הבסיסי? אני מתקשה להבין. זה נראה כמו תמות
נפשי עם פלישתים. זאת אומרת, לא משנה מה יקרה, אני הולך להחריב את הבית יחד
עם כל היושבים בו. ככה מתנהלת כחול לבן. זו באמת התנהלות הרסנית, אבל היא
התנהלות שאנחנו מקווים שעוד איכשהו נצליח למנוע אותה.

אני גם מסתכל עליך, חבר הכנסת אחמד טיבי: מה יועיל למשותפת לפזר את הכנסת?
היום בסקרים הם עומדים על אזור העשרה מנדטים.

<< דובר >> אחמד טיבי (הרשימה המשותפת): << דובר >>

אני מבין שאתה דואג מאוד לרשימה המשותפת.

<< דובר >> מכלוף מיקי זוהר (הליכוד): << דובר >>

לא, אני שואל שאלה.

<< דובר >> אחמד טיבי (הרשימה המשותפת): << דובר >>

מאוד דואג.

<< דובר >> סמי אבו שחאדה (הרשימה המשותפת): << דובר >>

גם אני מתרשם.

<< דובר >> מכלוף מיקי זוהר (הליכוד): << דובר >>

אני דואג לחברה הערבית.

<< דובר >> אחמד טיבי (הרשימה המשותפת): << דובר >>

לראשונה מיקי זוהר, יו"ר הקואליציה, מודה שהרשימה המשותפת היא הנציג
האותנטי היחיד של הציבור הערבי. זו פעם ראשונה שאתה אומר. מתברר שיש
עקרונות, לא הכול שיקולים אלקטורליים.

<< דובר >> סמי אבו שחאדה (הרשימה המשותפת): << דובר >>

גם כל החברה הערבית דואגת מזה שהם בשלטון.

<< דובר >> מכלוף מיקי זוהר (הליכוד): << דובר >>

אני מודה בדבר אחד – שהרשימה המשותפת לא דואגת לציבור הערבי אם היא מחליטה
לפזר את הכנסת, שיש לה היום 15 מנדטים בה, וכנראה תבוא בכנסת הבאה עם,
אולי, עשרה או פחות.

<< דובר >> סמי אבו שחאדה (הרשימה המשותפת): << דובר >>

יותר חזקה.

<< דובר >> מכלוף מיקי זוהר (הליכוד): << דובר >>

זה רק מראה שיש פה פעולה חסרת אחריות של הרשימה המשותפת בכל הקשור להתנהלות
שלה מול החברה הערבית, וזה עצוב מאוד.

<< דובר >> סמי אבו שחאדה (הרשימה המשותפת): << דובר >>

אנחנו דווקא סומכים על האנשים שלנו.

<< דובר >> מכלוף מיקי זוהר (הליכוד): << דובר >>

זה רק מראה שאתם פועלים בעיקר משנאה ולא למען החברה הערבית.

<< יור >> היו"ר איתן גינזבורג: << יור >>

תודה.

<< דובר >> סמי אבו שחאדה (הרשימה המשותפת): << דובר >>

דווקא אנחנו סומכים על האנשים שלנו.

<< דובר >> מכלוף מיקי זוהר (הליכוד): << דובר >>

זה דבר מאוד מטריד בעיניי. אגב, הוא צריך להטריד בעיקר את החברה הערבית,
שמצפה שהמנהיגים שלה יעשו את העבודה למען החברה הערבית.

<< יור >> היו"ר איתן גינזבורג: << יור >>

תודה. תודה רבה.

<< דובר >> סמי אבו שחאדה (הרשימה המשותפת): << דובר >>

עזוב את הקלישאות.

<< דובר >> אחמד טיבי (הרשימה המשותפת): << דובר >>

אמר האיש שהתנגד לביטול חוק קמיניץ.

<< יור >> היו"ר איתן גינזבורג: << יור >>

אחמד טיבי, לא שמעתי שאתה - - -

<< דובר >> מכלוף מיקי זוהר (הליכוד): << דובר >>

משפט אחד לסיום.

<< יור >> היו"ר איתן גינזבורג: << יור >>

רק לאיזו ועדה אתה ממליץ.

<< דובר >> מכלוף מיקי זוהר (הליכוד): << דובר >>

חברי איתן גינזבורג, עוד לא מאוחר, עדיין ניתן לשנות את הגישה שלכם.

<< דובר >> אחמד טיבי (הרשימה המשותפת): << דובר >>

להעביר תקציב.

<< דובר >> מכלוף מיקי זוהר (הליכוד): << דובר >>

אתם עדיין יכולים לשבת אתנו, להגיע אתנו לסיכום ולמנוע את מערכת הבחירות
הזאת, כי היא מערכת בחירות מיותרת - -

<< דובר >> סמי אבו שחאדה (הרשימה המשותפת): << דובר >>

הם רק צריכים לסמוך עליכם, מיקי, וזה קשה.

<< דובר >> מכלוף מיקי זוהר (הליכוד): << דובר >>

- - מערכת בחירות שמגיעה בעיצומו של משבר קורונה, בתקופה שהאזרחים צריכים
לשמור על עצמם - -

<< דובר >> אוסנת הילה מארק (הליכוד): << דובר >>

הם בקושי סומכים אחד על השני, אתה רוצה שהם יסמכו עלינו?

<< דובר >> מכלוף מיקי זוהר (הליכוד): << דובר >>

- - לא לרוץ לקלפיות ולהידבק בקורונה.

<< יור >> היו"ר איתן גינזבורג: << יור >>

תודה.

<< דובר >> מכלוף מיקי זוהר (הליכוד): << דובר >>

אני רוצה להגיד דבר אחד: בחירות בעת הזו הן סכנה, הן בריאותית לאזרחי
ישראל. אתם, בכחול לבן, מוכנים, יחד עם כמה גורמים פה באופוזיציה, לגרור
אותנו למערכת בחירות, לסכן את בריאותם של אזרחי ישראל, ובלבד שתוכלו לפגוע
בליכוד, לפגוע בנתניהו.

<< יור >> היו"ר איתן גינזבורג: << יור >>

תודה רבה.

<< דובר >> מכלוף מיקי זוהר (הליכוד): << דובר >>

הדבר הזה באמת קצת יצא מפרופורציות.

<< יור >> היו"ר איתן גינזבורג: << יור >>

תודה רבה, חבר הכנסת זוהר. נראה לי שקצת התבלבלת - -

<< דובר >> מכלוף מיקי זוהר (הליכוד): << דובר >>

- - - ומוטב שתעשו את - - -

<< יור >> היו"ר איתן גינזבורג: << יור >>

נראה לי שקצת התבלבלת, חבר הכנסת זוהר. כחול לבן, לא נראה לי שהיא צריכה
להוכיח משהו למישהו. אנחנו שילמנו מחיר יקר וכבד על אפשרות לכינון ממשלה.

<< דובר >> אוסנת הילה מארק (הליכוד): << דובר >>

כדי שאתה תהיה יושב-ראש הוועדה, תקבלו שרים.

<< יור >> היו"ר איתן גינזבורג: << יור >>

ואנחנו פעלנו כדי לממש את ההסכם הזה ולהעביר תקציב באוגוסט, ואחרי זה פה
התכנסנו כדי לדחות לדצמבר, ואתם פעם אחר פעם מנסים לדחות את זה מתוך
אינטרסים פוליטיים אישיים, כדי לדחות את הבחירות הבאות – לא כדי להעביר
תקציב במרץ, כי אין לכם שום כוונה להעביר תקציב במרץ, אחרת אין שום סיבה לא
להעביר את זה עכשיו. אתם פשוט רוצים לדחות את הבחירות לחודש יולי, אחרי
ש- - -

<< דובר >> מכלוף מיקי זוהר (הליכוד): << דובר >>

להחריב את הבית על כל יושביו, ובלבד - - -

<< יור >> היו"ר איתן גינזבורג: << יור >>

אני לא חושב שלך יש זכות דיבור על החרבת הבית כשאתה הובלת את פיזורה של
הכנסת אחרי 41 יום, כשלא הצלחתם להרכיב ממשלה בכנסת ה-21.

<< דובר >> אוסנת הילה מארק (הליכוד): << דובר >>

למה הייתה התכנות אחרת?

<< יור >> היו"ר איתן גינזבורג: << יור >>

לך, אוסנת מארק, לקח שתי כנסות עד שחזרת לכהן כחברת כנסת.

<< דובר >> אוסנת הילה מארק (הליכוד): << דובר >>

שום התכנות.

<< יור >> היו"ר איתן גינזבורג: << יור >>

לכן, אני אומר - - -

<< דובר >> מכלוף מיקי זוהר (הליכוד): << דובר >>

מה לעשות - - -

<< דובר >> אוסנת הילה מארק (הליכוד): << דובר >>

מה לעשות, גם לא היית פה.

<< יור >> היו"ר איתן גינזבורג: << יור >>

אפילו המנדט לא הועבר לנשיא כדי לראות אם יש היתכנות או לא. פשוט פיזרתם את
הכנסת, פיזרתם את עצמכם לדעת. לשמוע מכם את ההטפות האלה עכשיו זה באמת דבר
מפתיע. חבר הכנסת אלעזר שטרן, בבקשה, אדוני.

<< דובר >> אלעזר שטרן (יש עתיד-תל"ם): << דובר >>

תודה. קודם כול, אני עצוב להיות צודק. ידענו שזה לא יעבוד, ידענו שישקרו
אחד את השני – אמרנו שתשקרו אחד את השני – אמרנו שראש הממשלה לא יכבד את
ההסכמים, והנה זה קרה. במציאות הזאת, בלב כואב – אני אומר את זה באמת,
למרות מה שחברי מיקי זוהר, שטבעי שאופוזיציה תרצה בחירות – גם אנחנו חושבים
שהלוואי שבחירות לא היו כורח המציאות כמו שהן עכשיו. אבל המציאות והיחסים
בתוך הממשלה – המנופחת, צריך להגיד – אפילו 36 שרים לא מצליחים לנהל את
משבר הקורונה כמו שצריך.

אני יודע כבר – אני לא חושב – שהתרבות של אי-כיבוד הסכמים ושל שקרים כבר
חודרת לאנשים אחרים שחותמים הסכמים, לא משנה אם זה ילד עם ההורים שלו על
מילה זה לא מילה, עד בעלי עסקים – אז מה אם חתמנו. הנזק כאן הוא לא רק איך
הממשלה מתנהלת, אלא איזו תרבות אנחנו מנחילים למדינה.

לכן, כמו שאמרתי קודם, הגשנו את ההצעה הזאת – יאיר לפיד הגיש את ההצעה הזאת
– ממש לא מתוך שמחה של אופוזיציה שרוצה להפיל ממשלה באופן קבוע, אלא
בהסתכלות על מה קורה במשק הישראלי, בחברה הישראלית, שצריך לעשות סוף ובאמת
להביא בשורה. זה דבר אחד.

דרך אגב, מה שהממשלה הזאת הרוויחה כבר עכשיו – צריך להגיד גם למיקי זוהר –
שהמפלגות הערביות לא פסולות, ראינו את ראש הממשלה משתף אתן פעולה. אני,
כמובן, לא מגנה את זה, אני אפילו מברך את ראש הממשלה על שיתוף הפעולה הזה.

<< דובר >> אחמד טיבי (הרשימה המשותפת): << דובר >>

- - - בבחירות, מה שהוא אמר.

<< יור >> היו"ר איתן גינזבורג: << יור >>

הוא מבקש שתרחיב גם.

<< דובר >> אלעזר שטרן (יש עתיד-תל"ם): << דובר >>

אני מקווה שבבחירות הבאות לפחות חלקים של השנאה שנוצרה בתוך העם, הקיטוב
והדרך הזאת, לפחות את זה ראש הממשלה עכשיו כבר הוריד.

<< דובר >> אוסנת הילה מארק (הליכוד): << דובר >>

אני מקווה שזה גם השנאה נגד החרדים.

<< דובר >> אלעזר שטרן (יש עתיד-תל"ם): << דובר >>

חד-משמעית. אני מסכים אתך. אני באמת מקווה שהדברים האלה יימשכו גם לתוך
מערכת הבחירות, שאם כבר נגזר עלינו, שהיא תהיה בטונים של פחות שנאה וגזענות
ויותר של שיתוף פעולה של כל האזרחים.

<< דובר >> אחמד טיבי (הרשימה המשותפת): << דובר >>

כולל כל עבאס, גם אם הוא שופט.

<< יור >> היו"ר איתן גינזבורג: << יור >>

חבר הכנסת טיבי, ביקשת רשות דיבור?

<< דובר >> אחמד טיבי (הרשימה המשותפת): << דובר >>

הוא מדבר על דברים. אוסנת העירה.

<< דובר >> אלעזר שטרן (יש עתיד-תל"ם): << דובר >>

הדבר האחרון, שרק לשמו התכנסנו כאן – אני מזכיר על מה התכנסנו. אנחנו לא
התכנסנו לדון פה, למרות שזה מה שיושב-ראש הקואליציה החליט – אם ההצעה הזאת
טובה או לא טובה; התכנסנו לדון באיזו ועדה נכון שהנושא הזה יידון. כמי
שיושב בוועדת הכנסת די הרבה זמן, אני אומר את האמת: זו מהוועדות שיש להן
פוטנציאל להיות סוג של תמרור לאן הולך כל דבר, וזו עבודה די משעממת. אבל אם
נעצור עכשיו אזרח ברחוב או נער ונגיד לו: תגיד, פיזור הכנסת, איזו ועדה זה
צריך להיות? הוא יגיד: הכנסת, בשביל זה יש ועדת הכנסת. זאת אומרת, ועדת
הכנסת היא זאת שצריכה לדון, בעיניי, ואני שמח שראש הממשלה קידש את העניין
הזה מאז שהוא ראש ממשלה, שמי שדן בחייה של הכנסת זו ועדת הכנסת. אנחנו,
כמובן, נתמוך בזה שהוועדה הזאת תדון במה שבאופן טבעי היא צריכה לדון, וזה
משך חייה של הכנסת הזאת. תודה.

<< יור >> היו"ר איתן גינזבורג: << יור >>

תודה רבה. חברת הכנסת אוסנת מארק.

<< דובר >> אוסנת הילה מארק (הליכוד): << דובר >>

בוקר טוב. אדוני היושב-ראש, לליכוד אין שום עדיפות אם זה בוועדת החוקה או
בוועדת הכנסת. רק אומר שבמשך שבע פעמים בוועדת החוקה דנו בפיזור הכנסת,
שלוש פעמים דנו בוועדת הכנסת ופעמיים הוקמה ועדה מיוחדת.

<< יור >> היו"ר איתן גינזבורג: << יור >>

אבל מתי? זו השאלה האמיתית.

<< דובר >> אוסנת הילה מארק (הליכוד): << דובר >>

עזוב, איתן. אמרתי בפתח דבריי שזה לא משנה אם זה יהיה בחוקה או שזה יהיה
בכנסת.

<< יור >> היו"ר איתן גינזבורג: << יור >>

אבל ציינת איפה זה נדון.

<< דובר >> אוסנת הילה מארק (הליכוד): << דובר >>

זה לא משנה לנו, מהסיבה היחידה – מה, אתה רוצה להפריע לי?

<< דובר >> טלי פלוסקוב (הליכוד): << דובר >>

- - - גם אתה ציינת בהתחלה, אז היא נותנת לך מידע יותר שלם. זה בסדר, גם
אני רציתי לדעת את הדברים האלה.

<< דובר >> אוסנת הילה מארק (הליכוד): << דובר >>

לנו לא משנה אם זה יהיה בוועדת החוקה או בוועדת הכנסת. המהות היא האם נכון
עכשיו למדינת ישראל ללכת לבחירות או האם לא נכון ללכת לבחירות. אנחנו
מבינים שכחול לבן נכנסה לתוך הקואליציה הזו בשביל לקיים רק סעיף אחד מתוך
ההסכם, וזה סעיף הרוטציה. האם במהלך כל התקופה הזו, מאז שנחתם ההסכם
הקואליציוני, לא ברחתם מהצבעות? ברחתם; האם לא שלחתם לנו אס-אם-אסים
שהליכוד יסתדר לבד? שלחתם; האם בכלל רציתם לקיים את ההסכם הזה מלכתחילה או
רק לסלק את בנימין נתניהו? זה מה שרציתם מלכתחילה, ולכן נכנסתם לשותפות
הזאת בחוסר ניקיון כפיים.

אתם אלה שסוחבים עכשיו את מדינת ישראל לתוך התהום הזו, כאשר נתוני התחלואה
מתחילים לעלות; כאשר המצב הכלכלי עדיין לא טוב, אבל הוא מתחיל להשתפר; כאשר
אנחנו אלה שמרגישים אחריות כלפי הציבור שלנו ואומרים בפה מלא: אנחנו, אין
לנו גחמות פוליטיות כרגע. גם כשבנימין נתניהו נכנס להסכם ולממשלת האחדות
הזו, ידענו שלא הכול יהיה חלק, אבל לא הבנו, לא הבנו כמה אתם נחושים רק
בדבר אחד – לקיים רק את הסכם הרוטציה. היום שמעתי באחת הרשתות את חברת
הכנסת תהלה. היא אמרה: אנחנו כבר לא מחויבים להסכם הקואליציוני. מתי היית
מחויבת אליו? מתי הצבעת עם כל הקואליציה? מתי עשיתם משהו שעבר חלק בתוך
המליאה?

<< דובר >> רם שפע (כחול לבן): << דובר >>

חברת הכנסת מארק, חשבת אולי להגיד - - -

<< דובר >> אוסנת הילה מארק (הליכוד): << דובר >>

לא, אתה תשמור על זכות הדיבור שלי.

<< דובר >> סמי אבו שחאדה (הרשימה המשותפת): << דובר >>

יש לכם בעיות אישיות? תפתרו את זה אחר כך. בואו נתקדם.

<< דובר >> אוסנת הילה מארק (הליכוד): << דובר >>

אנחנו יושבים פה היום, בוועדת הכנסת, מהסיבה היחידה שיש פה מפלגה שהתפצלה
מתוך מפלגה, ועכשיו היא הולכת להתפצל בתוך המפלגה כדי להעיר את מפלגת
העבודה ולהעלות אותה מהאוב. אנחנו נמצאים בסיטואציה שאם אתם לא תתעשתו ולא
תהיו מספיק אחראים כלפי הציבור שלכם, לא שלנו – שלנו, אנחנו אחראים כלפיו ­–
כלפי הציבור שלכם, ששלח אתכם לפה וקיבלתם 15 שרים וקיבלתם וקיבלתם וקיבלתם,
ובסוף אתם לא שותפים אמיתיים. אז תהיו הגונים ותבואו לציבור שלכם בהגינות
ותגידו: נכנסנו לממשלה הזו כדי לקיים רק הסכם אחד, רק סעיף אחד – את סעיף
הרוטציה, ולא סעיף אחד.

<< יור >> היו"ר איתן גינזבורג: << יור >>

תודה. בגלל זה נבחרת לוועדה למינוי שופטים. רק בגלל זה.

<< דובר >> אוסנת הילה מארק (הליכוד): << דובר >>

ולכן, ולכן - - -

<< קריאה >> קריאה: << קריאה >>

אל תגיד - - -

<< יור >> היו"ר איתן גינזבורג: << יור >>

אתה צודק, אתה צודק. כל אחד לא רואה את המראה לפני עיניו. כן, בבקשה.

<< דובר >> אוסנת הילה מארק (הליכוד): << דובר >>

ברור, כי שר המשפטים שלך הוא השר הכי דורסני שאנחנו יכולים להכיר.

<< יור >> היו"ר איתן גינזבורג: << יור >>

בגלל זה נבחרת.

<< דובר >> אוסנת הילה מארק (הליכוד): << דובר >>

לאורך כל השנים - - -

<< דובר >> רם שפע (כחול לבן): << דובר >>

לא, - - - עצוב שלא עושים את כל מה שאת רוצה. אולי איזה משפט אחד של אמת.
משפט אחד של אמת.

<< דובר >> אוסנת הילה מארק (הליכוד): << דובר >>

לאורך כל השנים – יאללה, נו. יאללה, נו, איפה הלהקה של אבי? נו, קדימה,
קדימה.

<< יור >> היו"ר איתן גינזבורג: << יור >>

חבר הכנסת שפע, תיכף הזמן שלך.

<< דובר >> אוסנת הילה מארק (הליכוד): << דובר >>

איפה הלהקה של אבי? קדימה, נו, איפה הלהקה של אבי?

<< יור >> היו"ר איתן גינזבורג: << יור >>

טוב, תודה רבה, חברת הכנסת מארק.

<< דובר >> אוסנת הילה מארק (הליכוד): << דובר >>

אחרת לא תקבלו שריונים במפלגה האנטי דמוקרטית הזאת.

<< יור >> היו"ר איתן גינזבורג: << יור >>

חברת הכנסת מארק, משפט אחרון.

<< קריאה >> רם שפע (כחול לבן): << קריאה >>

את מאמינה לעצמך?

<< דובר >> אוסנת הילה מארק (הליכוד): << דובר >>

אני רוצה להגיד משפט אחרון.

<< דובר >> רם שפע (כחול לבן): << דובר >>

אבל תנסי שיהיה משפט של אמת, כי עד עכשיו לא הצלחת.

<< יור >> היו"ר איתן גינזבורג: << יור >>

לא לא, חבר הכנסת שפע.

<< דובר >> רם שפע (כחול לבן): << דובר >>

משהו אחד, משפט אחד קטן, משהו שמתאר את התמונה באמת. בבקשה.

<< יור >> היו"ר איתן גינזבורג: << יור >>

כן, בבקשה, חברת הכנסת מארק.

<< דובר >> אוסנת הילה מארק (הליכוד): << דובר >>

רם, אם אני צריכה להגיד לך משפט אחד של אמת: אתם כולכם נכנסתם לתוך
הקואליציה הזאת בחוסר אמת ובחוסר ניקיון כפיים, אז אל תדבר על ניקיון
כפיים.

<< דובר >> רם שפע (כחול לבן): << דובר >>

את מאמינה לעצמך?

<< דובר >> אוסנת הילה מארק (הליכוד): << דובר >>

אני רוצה רק לומר משפט אחרון - -

<< דובר >> רם שפע (כחול לבן): << דובר >>

קיבלתי תשובה.

<< דובר >> אוסנת הילה מארק (הליכוד): << דובר >>

- - והמשפט האחרון הוא שאני עדיין חושבת, ועדיין חושבת שלכם, כלפי הציבור
שלכם, אתם צריכים לעמוד מולו ולומר: בנקודת הזמן הזו לא נכון למדינת ישראל
ללכת לבחירות. תודה.

<< יור >> היו"ר איתן גינזבורג: << יור >>

תודה רבה. אני מציע שכל נבחר ציבור ידבר אל הציבור של עצמו ולא יציע לנבחר
ציבור אחר מה להגיד לאותו ציבור של אותו נבחר ציבור אחר.

<< דובר >> אוסנת הילה מארק (הליכוד): << דובר >>

אני רק נותנת לך עצות, מה קרה.

<< יור >> היו"ר איתן גינזבורג: << יור >>

כן, אני מודה לך על העצות. ועכשיו מתן כהנא רוצה לדבר, בבקשה.

<< דובר >> מתן כהנא (ימינה): << דובר >>

לא התכוונתי לדבר, אבל אחרי שחבר הכנסת חברי מיקי זוהר השמיץ אותנו קצת,
אני נאלץ להגיב. בואו נראה כמה זמן חברתי אוסנת מארק תצליח להתאפק בלי
להתפרץ לדבריי.

<< דובר >> אוסנת הילה מארק (הליכוד): << דובר >>

תלוי כמה תכעיס.

<< דובר >> מתן כהנא (ימינה): << דובר >>

מיקי זוהר נתן פה נאום חוצב להבות, שכולו היה פוליטיקה קטנה. הוא ניסה
להסביר לכל המפלגות פה למה כן כדאי להם או לא כדאי להם ללכת לבחירות בגלל
סקרים, שום דבר של מהות, שום דבר של איך מוציאים את המדינה מהבוץ הזה. רק:
סקרים מראים לך ככה, סקרים מראים לך ככה – פשוט בושה וחרפה.

הסכנה הכי חמורה כעת היא הסכנה שהממשלה הזו תמשיך לתפקד – או תמשיך לא
לתפקד. יש פה ממשלת מריבה; ממשלה שעוסקת בדברים ציניים; ממשלה שלא מעבירה
תקציב – אנחנו במלחמה, ואפילו תקציב אין; ממשלה שכל הזמן מסתירים אחד מהשני
– ראש הממשלה מסתיר שהוא טס לסעודיה, אז ראש הממשלה החלופי עושה עליו ועדת
חקירה, אז השר לביטחון פנים מקים עליו ועדת חקירה.

<< קריאה >> קריאה: << קריאה >>

חד גדיא.

<< דובר >> מתן כהנא (ימינה): << דובר >>

חד גדיא, בדיוק.

<< דובר >> רם שפע (כחול לבן): << דובר >>

אבל אולי תגיד את האמת. מי באמת תוקע את התקציב, מתן? למה אתה מפחד להגיד
את האמת? מי תוקע את התקציב? מי תוקע אותו? תגיד את האמת, אתה אדם הגון.

<< דובר >> מתן כהנא (ימינה): << דובר >>

מי שתוקע את התקציב זה הליכוד שמשתמש בתקציב ניצול ציני כדי לפזר את
הממשלה. הכול חוץ ממהות בממשלה הזו, הממשלה הזו מדהירה אותנו בצעדי ענק
לכיוון סגר שלישי, שימיט פה אסון כלכלי. יהיו פה מיליון מובטלים, יהיו פה
עוד מתים, רק - - -

<< דובר >> אוסנת הילה מארק (הליכוד): << דובר >>

שים לב שלא הפרעתי לך.

<< דובר >> מתן כהנא (ימינה): << דובר >>

מדהירים אותנו לסגר שלישי. וגם מינוי שופטים – אפילו מינוי שופטים הם לא
מצליחים לעשות. הנה, אוסנת עכשיו בורחת פה מהמליאה.

<< דובר >> הילה שי וזאן (כחול לבן): << דובר >>

ברור, היא סיימה את ההצגה, נגמרה, היא יכולה ללכת.

<< דובר >> מתן כהנא (ימינה): << דובר >>

אפילו הדבר שהם הבטיחו לנו הם לא עושים. לכן צריכים לפזר את הממשלה הזו
וללכת לבחירות. זה בלית ברירה, לא היינו רוצים את זה, אבל הדבר הכי גרוע זה
שהממשלה הנוראית הזאת תמשיך.

<< יור >> היו"ר איתן גינזבורג: << יור >>

כדי שתהיה ממשלה אחרת לא חייבים לפזר את הכנסת. אם הייתה ממשלה חלופית אפשר
היה לתת לה אמון בכנסת הנוכחית. לצערי, אין פה הסכמה לגבי איזו ממשלה אחרת
תקום במקום הממשלה הזאת. אז צריך לזכור שמפזרים פה כנסת ולא ממשלה, כי
הממשלה דווקא תמשיך בכהונתה גם כשהכנסת תפוזר. זה הפרדוקס. חבר הכנסת אלכס
קושניר.

<< דובר >> אלכס קושניר (ישראל ביתנו): << דובר >>

אדוני היושב-ראש, אני צופה בדיון הזה ואני שומע את הטענות של הליכוד כלפי
כחול לבן ואת הטענות של כחול לבן כלפי הליכוד, ואני שואל את עצמי: אם שניכם
צודקים, ואם אתם כל כך מושלמים ואף אחד אפילו לא מסוגל להודות בטעויות של
עצמו – אפילו לא טעות אחת – אז איך אנחנו נמצאים במצב כל כך גרוע? אז נכון
שאין תקציב, ובאוגוסט ידענו שלא יהיה תקציב, אבל אתם באוגוסט העדפתם למשוך
זמן, למרות שכבר אז היה ברור שהממשלה הזאת לא מסוגלת להתקיים. אחר כך שמעתי
את ראש הממשלה אומר שהסגר הוא הצלחה. להגיד שהסגר הוא הצלחה זה להגיד
שהניתוח הצליח אבל החולה מת. והנה, עכשיו אנחנו בדרך לסגר השלישי.

אז אתם, אני חושב שכדאי שתסתכלו במראה – גם אתם, כחול לבן, גם הליכוד וגם
כל השותפים בקואליציה הזאת, כי אתם תצטרכו לתת הסברים לציבור איך הגעתם
למצב שאתם נמצאים עם מיליון מובטלים, ללא תקציב, ללא שום תוכנית יציאה
מהסגר השלישי וללא שום תוכנית כניסה לסגר השלישי. בקיצור, אין לכם מושג.

לכן, הדעה של ישראל ביתנו היא מאוד מאוד פשוטה – ברור שהבחירות הן לא
האופציה הטובה, אבל היא כנראה אופציה הריאלית היחידה כדי להציל את העם הזה
מהממשלה הזאת. אנחנו, כמובן, מעדיפים שהדיון הזה יתקיים בוועדת הכנסת.

<< יור >> היו"ר איתן גינזבורג: << יור >>

תודה רבה, אדוני. חברת הכנסת הילה שי וזאן, בבקשה.

<< קריאה >> קריאה: << קריאה >>

דעתך מתקבלת, כנראה, ברוב קולות.

<< דובר >> הילה שי וזאן (כחול לבן): << דובר >>

תודה רבה, כבוד היושב-ראש.

<< דובר >> מתן כהנא (ימינה): << דובר >>

כל ליכודניק שגומר לדבר קם והולך, אז נראה לי - - - עוזי, אתה עוד לא דיברת
והלכת

<< דובר >> הילה שי וזאן (כחול לבן): << דובר >>

כן, עושים את ההצגה שלהם והולכים.

<< דובר >> טלי פלוסקוב (הליכוד): << דובר >>

מתן, גם אני פה. שלום, בוקר טוב.

<< דובר >> הילה שי וזאן (כחול לבן): << דובר >>

אבל את צדיקה בסדום. הדיון פה הוא על פניו טכני, אבל בסופו של דבר הוא
מהותי ביותר. מי שחתום על הבחירות האלה – אה, גם יושב-ראש הקואליציה,
לצערי, הלך – זה מי שלא מביא תקציב, זה מי שלא מאפשר לממשלה הזאת לעבוד, מי
שלא מאפשר לנו, חברי הכנסת, להעביר מאות חוקים שתקועים בוועדת השרים
לחקיקה, בגלל שהשר המקשר אמסלם החליט שהוא לא מכנס ועדת שרים לחקיקה. ככה
אי-אפשר לעבוד. אם הלכנו לציבור ואמרנו להם: תנו לנו את המנדט כדי להנהיג
את המדינה הזאת, ואם נכנסו לממשלה כי המשבר דרש את זה, זה בשביל שתהיה פה
ממשלה מתפקדת. אם זה לא קורה, אז אני יודעת שלפעמים גם בתקשורת וגם פה קצת
המומים: איך אתם עושים את זה? זה מנוגד לאינטרסים שלכם. האינטרס שלנו הוא
אינטרס ציבורי, מעל לכל אינטרס אישי אחר – לצערי, בניגוד לליכוד.

לכן אני אומרת, אם אנחנו לא מצליחים להביא ממשלה מתפקדת, אם אנחנו לא
מצליחים לעשות את התפקיד שלנו, שעליו נכנסנו לממשלה הזאת – ורק בגללו
נכנסנו לממשלה הזאת – אנחנו נלך לבחירות. ולא כמו שמיקי אמר, לא נהיה
חתומים על הפיזור, נהיה חתומים על החזרת את המנדט לציבור, שהוא יחליט מי
הביא לו את הבחירות האלו ומי לא.

ובאשר לדיון הטכני – ודאי שכמו שקורה פה בעשור האחרון, דיונים על פיזור
הכנסת נעשים בוועדת הכנסת, וגם כעת הם צריכים להיעשות בוועדת הכנסת ולא
בשום ועדה אחרת. תודה.

<< יור >> היו"ר איתן גינזבורג: << יור >>

תודה רבה. חבר הכנסת עמית הלוי.

<< דובר >> עמית הלוי (הליכוד): << דובר >>

בוקר טוב, אדוני היושב-ראש. אני חושב שהדיון שאנחנו נמצאים בו לא בורח לשום
מקום, הילה, אז אשמח לשמוע את התייחסותך. היישום של הדיון העיקרי, שהוא
פיזור הכנסת, הוא בימים האלה, לעניות דעתי, גם בושה לאופוזיציה - -

<< דובר >> הילה שי וזאן (כחול לבן): << דובר >>

אני מיד משיבה. הולכת להצביע וחוזרת.

<< דובר >> עמית הלוי (הליכוד): << דובר >>

- - בושה יותר גדולה למה שמתברר יותר ויותר בחודשים האחרונים כאופוזיציה
שבתוך הקואליציה. האמת שהכי מצער אותי וכואב, לדעתי גם מביש, זה חבריי
מימינה, שחלקם נמצאים כאן.

לגבי האופוזיציה – אלעזר שטרן שדיבר כאן – אנחנו חושב שכבר התרגלנו שאתם לא
רוצים להחליף את הממשלה. אתם בסופו של דבר, באפליקציות שונות, רוצים להחליף
את העם שלא מעוניין בהנהגה שלכם. אז בצער רב מאוד, הידרדרתם בשנים האחרונות
לשיתוף פעולה עם החלפת הדמוקרטיה הישראלית באוליגרכיה. כל הפעולות, ההסכמות
והתמיכות שלכם במציאות הבלתי דמוקרטית, שתשעה אנשים יחליטו בשביל 9 מיליון
אזרחים – זה דבר בלתי נסבל מבחינה דמוקרטית, כמדינה חופשית. זה הטוב תשעה
אנשים; במקרה הגרוע זה יועץ משפטי אחד שקובע לממשלה ומחליט. בזה אין חדש,
אולי העזות של האופוזיציה לעשות את זה היום, בעת משבר. לא מעניין אתכם, לא
ביטחון, לא מדינה, לא כלכלה. אתם עולים פה כמה חודשים, אין כמעט דיון בכנסת
הזאת בחמישה חודשים שאני כאן, שעולה נציג קואליציה או ממשלה, ומה שיש
לאופוזיציה לומר זה: משפט נתניהו. משפט נתניהו.

<< קריאה >> רם שפע (כחול לבן): << קריאה >>

אין תקציב.

<< דובר >> עמית הלוי (הליכוד): << דובר >>

משפט נתניהו. כל דבר – משפט נתניהו.

<< דובר >> טלי פלוסקוב (הליכוד): << דובר >>

מישהו נפגע מזה?

<< דובר >> עמית הלוי (הליכוד): << דובר >>

כל דבר – משפט נתניהו, אדם עם שלושה כתבי אישום. כל דבר – משפט נתניהו.
אולי בזה נתניהו באמת פגע בדמוקרטיה. בדמוקרטיה מתוקנת, אתם יודעים, יש
אופוזיציה, יש לה ביקורת עניינית על הממשלה. כל דבר – משפט נתניהו. מה
הייתם עושים בלי - - - ?

<< דובר >> רם שפע (כחול לבן): << דובר >>

הדבר הזה מנהל לך את המדינה כבר חודשים. מזה אתה צריך להיות מוטרד, עמית,
ואתה אדם הגון.

<< דובר >> עמית הלוי (הליכוד): << דובר >>

לא, להיפך, רם. בחודשים האחרונים ראש הממשלה הזה – בתקופה קצרה מאוד, אגב,
יחסית לכל מיני ראשי ממשלה שמבזים ומשמיצים אותו – בחודשים ספורים - -

<< דובר >> אלכס קושניר (ישראל ביתנו): << דובר >>

הצליח להרוס את כל הכלכלה - -

<< דובר >> עמית הלוי (הליכוד): << דובר >>

- - הביא הישגים עצומים - - -

<< דובר >> אלכס קושניר (ישראל ביתנו): << דובר >>

- - תוך חודשים ספורים.

<< דובר >> עמית הלוי (הליכוד): << דובר >>

אתה פשוט לא משתתף בישיבות של שרי הכלכלה שמגיעים לכאן, היית מבין את
המשמעות.

<< דובר >> אלכס קושניר (ישראל ביתנו): << דובר >>

אני מבין את המשמעות, תאמין לי. אני מדבר עם אנשים ברחוב, לא שרים שמנותקים
מהעולם ויושבים תחת פלואורסנטים.

<< דובר >> טלי פלוסקוב (הליכוד): << דובר >>

אתם לא רוצים לראות את זה. פשוט לא מעניין אותם לראות את ההצלחה.

<< דובר >> אלכס קושניר (ישראל ביתנו): << דובר >>

אני מדבר עם אנשים ברחוב, ותאמין לי, אין שום הישג. הכול קורס. הייתי היום
בהפגנה של 38,000 סטודנטים שהם פשוט שבויים. למה? כי משרד האוצר לא טורח
לדבר עם הסגל הזוטר. 38,000 סטודנטים – כלום. והליכודניקים – שזה גם שר
האוצר, גם השר להשכלה גבוהה וגם, כמובן, ראש הממשלה, כי זו אחריותו – פשוט
מתעלמים. אתם משחקים בפינג פונג אחד עם השני, זה מה שאתם עושים.

<< דובר >> עמית הלוי (הליכוד): << דובר >>

אלכס, יש הרבה מאוד מצוקות בעת המשבר הזאת, למרות זאת ראש הממשלה הביא
הישגים כלכליים עצומים.

<< דובר >> אלכס קושניר (ישראל ביתנו): << דובר >>

איזה הישגים?

<< דובר >> עמית הלוי (הליכוד): << דובר >>

ההשקעות הללו שיש היום. היום זו הוועדה השלישית ואין-ספור משלחות – שרי
הכלכלה של האמירויות - - -

<< דובר >> הילה שי וזאן (כחול לבן): << דובר >>

תקציב, תקציב, חברי היקר עמית. תקציב, תקציב.

<< יור >> היו"ר איתן גינזבורג: << יור >>

חברים, תנו לו לדבר בלי הפרעה.

<< דובר >> הילה שי וזאן (כחול לבן): << דובר >>

איזה חוסר אחריות של כולנו, שהם בכלל נותנים לזה יד.

<< יור >> היו"ר איתן גינזבורג: << יור >>

לא להפריע לחבר הכנסת הלוי.

<< דובר >> עמית הלוי (הליכוד): << דובר >>

העברת התקציב היא אקט פורמלי.

<< דובר >> הילה שי וזאן (כחול לבן): << דובר >>

מה זה פורמלי?

<< דובר >> עמית הלוי (הליכוד): << דובר >>

אקט פורמלי. ניהול התקציב בזמן משבר הוא הדבר העיקרי, וברור לכולם - - -

<< דובר >> הילה שי וזאן (כחול לבן): << דובר >>

אנחנו יושבים בוועדת כספים, זה התפקיד שלנו – לעבור ולאשר.

<< יור >> היו"ר איתן גינזבורג: << יור >>

חברת הכנסת הילה שי וזאן.

<< דובר >> עמית הלוי (הליכוד): << דובר >>

ברור לכולם שאנחנו עוברים פה לתקציב שיקום. גם בתקציב רגיל, הילה, אחוזים
ניכרים ממנו, כידוע לכם, משתנים בוועדת הכספים. התקציב הזה בכלל אמור להיות
דינמי במהותו. העברת התקציב היא לא העניין, העניין הוא ניהול המדינה וניהול
המשבר, אני אומר את זה גם לחבריי בכחול לבן מהרגע הראשון. אל תתהדרו בטענות
מוסריות, רם, כיוון שמהרגע הראשון – אתה יודע, ישב גבי אשכנזי במקום שלך,
מוועדת החוץ והביטחון, התגאה בזה שהוא שם ברקס לריבונות – בדבר אולי הכי
חשוב לדמוקרטיה הישראלית. אתם פועלים בניגוד לסיכום. ההתנהלות, כולל הקמת
הוועדה של בני גנץ, הטריק של רונן צור – זה קטנוניות, זו קנטרנות לעומת
האתגרים האמיתיים שיש לנו.

אני רוצה לסיים בחברי מתן כהנא. תשמע, מתן, הייתם צריכים להודיע – להודיע
עכשיו – שאתם נכנסים לקואליציה, אתם ונאום האלונקה של נפתלי, להודיע שאתם
נכנסים לאלונקה. יש פה מדינה, יש הישגים מטורפים, אגב, מי שבעניינים:
בביטחון, ביחסים הבין-לאומיים, גם בהיבט הכלכלי. על אף המשבר שאנחנו נמצאים
בו, יש פה הישגים מדהימים מבחינת כמות ההשקעות שזורמות בשבועות האלו למדינת
ישראל. דע לך שעשרת המנדטים שאתם משחקים עליהם יבוזו לכם, כיוון שיש
אופורטוניסטים שלפחות הם אידיאולוגים. יש עתיד – ישב פה אלעזר שטרן ואמר:
אני אידיאולוגית נגד הליכוד, ועכשיו יש לי הזדמנות אז אנגח. אבל אתם לא שם
באידיאולוגיה שלכם.

<< דובר >> בועז טופורובסקי (יש עתיד-תל"ם): << דובר >>

אנחנו לא נגד, אנחנו בעד.

<< דובר >> עמית הלוי (הליכוד): << דובר >>

אבל אתם לא שם. איזה אופורטוניזם זה, לנצל את הסיטואציה הזאת, המשברית,
ולומר: אנחנו מתנגדים לממשלה - - -

<< דובר >> מתן כהנא (ימינה): << דובר >>

עמית, אתם מובילים את המדינה לאסון.

<< דובר >> עמית הלוי (הליכוד): << דובר >>

ואתה עוד אומר שתלך עם מרצ. איך יעלה על הדעת דבר כזה?

<< דובר >> מתן כהנא (ימינה): << דובר >>

אני לא אמרתי שנלך עם מרצ. אני אומר לך שאתם מובילים את המדינה לאסון.

<< יור >> היו"ר איתן גינזבורג: << יור >>

תודה, חבר הכנסת הלוי, תודה חבר הכנסת כהנא.

<< דובר >> עמית הלוי (הליכוד): << דובר >>

- - - לאופוטוניסטים, שתדע את זה. עכשיו נראה בסקרים - - - \

<< יור >> היו"ר איתן גינזבורג: << יור >>

תודה רבה. חברים, הדובר הבא, חבר הכנסת אחמד טיבי – לא נמצא. חבר הכנסת
אוסאמה סעדי.

<< דובר >> אוסאמה סעדי (הרשימה המשותפת): << דובר >>

כבוד היושב-ראש, חבריי חברי הכנסת, אמרו שש"ס, יהדות התורה והליכוד יצאו,
מלכיאלי, כי אנחנו מתעסקים במשחקי הטלת אשמות.

<< יור >> היו"ר איתן גינזבורג: << יור >>

Blame game.

<< דובר >> אוסאמה סעדי (הרשימה המשותפת): << דובר >>

Blame game – מי אשם. אני אומר לכם, אנחנו, ברשימה המשותפת, הצבענו בעד
הקריאה הטרומית לפיזור הכנסת. כבוד היושב-ראש, אמרת שעכשיו הולכים לפיזור
הכנסת ולא פיזור הממשלה, כי אין סיכוי לממשלה חלופית. ואני מזכיר לך שהיה
לכם את זה ביד ובחרתם באופציה הזאת על אף - - -

<< יור >> היו"ר איתן גינזבורג: << יור >>

לא הייתה.

<< דובר >> אוסאמה סעדי (הרשימה המשותפת): << דובר >>

היה, היה, ועוד איך היה. אתה יודע שהיה והייתה תוכנית - - -

<< דובר >> הילה שי וזאן (כחול לבן): << דובר >>

לא, לא היה.

<< יור >> היו"ר איתן גינזבורג: << יור >>

עם מי? עם אורלי לוי, עם האוזר, עם הנדל?

<< דובר >> הילה שי וזאן (כחול לבן): << דובר >>

עם מי? אז בלי סיסמאות.

<< דובר >> אוסאמה סעדי (הרשימה המשותפת): << דובר >>

הילה, היה לכם, אתם בחרתם בדרך הזאת - -

<< דובר >> הילה שי וזאן (כחול לבן): << דובר >>

בדקנו, ותאמין לי שלא רצינו את הממשלה הזאת.

<< דובר >> אוסאמה סעדי (הרשימה המשותפת): << דובר >>

- - ועכשיו אתם קוצרים את מה שאתם - - -

<< יור >> היו"ר איתן גינזבורג: << יור >>

חבר הכנסת סעדי, הודענו שאם היום – הנה, אני אומר לך פה – אם היום תציג
אפשרות לממשלה חלופית, עכשיו, בכנסת הנוכחית, תמצאו פרטנר.

<< דובר >> אוסאמה סעדי (הרשימה המשותפת): << דובר >>

עכשיו, אחרי כל מה שעשיתם, אחרי חצי שנה - - -

<< יור >> היו"ר איתן גינזבורג: << יור >>

אם תציגו עכשיו, מישהו יציג פה ממשלה חלופית – בואו תציגו, תמצאו פרטנר.

<< דובר >> אוסאמה סעדי (הרשימה המשותפת): << דובר >>

- - שאני אומר לך. איתן, אתה יודע שהיה לכם, ואתם בחרתם באופציה ללכת עם
הליכוד על מנת לטפל בקורונה ועל מנת לטפל בתקציב - -

<< דובר >> הילה שי וזאן (כחול לבן): << דובר >>

בוא תגיד עכשיו, עכשיו. למה - - - ?

<< דובר >> אוסאמה סעדי (הרשימה המשותפת): << דובר >>

- - והאמנתם לביבי נתניהו. אתה יודע, עכשיו שמעתי את מיקי זוהר ושמעתי גם
את ראש הממשלה לפני כמה ימים – שום מילה על תקציב. שום מילה. הוא רוצה לטפל
בקורונה, הוא רוצה לטפל במובטלים, הוא רוצה לטפל במיליון מובטלים, הוא רוצה
לטפל בכול, אבל בנאום שלו – מילה אחת לא הייתה על תקציב, וכששאלו אותו על
תקציב הוא לא ענה. טלי, איך אפשר לנהל מדינה עם תקציב משנת 2018? על 2018?

<< דובר >> טלי פלוסקוב (הליכוד): << דובר >>

אם שאלת אותי, אני אשיב לך.

<< דובר >> אוסאמה סעדי (הרשימה המשותפת): << דובר >>

תענו לציבור, לא לי, כי אנחנו לא בכיס, לא שלכם ולא שלהם. אנחנו בכיס של
הציבור שבחר אותנו, והציבור שבחר אותנו – ביום שבת היינו בכנס עם בעלי
מסעדות בצפון, ערבים ויהודים, הם על סף קריסה. כששאלתי את יואב קיש, סגן שר
הבריאות במליאה, הוא אומר: הם בסוף בסוף בסוף. מתי בסוף? כשיגיעו החיסונים,
אינשאללה, אולי במרץ, אולי באפריל. זו התשובה שאנחנו נותנים למובטלים האלה,
מיליון מובטלים?

<< דובר >> טלי פלוסקוב (הליכוד): << דובר >>

אז בוא נקבור את האנשים. על מה אתה מדבר? סגרו את זה כי הם נהנים מזה? לא,
אני רוצה להבין, אוסאמה. כי בא לנו לסגור?

<< דובר >> אוסאמה סעדי (הרשימה המשותפת): << דובר >>

טלי, אני אומר לך, איפה שאפשר לפתוח בערים ויישובים יהודים – צריך לפתוח.

<< דובר >> טלי פלוסקוב (הליכוד): << דובר >>

אבל הנה, אנחנו את התוצאות של הפתיחה. כבר רואים את זה.

<< דובר >> אוסאמה סעדי (הרשימה המשותפת): << דובר >>

אבל אתם לא פותחים בכלל. פתחתם באילת, בלי מסעדות. מה ההבדל בין מסעדה בתוך
בית מלון לבין מסעדה רגילה? אני לא מבין את זה.

אני אומר לך, אדוני היושב-ראש, גם לכם – רם שפע, תשמע אותי – מה שהיה אתמול
בוועדה לבחירת שופטים זו שערורייה אחת גדולה, ואתם ממשיכים ומכתימים שופט
שעובד במערכת יותר מ-15 שנה, מחרימים ועדה. כמו שאתם לא ממנים, לא פרקליט
מדינה, לא מפכ"ל - - -

<< יור >> היו"ר איתן גינזבורג: << יור >>

אתה מדבר על שתי נציגות שהחרימו.

<< דובר >> אוסאמה סעדי (הרשימה המשותפת): << דובר >>

וגם האוזר. אני מבין את רגב ואת אוסנת מארק – אני לא מצדיק מבין אותן ולא
מצדיק אותן. להחרים ועדה שמינתה יותר מ-60 שופטים בגלל שופט אחד שמכתימים
אותו. למה? כי הוא אנטי ציוני? מה זה, אתם מבקשים משופט להיות ציוני? מה
זה?

<< דובר >> מתן כהנא (ימינה): << דובר >>

בטח.

<< דובר >> הילה שי וזאן (כחול לבן): << דובר >>

ברור, מה זאת אומרת?

<< דובר >> אוסאמה סעדי (הרשימה המשותפת): << דובר >>

אנטי ציוני?

<< דובר >> הילה שי וזאן (כחול לבן): << דובר >>

למה, - - -

<< יור >> היו"ר איתן גינזבורג: << יור >>

חברים, באמת. חברי הכנסת וזאן וכהנא, תודה רבה.

<< דובר >> אוסאמה סעדי (הרשימה המשותפת): << דובר >>

ציוני? בדקתם את כל השופטים? אנטי ציוני?

<< דובר >> הילה שי וזאן (כחול לבן): << דובר >>

לא מכיר במדינה – לא יהיה.

<< דובר >> אוסאמה סעדי (הרשימה המשותפת): << דובר >>

הוא מכיר ביהודית ודמוקרטית. יש תנאי כזה, שהמדינה היא ציונית?

<< דובר >> הילה שי וזאן (כחול לבן): << דובר >>

אז שלא יהיה שופט, אין בעיה.

<< דובר >> אוסאמה סעדי (הרשימה המשותפת): << דובר >>

אני לא מבין את זה. הילה, את רואה מה זה? אתם, כחול לבן - - -

<< יור >> היו"ר איתן גינזבורג: << יור >>

חברים, קצת גלשנו. סעדי, משפט אחרון.

<< דובר >> אוסאמה סעדי (הרשימה המשותפת): << דובר >>

זה שופט שעובד במערכת יותר מ-15 שנה, לקחו פסק דין אחד שהוא קיבל – אוי
ואבוי, ריבונו של עולם – הוא קיבל תביעה של פלסטיני נגד המדינה. אתם יודעים
כמה שופטים יהודים קיבלו תביעות נגד המדינה ופסקו פיצויים? לא שמעתי אף אחד
מכם מצייץ. כל הכבוד לוועדה שאתמול – ואני מברך את כבוד שר המשפטים, שעמד
עם המערכת ומינו 60 שופטים.

<< דובר >> מתן כהנא (ימינה): << דובר >>

בדיון מעמיק של שתי דקות על כל שופט. דיון מעמיק מאוד. הכול מסחרה.

<< יור >> היו"ר איתן גינזבורג: << יור >>

תודה רבה, חבר הכנסת סעדי.

<< דובר >> אוסאמה סעדי (הרשימה המשותפת): << דובר >>

ולכן אני אומר לך, אדוני היושב-ראש - - -

<< יור >> היו"ר איתן גינזבורג: << יור >>

משפט אחרון ואנחנו עוברים הלאה.

<< דובר >> אוסאמה סעדי (הרשימה המשותפת): << דובר >>

משפט אחרון. אני אומר, כאופוזיציה, אנחנו רוצים לקצר את חייה של הממשלה
הזאת, של ראש הממשלה הזה, שהוא המאסטרו של הגזענות, של ההסתה, של ההדרה, של
הדה-לגיטימציה נגד הציבור הערבי, ואנחנו רוצים באמת לטפל בבעיות הכואבות של
הציבור הערבי – תכנון בנייה, הפשע. יותר מ-102 הרוגים – 102 הרוגים –
בציבור הערבי.

<< יור >> היו"ר איתן גינזבורג: << יור >>

תודה רבה.

<< דובר >> אוסאמה סעדי (הרשימה המשותפת): << דובר >>

בעניין הטכני – הרי מיקי זוהר, אמרת לו את זה והייתי בכנסת ה-21, הוא הביא
את החוק הזה - -

<< יור >> היו"ר איתן גינזבורג: << יור >>

אחרי 40 יום.

<< דובר >> אוסאמה סעדי (הרשימה המשותפת): << דובר >>

הוא היה יו"ר הוועדה, הוא ניהל את זה, ולא שמעתי אף אחד מכם שצייץ שצריך
ועדת חוקה. עם כל הכבוד – ואני חבר בוועדת החוקה, ויש לי את הכבוד ולנהל
דיונים כאלה – אבל אתם קבעתם את זה. זה בוועדת הכנסת.

<< דובר >> טלי פלוסקוב (הליכוד): << דובר >>

אמרנו שאין לנו בעיה.

<< דובר >> אוסאמה סעדי (הרשימה המשותפת): << דובר >>

אין לכם בעיה כי אין לכם רוב.

<< יור >> היו"ר איתן גינזבורג: << יור >>

תודה רבה. חבר הכנסת עוזי דיין, בבקשה.

<< דובר >> עוזי דיין (הליכוד): << דובר >>

תודה, היושב-ראש. הבחירות עכשיו הן, לדעתי, אסון לעם ואסון לחברה. זה רע
לבריאות, זה רע לפרנסה, זה רע ללכידות של החברה הישראלית, שגם כך היא במצב
רע מאוד. לכן כל מי שיצביע בעד פיזור הכנסת מצביע בעצם נגד טובת העם וטובת
החברה בישראל. באיזו ועדה זה יהיה – זה לא משנה.

<< יור >> היו"ר איתן גינזבורג: << יור >>

תודה. חבר הכנסת סמי אבו שחאדה, בבקשה.

<< דובר >> סמי אבו שחאדה (הרשימה המשותפת): << דובר >>

תודה, אדוני היושב ראש. לי באמת קשה כל פעם להבין את התנהלות הממשלה, כאשר
ברגעי משבר כולם באים להגיד מה יותר טוב לערבים. היום הפתיע אותי הערבי עם
שנאה עצמית, שנקרא מכלוף, שכל פעם מפתיע אותי מחדש. הולך, מוביל את חוק
הלאום, מוביל את קמיניץ, מתעלם מהבעיה הכי חשובה לחברה הערבית, שזאת בעיית
הפשיעה המאורגנת. יש לו את הכול ביד כבר כמה שנים, והוא יכול היה לעשות
שינויים רציניים ומשמעותיים, ופתאום בא בצורה יהירה ומזלזלת להסביר לציבור
הערבי מה עושה ההנהגה שלו. קשה לי להבין את ההתנהגות הזאת, רק שאני רואה
אותה קורית כל הזמן.

אני רואה ראש ממשלה שמסית נגדנו כבר כמה שנים ואומר: תומכי טרור ושטויות
אחרות. ברגע שהוא רוצה להציל את עצמו, הוא מנסה למצוא פתרונות במשותפת. ויש
גם כאלה אחרים, שיכלו להיות ראשי ממשלה, ובגלל שהמשותפת, יש בה ערבים, אז
הם החליטו שלא. הם מתביישים בגזענות שלהם לאחר מכן – זה טוב, לא רע, אני
רוצה דווקא שכל מי שבכנסת יתבייש בגזענות שלו. זו התקדמות מאוד טובה, אני
מקווה שהיא תעבור גם למפלגות אחרות. יש כאלה שעדיין מתגאים בגזענות שלהם
בכנסת הזאת.

אנחנו לא דואגים מהבחירות. אנחנו סומכים על הציבור שלנו, אנחנו יודעים איך
לעבוד בתוך הציבור שלנו. אין סיבה להעביר את זה מוועדת הכנסת לוועדה אחרת.
לא נטען פה שום טיעון הגיוני, סביר, למה צריך להעביר את זה לוועדה אחרת. אם
זה כבר הרגל בשנים האחרונות שזה יהיה בכנסת – אנחנו בעד שזה יהיה בוועדת
הכנסת, ונשמח מאוד, ברגע שאנשים מדברים ומנסים לפנות לציבור שלנו, שיהיו
קצת יותר צנועים ויתביישו קצת בגזענות שלהם. תודה.

<< יור >> היו"ר איתן גינזבורג: << יור >>

תודה רבה. חברת הכנסת פלוסקוב.

<< דובר >> טלי פלוסקוב (הליכוד): << דובר >>

תודה, אדוני היושב-ראש. לא תכננתי לדבר, אבל אחרי כל מה ששמעתי אמרתי שאני
חייבת להגיד כמה מילים. כל מה ששמעתי פה: בגלל; בגלל הממשלה הזאת. כל דבר
רע שקרה במדינה שלנו ובעולם כולו – יש אדם אחד שאשם, וזה בנימין נתניהו
וזאת ממשלת ישראל. הכול בגלל הממשלה.

ואני רוצה להגיד לכם משהו אחר. אני רוצה להראות לכם – ואמר פה ידידי עמית
הלוי: בזכות הממשלה הזאת, רבותיי, יש לנו לא הרבה, ברוך השם – כל אחד,
כמובן, כואב – אנשים שנפטרו מקורונה; בזכות האנשים האלה יש לאנשים שלנו
ביטחון תזונתי; בזכות הממשלה הזאת הכלכלה שלנו עדיין הולכת קדימה ומעריכים
אותה - - -

<< דובר >> סמי אבו שחאדה (הרשימה המשותפת): << דובר >>

לנו אין ביטחון אישי.

<< דובר >> טלי פלוסקוב (הליכוד): << דובר >>

אל תפריע לי, בבקשה, אדוני. אני הפרעתי לך?

<< דובר >> סמי אבו שחאדה (הרשימה המשותפת): << דובר >>

לנו אין ביטחון אישי.

<< דובר >> טלי פלוסקוב (הליכוד): << דובר >>

אני הפרעתי לך, אדוני? אני הפרעתי לך? אז בבקשה.

<< דובר >> סמי אבו שחאדה (הרשימה המשותפת): << דובר >>

עכשיו כן. אני אומר: לנו אין ביטחון אישי.

<< יור >> היו"ר איתן גינזבורג: << יור >>

לא לא, לא להפריע.

<< דובר >> טלי פלוסקוב (הליכוד): << דובר >>

בזכות הממשלה הזאת, אני חוזרת ואומרת, אנחנו נמצאים על הבמה הבין-לאומית
במקומות מאוד גבוהים.

<< דובר >> סמי אבו שחאדה (הרשימה המשותפת): << דובר >>

הכיבוש האחרון.

<< דובר >> טלי פלוסקוב (הליכוד): << דובר >>

אדוני, אל תפריע לי. אני אף פעם לא הפרעתי לך. ובזכות הממשלה הזאת והעומד
בראשה המדינה שלנו עומדת במקום מאוד גבוה, אבל לא בתוך המדינה אלא מחוצה
לה. מכבדים אותנו שם, ואנחנו רואים את זה בכל מקום. מי שלא רואה – הוא
עיוור או פשוט לא רוצה לראות, כי כל מה שיש לכם זה מה לא טוב. אם נתניהו
נתן 10,000 שקל מענק – זה לא מספיק, אם אני הייתי שם הייתי נותן 20,000
שקל; אם נתניהו עוזר לאנשים שהם ללא עבודה – כי מה לעשות, נכון, הרבה אנשים
היום נמצאים ללא עבודה – רק מסיבה אחת, ואני חוזרת ואומרת: רק מסיבה אחת –
כדי לשמור על הבריאות שלהם, כדי לשמור על החיים שלהם, כדי שכמה שיותר אנשים
יעברו את הקורונה ויישארו בחיים. לא המצאנו את זה, אין ספרי לימוד שיכולנו
ללמוד את זה מראש. למדנו על הטעויות שעשינו, וכולם ככה, לא רק אנחנו. אבל
אנחנו טועים ומתקנים, והיום הרבה פחות טעויות.

מי שחושב שאפשר לפתוח את כולם – הוא טועה. אל תחשבו שאנחנו לא רוצים. גם
אנחנו רוצים; גם אנחנו רוצים לפתוח את הכול ולתת לציבור את הכול – ספורט,
ברכות, קניות – וטוב שיש אנשים שרצים ללכת קניות. זה טוב, זה אומר שיש
לאנשים במה לקנות, וזו המטרה שלנו. אבל כל צעד שנעשה היום נמצא באחריות של
שר הבריאות וראש הממשלה, ולכן אני מברכת אותם על ההחלטות, למרות שההחלטות
קשות, כי אחר כך הציבור יגיע ויגיד: הוא אשם. לא יגידו שאתם אשמים, לא
אנחנו, חברי הכנסת, שמקבלים החלטה. לא, בנימין נתניהו אשם בכול.

אז אני אגיד תודה לבנימין נתניהו על זה שהוא הציל את החיים, את הכלכלה ואת
המדינה שלנו.

<< קריאה >> קריאה: << קריאה >>

את לא יכולה להגיד את זה.

<< דובר >> טלי פלוסקוב (הליכוד): << דובר >>

אני יודעת שאתה לא אוהב את זה, אבל הייתי חייבת להגיד, כי השחרתם את הכול,
את הכול, וזה לא ככה, זאת לא התמונה הנכונה. יש הרבה אנשים שמעריכים את
העבודה של הממשלה ושל מי שעומד בראשה.

<< יור >> היו"ר איתן גינזבורג: << יור >>

תודה רבה. חבר הכנסת מיכאל מלכיאלי.

<< דובר >> מיכאל מלכיאלי (ש"ס): << דובר >>

תודה רבה, אדוני היושב-ראש. לא כל יום יוצא שוועדה בכנסת מתכנסת על מנת
לקבוע ישיבה וועדה לפיזור הכנסת. אני חושב שזה יום מאוד מאוד עצוב. אני
אומר לך, אדוני היושב-ראש, שאתה – לפי מה שמסתמן, קידום החוק הזה ייפול
לוועדה שלך.

יש טענות, אתם אומרים טענות. אני לא כל כך בקיא בכל הפרטים, אולי יש עליהן
תשובות – לא יודע. אני כן רוצה להגיד לך דבר אחד: שעל שולחנך ועל שולחן
הוועדה יש הצעת חוק לפיזור הכנסת, שמאות אלפי אנשים מסתכלים עלינו ואומרים:
הקבוצה הזאת – בלי חלוקה לקואליציה ואופוזיציה, כולנו – קבוצה של אנשים לא
נורמליים. כועסים עלינו – עליי, עליך, על כולם – מאוד מאוד, בלי חלוקה של
קואליציה ואופוזיציה. יש אלפי אנשים שהעסקים שלהם נסגרים; יש אלפי אנשים
שאין להם ביטחון מה יקרה אתם בחודש הבא, איך הם יפרנסו, איך יאכילו את
הילדים שלהם, ואנחנו משתעשעים פה בהצעת חוק – כאילו עוד הצעת חוק – של
פיזור הכנסת.

<< דובר >> הילה שי וזאן (כחול לבן): << דובר >>

מה אתה מציע לעשות?

<< דובר >> מיכאל מלכיאלי (ש"ס): << דובר >>

אם היה לי הפתרון, הייתי מציע למנהיגים והכול היה בסדר. כנראה שאין לי. דבר
אחד אני יודע – שהדבר הזה חייב לרדת מהשולחן, כי העם ששלח אותנו לפה, שמביא
בנו עכשיו בוועדה הזאת, אומר לנו: חבר'ה, אתם לא נורמליים. בלי חלוקה
לקואליציות – גם אני, כולנו.

<< דובר >> הילה שי וזאן (כחול לבן): << דובר >>

בוא נראה את המציאות, הרי גם בפברואר לא יהיה לך תקציב. יהיה לך רק - - -
לרוה"מ בלי תקציב, אז מה זה משנה.

<< דובר >> מיכאל מלכיאלי (ש"ס): << דובר >>

אז משרד האוצר וגורמי המקצוע יצטרכו לשבור את ראש מה עושים.

<< דובר >> הילה שי וזאן (כחול לבן): << דובר >>

מה זה ישברו את הראש? אשמח לדעת מה ההצעה.

<< דובר >> מיכאל מלכיאלי (ש"ס): << דובר >>

אבל ללכת עכשיו – אנחנו, בידיים שלנו – ולקדם הצעת חוק, לקחת 3–4 מיליארדי
שקלים ולשים אותם בפח במקום לעזור לעצמאים, לאנשים החלשים באמת, אנשים שלא
יודעים מה יקרה אתם מחר בבוקר, זה טירוף.

<< דובר >> הילה שי וזאן (כחול לבן): << דובר >>

סיסמאות.

<< דובר >> מיכאל מלכיאלי (ש"ס): << דובר >>

לא, זה לא סיסמאות, כי הכנסתי - - -

<< דובר >> הילה שי וזאן (כחול לבן): << דובר >>

אז אני שואלת: מה אתה מציע?

<< דובר >> מיכאל מלכיאלי (ש"ס): << דובר >>

אני, בשונה מרוב הדוברים לפניי, לא אמרתי על כחול לבן. דיברתי על כולנו,
דיברתי על מלכיאלי - עלי. דיברתי על כולנו, אמרתי: רבותיי, אם מסתכלים - -
-

<< דובר >> הילה שי וזאן (כחול לבן): << דובר >>

מדהים. מה עושים?

<< יור >> היו"ר איתן גינזבורג: << יור >>

חברת הכנסת וזאן, תודה.

<< דובר >> הילה שי וזאן (כחול לבן): << דובר >>

שי וזאן.

<< דובר >> עוזי דיין (הליכוד): << דובר >>

לא מפזרים את הכנסת.

<< דובר >> מיכאל מלכיאלי (ש"ס): << דובר >>

לא מפזרים את הכנסת. לפזר את הכנסת בפעם הרביעית - - -

<< דובר >> הילה שי וזאן (כחול לבן): << דובר >>

ואז מה?

<< דובר >> מיכאל מלכיאלי (ש"ס): << דובר >>

עכשיו, כל כך מהר - - -

<< דובר >> הילה שי וזאן (כחול לבן): << דובר >>

ואז מה? כדי לשמור על הכיסא?

<< יור >> היו"ר איתן גינזבורג: << יור >>

חברי הכנסת, אני מבקש לאפשר למלכיאלי לסיים את דבריו. חברת הכנסת שי וזאן,
תודה.

<< דובר >> מיכאל מלכיאלי (ש"ס): << דובר >>

יש כאן אנשים מבוגרים ואחראים שיצטרכו להיכנס לחדר ולקבל החלטות. אבל ברגע
שהאיום הזה נמצא על השולחן, האנשים ששלחו אותך ואותי לכאן כועסים עלינו.
אני חושב שהדבר המתבקש שנעשה זה לומר לאותם אנשים באמת מסכנים שמסתכלים
עלינו עכשיו: לא נקדם הצעת חוק שזורקת מיליארדי שקלים לפח. נבקש שהכסף הזה
ילך לאותם אנשים שבאמת זקוקים לזה. אני מקווה שהקול שלי לא יהיה קול קורא
במדבר – כנראה שכן, אבל אני מקווה - - -

<< יור >> היו"ר איתן גינזבורג: << יור >>

גם אני מקווה. אני מקווה שיעבור תקציב במהרה בימינו, שנוכל לתפקד, שתהיה פה
ממשלה שעובדת למען האזרחים בשלוש השנים הקרובות ולא באיזשהן גחמות
פוליטיות.

<< דובר >> הילה שי וזאן (כחול לבן): << דובר >>

אתה יכול להעביר חוקים?

<< דובר >> מיכאל מלכיאלי (ש"ס): << דובר >>

גם אני נפגע מזה.

<< דובר >> הילה שי וזאן (כחול לבן): << דובר >>

תגיד לי, אתה ואני יכולים להעביר חוקים?

<< יור >> היו"ר איתן גינזבורג: << יור >>

חבר הכנסת חמד עמאר.

<< דובר >> מיכאל מלכיאלי (ש"ס): << דובר >>

לא יכולים. גם אני נפגע מזה, יש לי הצעות חוק בהסכמה שאני לא מצליח לקדם.

<< יור >> היו"ר איתן גינזבורג: << יור >>

חבר הכנסת מלכיאלי, תודה רבה. חברת הכנסת שי וזאן, תודה רבה. עכשיו חמד
עמאר מדבר.

<< דובר >> מיכאל מלכיאלי (ש"ס): << דובר >>

יש לי הצעות שאני לא מצליח לקדם. אתה יודע, איתן, כמה אני מתוסכל מזה. רק
אני אומר לעצמי: מה עדיף, שהצעות חוק שלי ייקברו או לזרוק 3 מיליארד שקל
לפח.

<< יור >> היו"ר איתן גינזבורג: << יור >>

תודה רבה. תודה רבה.

<< דובר >> חמד עמאר (ישראל ביתנו): << דובר >>

אנחנו יושבים כאן ומתווכחים לאיזו ועדה, אני שומע את הליכוד אומר שאין לו
בעיה שזה יהיה בוועדת הכנסת, אבל תדעו לכם, המצב כל כך קשה.

<< דובר >> מיכאל מלכיאלי (ש"ס): << דובר >>

אתם הצבעתם בעד, חמד. הצבעתם בעד.

<< דובר >> חמד עמאר (ישראל ביתנו): << דובר >>

אנחנו בעד, כן, כי הממשלה לא מתפקדת, הממשלה מכניסה אותנו מסגר לסגר.

<< דובר >> מיכאל מלכיאלי (ש"ס): << דובר >>

אבל ללכת לבחירות ולזרוק מיליארדים לפח - - -

<< דובר >> חמד עמאר (ישראל ביתנו): << דובר >>

הממשלה לא מתפקדת, מסגר לסגר. שהעולם יבוא ללמוד איך נכנסים מסגר שני לסגר
שלישי, זה מה שקורה.

<< דובר >> מיכאל מלכיאלי (ש"ס): << דובר >>

אז נזרוק עוד כסף לפח, אנשים יסגרו את העסקים. כן.

<< דובר >> חמד עמאר (ישראל ביתנו): << דובר >>

ממשלה שלא מתפקדת צריכה ללכת הבית.

<< יור >> היו"ר איתן גינזבורג: << יור >>

חבר הכנסת מלכיאלי, תודה.

<< דובר >> חמד עמאר (ישראל ביתנו): << דובר >>

לא להמשיך לנהל את זה במשבר כזה קשה.

<< דובר >> מיכאל מלכיאלי (ש"ס): << דובר >>

חמד, אנשים כועסים עלי בדיוק כמו עליך, אותו דבר.

<< דובר >> חמד עמאר (ישראל ביתנו): << דובר >>

אנחנו במצב כל כך קשה והממשלה כאן מתווכחת? אני שומע את כחול לבן ואני
אומר: לפני פחות משנה זחלתם לממשלה. לא הלכתם לממשלה, זחלתם לממשלה.

<< דובר >> עוזי דיין (הליכוד): << דובר >>

חמד, לא בועטים במי ששוכב על המדרכה. זה כלל בסיסי בהומניות.

<< דובר >> הילה שי וזאן (כחול לבן): << דובר >>

אין בעיה, תבעט. העולם עגול.

<< דובר >> חמד עמאר (ישראל ביתנו): << דובר >>

לפני שנה ישבנו כאן והסתכלנו על כחול לבן, איך פרקה את עצמה ואיך נכנסה
לממשלה בלי שום דבר.

<< דובר >> עוזי דיין (הליכוד): << דובר >>

זו לא הסוגיה כרגע.

<< דובר >> חמד עמאר (ישראל ביתנו): << דובר >>

כל מה שעניין אותם – ראש ממשלה חליפי, ראש ממשלה חליפי. ישבנו וחוקקנו חוק,
שאף אחד לא האמין בחוק הזה.

<< יור >> היו"ר איתן גינזבורג: << יור >>

חבר הכנסת עמאר, גם אתה הצבעת בעד פיזור הכנסת ה-21 אחרי 40 יום, תזכור את
זה. גם אתה פיזרת כנסת אחרי 40 יום, בלי אפשרות שמישהו אחר יקים ממשלה, בלי
אפשרות להקים ממשלה חלופית. פיזרתם, פיזרתם.

<< דובר >> חמד עמאר (ישראל ביתנו): << דובר >>

הפעם יכולנו, אבל כחול לבן זחלו ורצו מהר לדאוג לעצמם לראש ממשלה חליפי,
ואנחנו רואים עכשיו – לא יהיה ראש ממשלה, לא יהיה כלום.

<< דובר >> הילה שי וזאן (כחול לבן): << דובר >>

סליחה, ניסינו שלוש פעמים להכריע, לא עזר.

<< דובר >> חמד עמאר (ישראל ביתנו): << דובר >>

אנחנו מתווכחים עכשיו איזו ועדה, הרי ממילא ב-23 בחודש אנחנו מתפרקים.
הכנסת תפרק את עצמה בעצמה, ואנחנו יודעים שלא נגיע לחוקק את החוק הזה כי
אתה תעצור אותו כאן ותנסו עד הדקה האחרונה למשוך ולהגיע לראש הממשלה החליפי
הזה וכל מה שעוצר את זה, אם להעביר תקציב או לא להעביר תקציב. אתם לא
מסתכלים על העם; תסתכלו על העם בעיניים, תשבו עם האנשים, תשמעו אותם, תשבו
עם אנשי העסקים, תראו איך הם בוכים. הרי הקורונה תישאר אתנו, לא תעזוב
אותנו מחר. בואו נלמד את העם איך להתנהג עם הקורונה, לעבור את התקופה הקשה
הזאת, איך נתקדם בלי סגר לסגר.

אני חושב שמי שצריך לדון בהצעה זו ועדת הכנסת ולהביא את זה כמה שיותר מהר.
איתן, אם אנחנו מחליטים, היום אתה צריך לדאוג להביא את זה לקריאה ראשונה.
היום, לא מחר, להכין את זה לקריאה ראשונה ולהעביר את זה בכנסת. אם אנחנו
רוצים ללכת לבחירות – כמה שיותר מהר, כי העם לא יכול לסבול את זה יותר.

<< יור >> היו"ר איתן גינזבורג: << יור >>

תודה רבה. חבר הכנסת טופורובסקי.

<< דובר >> בועז טופורובסקי (יש עתיד-תל"ם): << דובר >>

דברי הימים של עם ישראל יסתכלו על התקופה הזאת בבושה ובביזיון, יגידו: איך
הממשלה והקואליציה הנוכחית לא ראתה את ההתנהגות שלה לעומת התנהגות דומה
בימי חורבן שהיו לעם ישראל בהיסטוריה. במקום מנהיגות מחברת, מאחדת, שלוקחת
אחריות, יש כאן מנהיגות מפרדת, מפלגת, שמטילה אחד על השני אחריות.

אם נגזר עלינו לעשות בחירות, הבחירות צריכות להיות כמה שיותר מהר, בהקדם.
איתן, אני יודע שאתה מתחייב בוועדת הכנסת לקיים את הבחירות בהקדם, במינימום
עלויות, ולכן נתמוך בזה שזה יהיה בוועדת הכנסת.

<< יור >> היו"ר איתן גינזבורג: << יור >>

תודה. חבר הכנסת אסף זמיר, אחרון הדוברים.

<< דובר >> אסף זמיר (כחול לבן): << דובר >>

תודה, יושב-ראש הוועדה, חבריי חברי הוועדה. אני שומע פה המון היתממות ואני
שומע פה המון צביעות, ושמעתי פה בעיקר אנשים שאומרים שהממשלה לא מתפקדת.
הממשלה לא לא מתפקדת, הממשלה לא קיימת. היא לא קיימת מהיום הראשון. זו
כאילו מדינה בלי ממשלה, בלי מנגנון קבלת החלטות, בלי כלום, חודש אחרי חודש
אחרי חודש.

אתה יודע, חמד, אמרתם: תלכו יחד, נבוא אתכם. הלכנו יחד, ולא באתם. בגלל
הקורונה? לא; בגלל השחיתות? לא. לא באתם - - -

<< דובר >> חמד עמאר (ישראל ביתנו): << דובר >>

יום לפני זה היושב-ראש שלך אומר: לא נכנס לממשלה.

<< דובר >> אסף זמיר (כחול לבן): << דובר >>

לא הפרעתי לך.

<< דובר >> חמד עמאר (ישראל ביתנו): << דובר >>

יום לפני זה אמר שלא נכנס לממשלה, ולמחרת נכנסת לממשלה.

<< יור >> היו"ר איתן גינזבורג: << יור >>

חבר הכנסת עמאר.

<< דובר >> אסף זמיר (כחול לבן): << דובר >>

לא הפרעתי לך.

<< דובר >> חמד עמאר (ישראל ביתנו): << דובר >>

יום לפני. יום לפני.

<< דובר >> אסף זמיר (כחול לבן): << דובר >>

לא באתם בגלל החרדים. כל אחד בבניין טהרן, פוסל את מי אפשר ואי-אפשר ושלושה
סיבובים הלכנו בלי להקים ממשלה. אז עשינו צעד לא פופולרי, בלשון המעטה, כי
לא הייתה ברירה אחרת. קיבלנו שותפות עם קבוצת אנשים – שמעתי קודם את מיקי
זוהר, הייתי בהלם – שלא מסוגלת לחלוק ארטיק, לא את השלטון. חצי שנה אנחנו
שבויים בידי קבוצת של אנשים שמעדיפה שהמדינה הזאת תתרסק, שהכלכלה תתרסק,
שבתי החולים יתמלאו, שהאמון הציבורי יישחק – כל זה כדי שחלילה לא יהיה מצב
של-10 שניות הם לא יהיה לבד בשלטון.

אז אני אומר לכם: הלוואי שיהיה תקציב והלוואי שנחזור לפסים של תפקוד, אבל
כל מי שנמצא כאן בחצי השנה האחרונה שותף לממשלה לא מתפקדת או לכנסת לא
מתפקדת, וכל מי שמשלה את עצמו שהדבר הזה יכול פתאום להסתדר, נחיה יחד ויהיה
מדהים – חי בסרט.

לכן פה צריך לדון ואת ההחלטה צריך לקבל כאן והיום. צריך לקדם את פיזור
הכנסת הזו מהר ככל הניתן כדי לחזור לאזרחי מדינת ישראל, שיבדקו ויידעו טוב
יותר מכולם מי אשם בזה שהמדינה לא מתפקדת, מי לא אשם בזה שהמדינה לא
מתפקדת, ויבחרו לעצמם הנהגה חדשה, שאפשר יהיה להביע בה אמון, שאפשר יהיה
לבנות מחדש את ניהול המשבר הכי גדול שידענו אי-פעם. תודה.

<< יור >> היו"ר איתן גינזבורג: << יור >>

תודה. אם כך, חברים, נעבור להצבעה. עומדות בפנינו שתי הצעות: להעביר את זה
לוועדת החוקה, חוק ומשפט או לוועדת הכנסת.

<< דובר >> ארבל אסטרחן: << דובר >>

שתי הצעות חוק.

<< יור >> היו"ר איתן גינזבורג: << יור >>

נכון, שתי הצעות חוק. אפשר להצביע עליהן יחד? טוב. ככל שזה יעבור לוועדת
הכנסת, נקיים דיונים כמה שיותר מהר. ננסה להוסיף את מה שדיברו חברי הכנסת –
הגבלת העלויות של מימון הבחירות, בחינה של כל סוגיית התעמולה ברשתות
החברתיות והפייק ניוז, וכל זה יידון במסגרת הדיון.

<< דובר >> חמד עמאר (ישראל ביתנו): << דובר >>

וגם קיצור הזמן משלושה חודשים.

<< יור >> היו"ר איתן גינזבורג: << יור >>

כמובן, קביעת התאריך. אני מעלה את ההצעות להצבעה. מי בעד העברת החוקים
לוועדת הכנסת? מי נגד? מי נמנע?

הצבעה

בעד – 10

נגד – אין

נמנעים – 1

ההצעה אושרה.

<< יור >> היו"ר איתן גינזבורג: << יור >>

בעד – 10, נגד – אין, נמנעים – אחד.

החוק יידון בוועדת הכנסת. הנושא יובא להודעה במליאה, ואחרי המליאה אני
מודיע שייתכן שנעשה דיון עוד היום.

נעשה רביזיה.

<< דובר >> אלעזר שטרן (יש עתיד-תל"ם): << דובר >>

רביזיה.

<< יור >> היו"ר איתן גינזבורג: << יור >>

תודה, אני נועל את הישיבה.

<< סיום >> הישיבה ננעלה בשעה 11:38. << סיום >>
