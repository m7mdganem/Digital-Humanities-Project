הכנסת העשרים-ושלוש

מושב ראשון

פרוטוקול מס' 63

מישיבת ועדת הכנסת

יום שישי, ז' בתשרי התשפ"א (25 בספטמבר 2020), שעה 9:33

סדר היום:

<< נושא >> טענת נושא חדש – הצעת חוק סמכויות מיוחדות להתמודדות עם נגיף
הקורונה החדש – רוויזיה << נושא >>

נכחו:

חברי הוועדה:

איתן גינזבורג – היו"ר

אופיר כץ – מ"מ היו"ר

עוזי דיין

עמית הלוי

בועז טופורובסקי

הילה שי וזאן

חברי הכנסת:

מכלוף מיקי זוהר

יוסף טייב

עופר כסיף

יוראי להב הרצנו

אוסאמה סעדי

ייעוץ משפטי:

ארבל אסטרחן

מ"מ מנהלת הוועדה:

נטלי שלף

רישום פרלמנטרי:

אור שושני

<< נושא >> טענת נושא חדש – הצעת חוק סמכויות מיוחדות להתמודדות עם נגיף
הקורונה החדש – רוויזיה << נושא >>

<< יור >> היו"ר איתן גינזבורג: << יור >>

אני מחדש את ישיבת ועדת הכנסת לדיון על רוויזיה שהגיש חבר הכנסת
טופורובסקי.

<< דובר >> בועז טופורובסקי (יש עתיד-תל"ם): << דובר >>

יש שתי רוויזיות. אחת של אוסאמה ואחת שלי.

<< יור >> היו"ר איתן גינזבורג: << יור >>

אז זה שתי הצבעות?

<< דובר >> בועז טופורובסקי (יש עתיד-תל"ם): << דובר >>

כן, כי זה היה על שני נושאים חדשים.

<< יור >> היו"ר איתן גינזבורג: << יור >>

נכון, צודק. חבר הכנסת סעדי, אתה רוצה לנמק את הרוויזיה? בבקשה, אדוני.

<< דובר >> אוסאמה סעדי (הרשימה המשותפת): << דובר >>

כבוד היושב-ראש, חבריי חברי הכנסת, אני חושב שככל שאנחנו מתקדמים בתהליך
החקיקה של החוק הזה, ועכשיו, אחרי שקיבלנו חלק מהתקנות – לא את כל התקנות,
כי אומרים שיש תוספת שנייה, ואני לא יודע אם זאת כל התוספת - - -

<< יור >> היו"ר איתן גינזבורג: << יור >>

התוספת השנייה היא החוק הגדול.

<< דובר >> אוסאמה סעדי (הרשימה המשותפת): << דובר >>

כן. אבל יש שוני, כי סוכני ביטוח למשל היו בתוספת השנייה, ועכשיו פתאום הם
לא נמצאים, הוציאו אותם. זאת אומרת שסוכני ביטוח לא מוחרגים, נכון, טייב?

<< דובר >> יוסף טייב (ש"ס): << דובר >>

כן, לצערנו.

<< דובר >> אוסאמה סעדי (הרשימה המשותפת): << דובר >>

אז מי שרוצה לנסוע או מי שיש לו בעיה – סוכן ביטוח לא יכול לקבל אותו. אני
גם הבנתי שעכשיו הכניסו והחריגו, למשל, את רואי החשבון. מצד שני הוציאו
מהרשימה, כלומר לא החריגו, עורכי דין, למרות שבתי המשפט כן מוחרגים והם כן
עובדים. איך זה מסתדר זה שרואה חשבון כן בפנים אבל עורך דין בחוץ? כל
הרשימה הזאת, יש בה משהו - - -

<< יור >> היו"ר איתן גינזבורג: << יור >>

עורכי דין כן יכולים להגיע לדיונים בבית המשפט, זה קבוע בחוק שקבענו. הם רק
לא יכולים לעבוד מהמשרד שלהם, אבל כן יכולים לעבוד מהבית, ואם יש להם דיון
הם יכולים להגיע אליו.

<< דובר_המשך >> אוסאמה סעדי (הרשימה המשותפת): << דובר_המשך >>

אבל עורך דין לפעמים צריך חוזה, צריך משהו מהמשרד שלו, אני לא מדבר על קבלת
קהל. אז למה רואה חשבון כן יכול ללכת למשרד שלו אבל עורך דין לא?

<< יור >> היו"ר איתן גינזבורג: << יור >>

כי יש סגר.

<< דובר >> אוסאמה סעדי (הרשימה המשותפת): << דובר >>

אז למה רואה חשבון כן יכול?

<< דובר >> אופיר כץ (הליכוד): << דובר >>

כי הוא צריך לטפל במענקים.

<< דובר >> אוסאמה סעדי (הרשימה המשותפת): << דובר >>

ועורך דין לא יכול לטפל במענקים?

<< דובר >> אופיר כץ (הליכוד): << דובר >>

אבל כל העצמאים עובדים עם רואי חשבון כדי לקבל את מה שמגיע להם.

<< דובר >> אוסאמה סעדי (הרשימה המשותפת): << דובר >>

נו באמת, כנראה שאיפה שיש קבוצות לחץ - - -

<< דובר >> אופיר כץ (הליכוד): << דובר >>

איזה קבוצות לחץ?

<< דובר >> אוסאמה סעדי (הרשימה המשותפת): << דובר >>

עובדה. אז שרואה חשבון יעבוד מהבית. למה לא?

<< מנהל >> (היו"ר אופיר כץ, 09:57) << מנהל >>

<< יור >> היו"ר אופיר כץ: << יור >>

אבל אני מסביר לך את ההיגיון: כי כל רואי החשבון מטפלים במענקים של
העצמאים. באמת.

<< דובר >> אוסאמה סעדי (הרשימה המשותפת): << דובר >>

בגלל זה? זה באמת עצוב.

<< דובר >> בועז טופורובסקי (יש עתיד-תל"ם): << דובר >>

מיקי זוהר מסכים שלא יהיו סוכני ביטוח? הוא מכיר את זה? צריך לעדכן אותו.

<< יור >> היו"ר אופיר כץ: << יור >>

הינה, אתה רק מחזק את מה שאני אומר.

<< דובר >> אוסאמה סעדי (הרשימה המשותפת): << דובר >>

כבוד ממלא מקום היושב-ראש, הרשימה שקיבלנו למעשה אומרת שאין סגר מלא.
ואנחנו מברכים על זה, לא צריך לעשות סגר מלא, צריך לתת לעסקים לפעול, וגם
עכשיו הכניסו את זה שבתי האוכל למיניהם יכולים לעבוד דרך משלוחים. זה טוב,
אין שום היגיון בלא לעשות את זה, אבל נשאר רק דבר אחד, שסביבו הכול נסוב,
שהוא המרכז של העניין הזה: ההפגנות אסורות הרמטית. זאת כל הכוונה.

<< יור >> היו"ר אופיר כץ: << יור >>

להסביר לך את ההבדל בין משלוח לבין הפגנה עם 2,000 או 3,000 איש?

<< דובר >> אוסאמה סעדי (הרשימה המשותפת): << דובר >>

אם זה שני מטר - - -

<< יור >> היו"ר אופיר כץ: << יור >>

ראינו את הארוחה שהם עשו, מה-זה שני מטר היה שם... שמרו שם חבל על הזמן...

<< דובר >> עופר כסיף (הרשימה המשותפת): << דובר >>

אלה לא ההפגנות.

<< דובר >> בועז טופורובסקי (יש עתיד-תל"ם): << דובר >>

מיקי, אין סוכני ביטוח.

<< דובר >> מכלוף מיקי זוהר (הליכוד): << דובר >>

אופיר, תגמור את הרוויזיה.

<< יור >> היו"ר אופיר כץ: << יור >>

טוב, אנחנו עוברים להצבעה.

<< דובר >> אוסאמה סעדי (הרשימה המשותפת): << דובר >>

לכן אני אומר, ככל שאנחנו נחשפים ליותר פרטים, ליותר עובדות וליותר מסמכים,
כך זה מאשש את הטיעון שלנו שזה חוק שנועד למנוע הפגנות ותו לא. תודה.

<< יור >> היו"ר אופיר כץ: << יור >>

אנחנו עוברים להצבעה על הרוויזיה של חבר הכנסת אוסאמה סעדי. מי בעד
הרוויזיה? מי נגד? מיקי, תצביע. שישה.

הצבעה

לא אושרה.

<< יור >> היו"ר אופיר כץ: << יור >>

הרוויזיה נפלה. אני עובר להצבעה על הרוויזיה הבאה, רוויזיה של חבר הכנסת
יואב סגלוביץ'. מי בעד הרוויזיה?

<< דובר >> בועז טופורובסקי (יש עתיד-תל"ם): << דובר >>

לא, רגע, אני אמור לנמק את הרוויזיה. אני זה שהגיש את הרוויזיה. אני רוצה
שנקבל את הרוויזיה, בגלל שאם יש משהו שברור מהלילה הלבן הזה, וזה ברור כבר
הרבה זמן, זה שאין אף אחד במדינת ישראל – לא בכנסת ולא בממשלה ולא בשום
מקום – שיודע בדיוק מי נמצא בסגר ומי לא נמצא בסגר ומהן הוראות הסגר ומה
מוחרג ממנו. אף אחד לא יודע. גם אחרי שקיבלנו לפני איזה חצי שעה את החלק
השני של התקנות עדיין יש המון המון שאלות ולא ברור מה סגור ומה לא. שמענו
כרגע את חבר הכנסת אוסאמה סעדי מספר על כמה דוגמאות, ויש עוד הרבה דוגמאות.
בעצם אומרים לאזרחי ישראל: משתיים אתם בסגר, אבל... ואז כל פעם יוצא איזה
משהו בתקשורת, "זה מוחרג, זה מוחרג, זה לא מוחרג, זה לא מוחרג...", ואנחנו
כאן עוד לא קיבלנו את ההחלטות. בכזה מצב, שמכריזים לא רק על מצב חירום אלא
על מצב חירום מיוחד, כשהכול בדקה ה-90 והכול נראה כמו שזה נראה... אני חושב
שפגיעה כזאת בזכויות אדם, בחופש תנועה, בזכויות בסיסיות של אזרחי ישראל –
לא הוועדה הזאת, לא הכנסת הזאת ולא מדינת ישראל יכולות להרשות לעצמן שזה
יהיה כזה פרטאצ'י, כזה לא רציני וכזה פוגעני באזרחי ישראל. לכן אני מבקש
שנדון מחדש בנושא הזה.

<< יור >> היו"ר אופיר כץ: << יור >>

תודה רבה. מי בעד הרוויזיה? מי נגד? מי נמנע?

הצבעה

לא אושרה.

<< יור >> היו"ר אופיר כץ: << יור >>

הרוויזיה נפלה. הישיבה הסתיימה.

<< סיום >> הישיבה ננעלה בשעה 09:40. << סיום >>
