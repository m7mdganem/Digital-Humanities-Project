הכנסת העשרים

מושב שלישי

פרוטוקול מס' 282

מישיבת ועדת הכנסת

יום רביעי, ג' באב התשע"ז (26 ביולי 2017), שעה 10:30

סדר היום:

1.  הוספת חברים לוועדת החקירה הפרלמנטרית להתנהלות המערכת הפיננסית בהסדרי
    אשראי ללווים עסקיים גדולים.

2.  הקמת ועדה משותפת לגיבוש המלצות בנושא בניית תכנית אב לאומית בתחום
    הזקנה – הצעת חה"כ רועי פולקמן.

3.  בקשת הממשלה להקדמת הדיון בהצעת חוק למניעת מחלת הכלבת, התשע"ז-2017
    (מ/1153),
    לפני הקריאה הראשונה.

4.  בקשות יושב ראש ועדת החינוך, התרבות והספורט להקדמת הדיון בהצעות החוק
    הבאות:

1.  הצ"ח בנימין זאב הרצל (הנצחת זכרו ופועלו) (תיקון מס' 2) (השתתפות
    במימון פעילות מוסדות ההנצחה), התשע"ז-2017 (כ/731), לפני הקריאה השניה
    והשלישית.

2.  הצ"ח לציון יום הניצחון על גרמניה הנאצית, התשע"ז-2017 (כ/733) ומיזוג
    הצעות החוק בנושא.

5.  בקשת יושב ראש ועדת הכלכלה להקדמת הדיון בהצעת חוק הרשות לפיתוח הנגב
    (תיקון מס' 4) (תיקון), התשע"ז-2017 (כ/702), לפני הקריאה השניה
    והשלישית.

6.  הוספת 4 חברי כנסת בוועדת החוץ והביטחון בהתאם לתיקון החוק.

7.  חילופי אישים בוועדות המשותפות:

1.  הוועדה המשותפת של ועדת החוץ והביטחון וועדת החוקה, חוק ומשפט לעניין
    הצורך להכריז על מצב חירום.

2.  הוועדה המשותפת לוועדה המיוחדת בראשות חה"כ רחל עזריה וועדת החוקה, חוק
    ומשפט לדיון בהצ"ח פינוי בינוי (פיצויים)(תיקון מס' 4)(פינוי בשל סירוב
    בלתי סביר), התשע"ו-2016 (מ/1023).

3.  הוועדה המשותפת של ועדת המדע והטכנולוגיה וועדת החוקה, חוקו ומשפט לפי
    חוק פיקוח אלקטרוני על עצור ועל אסיר משוחרר על תנאי (תיקוני חקיקה),
    התשע"ד-2014.

4.  ועדה משותפת של ועדת החוקה, חוק ומשפט וועדת החוץ והביטחון לפי סעיף
    4(ה) לחוק האזנת סתר.

5.  ועדה משותפת של ועדת החוקה, חוק ומשפט וועדת הכספים לחוק ביטוח רכב
    מנועי.

6.  ועדה משותפת של ועדת העבודה, הרווחה והבריאות וועדת החוץ והביטחון לפי
    חוק שירות לאומי-אזרחי, התשע"ד-2014.

נכחו:

חברי הוועדה:

יואב קיש – היו"ר

רוברט אילטוב

דוד ביטן

יואב בן צור

יואל חסון

שולי מועלם-רפאלי

אברהם נגוסה

רועי פולקמן

חברי הכנסת:

משה גפני

יוליה מלינובסקי

אוסמה סעדי

רחל עזריה

טלי פלוסקוב

מוזמנים:

  ------------------------------------------------------------------------
  ממונה ע"ח חוק צב"ח, משרד החקלאות                       –   ד"ר דגנית בן
                                                             דב
  ------------------------------------------------------ --- -------------
  יועמ"ש, משרד החקלאות                                   –   אודליה אסולין

  מוזמן/ת                                                –   גיא מולדבסקי

  שדלן/ית (פרילוג בע"מ), אינו/ה מייצג/ת לקוחות בדיון זה  –   זכריה יחיאל
  (לקוחות קבועים נוספים שנושא הישיבה נוגע אליהם באופן        רייך
  ישיר: עמותת דיירי הדיור המוגן בישראל)                      

  שדלן/ית (ענבלים כ.ו סחר ומלונאות בע"מ), אינו/ה מייצג/ת –   אלידור כהן
  לקוחות בדיון זה                                            
  ------------------------------------------------------------------------

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

חנה כהן

הוספת חברים לוועדת החקירה הפרלמנטרית להתנהלות המערכת הפיננסית בהסדרי
אשראי ללווים עסקיים גדולים

היו"ר יואב קיש:

בוקר טוב, אני פותח את הישיבה. נא לשבת ולהיות בשקט. חברים, זו ישיבה
אחרונה למושב של ועדת הכנסת. שוקולד זה בשביל שכולם ישמינו ויצאו עם חיוך.

יואל חסון (המחנה הציוני):

ישר לשבת על סיר הבשר.

היו"ר יואב קיש:

בדיוק. אנחנו לא כמו ועדת הלאום, אנחנו לא זורקים אותך החוצה. אני לא חושב
שזה כשר.

חברים, אנחנו נתחיל בדברים הקצרים והיותר פשוטים, עם הסכמות קואליציוניות,
ואחרי זה, אם יהיו בעיות – אנחנו נעצור בהמשך.

יש לנו סעיף 1, הוספת חברים לוועדת החקירה הפרלמנטרית להתנהלות המערכת
הפיננסית בהסדרי אשראי ללווים עסקיים גדולים. חברים, בהתאם לתיקון תקנון
הכנסת, אנחנו מוסיפים חברים לוועדת החקירה הפרלמנטרית. אנחנו מוסיפים את
חברי הכנסת משה גפני ועיסאווי פריג'. מישהו רוצה להתייחס?

אוסאמה סעדי (הרשימה המשותפת):

מה, גפני יש לו זמן לוועדת חקירה?

היו"ר יואב קיש:

תשאל אותו.

אוסאמה סעדי (הרשימה המשותפת):

גפני?

משה גפני (יהדות התורה):

התשובה היא כן.

אוסאמה סעדי (הרשימה המשותפת):

אז אני מסכים.

היו"ר יואב קיש:

מי בעד? שירים את ידו.

הצבעה

בעד ההצעה – פה אחד

ההצעה להוסיף חברים לוועדת החקירה הפרלמנטרית להתנהלות המערכת הפיננסית
בהסדרי אשראי ללווים עסקיים גדולים נתקבלה.

היו"ר יואב קיש:

פה אחד. ההצעה התקבלה. תודה.

רועי פולקמן, מסתבר שיש לי בעיה משפטית עם הקמת הוועדה.

העברת הצעת חוק מע"מ (תיקון מס' 55), התשע"ז– 2016, מ/1047, מוועדת הכספים
לדיון בוועדה המיוחדת

משה גפני (יהדות התורה):

רגע, הצעה לסדר.

היו"ר יואב קיש:

אוקיי, גפני, מה יש לנו איתך?

משה גפני (יהדות התורה):

בוויכוח שהתנהל פה בימים האחרונים הגענו להסכמה. יש את הצעת החוק, שאתה
העברת אתמול כשלא הייתי פה, אופציות בינאריות. זה עבר לוועדה המיוחדת.
ביקשתם שאני אעביר עוד פעם. אתמול ישבתי עם שגית ועשינו את החשבון. יש חוק
מע"מ שמביא את כל ההיבטים. מדובר בהצעת חוק מע"מ (תיקון מס' 55), שנמצא
אצלנו. עדיין לא התחלתי לקיים דיונים. חשבנו לקיים דיון בפגרה. אנחנו
מבקשים מוועדת הכנסת להעביר את זה לוועדה המיוחדת בראשות רחל עזריה. את כל
הדברים האחרים אני מבקש להעביר אלינו. בסוף זה יוצא שזה שניים – שניים.
שניים אנחנו, ועדת כספים – שהיא ועדה כזאת קטנה – וועדה מיוחדת שהיא גם
קטנה.

היו"ר יואב קיש:

מי בעד בקשתו של יושב-ראש ועדת כספים להעביר את הצעת חוק מע"מ (תיקון מס'
55) לוועדה המיוחדת?

הצבעה

בעד ההצעה – פה אחד

ההצעה להעביר את הצעת חוק מע"מ (תיקון מס' 55), התשע"ז–2017 מוועדת הכספים
לדיון בוועדה המיוחדת נתקבלה.

קביעת ועדה לדיון בהצעת חוק פקודת המכס (מס' 27), התשע"ז–2017 - מ/1150

היו"ר יואב קיש:

עכשיו אני מעלה להצבעה, זה היה במליאה, את הצעת חוק המכס (מס' 27). אני
מציע להעביר את ההצעה הזאת לוועדת הכספים. מי בעד?

הצבעה

בעד ההצעה– פה אחד

ההצעה להעביר את הצעת חוק פקודת המכס (מס' 27), התשע"ז–2017, לוועדת הכספים
נתקבלה.

היו"ר יואב קיש:

פה אחד. ההחלטה התקבלה.

משה גפני (יהדות התורה):

תודה רבה.

היו"ר יואב קיש:

חברים, אנחנו באווירה של סוף מושב, בואו נסיים את הדברים בשקט, ברוגע
וברצינות.

הקמת ועדה משותפת לגיבוש המלצות בנושא בניית תכנית אב לאומית בתחום הזיקנה
– הצעת חה''כ רועי פולקמן.

רועי פולקמן (כולנו):

יואב, אני מודה לך על שיתוף הפעולה. לאורך תקופה ארוכה היה דיבור על הקמת
ועדה לנושא, כמו שבזמנו הוקמה ועדה לנושא הרפורמה בשירות הציבורי. היתה
בקשה, שהסתובבה כבר תקופה ארוכה, להקמת ועדה לנושא תוכנית אב לנושא זיקנה,
שטלי כבר מטפלת בו כוועדת משנה. הגענו להסכמות גם ועדת העבודה והרווחה וגם
עם ועדת הכלכלה ואז פנינו ליושב-ראש הכנסת וקיבלנו גם את ברכתו. פנינו גם
לראשי הסיעות. כלומר, עשינו עבודה מסודרת לפנות לכולם. רק בעיה אחת, הסיכום
היה שלא מקימים ועדה מיוחדת, אלא ועדה לנושא אחד שמגישה נייר המלצות. אני
מבין שיש בעיה תקנונית עם זה, שכדי שתוקם ועדה משותפת ולא ועדה מיוחדת, כי
זה הסיכום עם יו"ר הכנסת, צריך הצעה לסדר. השאלה היחידה היא - -

היו"ר יואב קיש:

אם אפשר עוד היום לעשות את זה.

רועי פולקמן (כולנו):

- - אם אפשר להגיש לוועדה הצעה לסדר.

ארבל אסטרחן:

המונח "הצעה לסדר" זה מה שעובר מהמליאה. אתם יכולים, בגלל לחץ הזמן והיום
האחרון, אולי להחליט פה על ההרכב ואם תהיה הצעה לסדר, זה יועבר אליו. אבל
בינתיים ההרכב הזה לא תהיה לו שום סמכות, הוא לא באמת יוכל לדון.

היו"ר יואב קיש:

אבל עדיין נצטרך גם להקריא את זה במליאה.

רועי פולקמן (כולנו):

השאלה היא אם אפשר פרוצדורלית להגיד שאנחנו מסכימים עקרונית.

היו"ר יואב קיש:

אני אגיד מה אפשר – זה רעיון שעלה לי – נקבע עכשיו את הוועדה ואת ההרכב
והכל יהיה בכפוף להחלטת המליאה להעביר להצעה לסדר.

רועי פולקמן (כולנו):

היא ועדה לעניין הצעה לסדר.

היו"ר יואב קיש:

היא לא תתכנס ולא כלום, אין לה נפקות.

ארבל אסטרחן:

בדיוק, היא לא קמה עדיין.

היו"ר יואב קיש:

אנחנו נריץ הצעה לסדר בסוף סדר היום היום.

רועי פולקמן (כולנו):

אני רוצה לגמור עם זה.

היו"ר יואב קיש:

רועי, אם תצליחו להקים הצעה בסוף סדר היום ונצביע עליה, והמליאה תחליט – כי
הכל כפוף להחלטת המליאה – להעביר את זה לוועדה, אנחנו מראש מחליטים שזו
תהיה הוועדה ולשם זה ילך.

רועי פולקמן (כולנו):

אני אומר שוב לחברים, זו ועדה לעניין מסוים, לתקופה זמנית של מושב החורף.

ארבל אסטרחן:

אני רוצה רק להגיד שסדר הדברים פה הוא טיפה חריג, בגלל שזה יום אחרון. זה
לא המצב הרגיל. הוועדה הזאת לא קמה עד שלא עוברת הצעה לסדר במליאה.

היו"ר יואב קיש:

חברים, יש הסכמות קואליציה-אופוזיציה לקדם נושא שמשמעותו גיבוש המלצות
בנושא בניית תוכנית אב לאומית בתחום הזיקנה. חברים בוועדה הזאת, כמובן גם
היושב-ראש טלי פלוסקוב דוחפת את הנושא הזה לאורך תקופה ארוכה. אני יודע
שהוא קרוב ללבה. ניסו למצוא את המסגרת המתאימה, זו המסגרת שהוסכמה על כל
הצדדים. אנחנו לוקחים עכשיו החלטה שהיא כפופה להחלטת המליאה. יש קצת שינוי
בפרוצדורה, אנחנו עושים את זה בגלל שזה היום האחרון של המליאה. אם המליאה
תעשה היום הצעה לסדר, תדון בזה ולאחר מכן תחליט להעביר את זה לוועדה, החלטת
הכנסת תיכנס לתוקפה ואז אנחנו נעביר את זה לאישור המליאה.

ארבל אסטרחן:

כל מה שיש על סדר יומה של הוועדה הזאת, זו ההצעה לסדר הזאת. אמורים לדון בה
ומגישים מסקנות. הוועדה לא תדון מעבר לזה.

רועי פולקמן (כולנו):

בדיוק.

אוסאמה סעדי (הרשימה המשותפת):

כמו שעשיתם ברפורמה בשירות הציבורי.

ארבל אסטרחן:

עוד דבר שעושים פה, שיהיה חריג, הוא שהמליאה תעביר את ההצעה לסדר הזאת ישר
למשותפת ולא דרך ועדת הכנסת.

היו"ר יואב קיש:

כן, כי נותנים פה את האישור.

ארבל אסטרחן:

נכון. לכן אני מציעה שזה יתקבל פה פה אחד כחריג.

היו"ר יואב קיש:

בסדר, זו צריכה להיות הסכמה פה אחד.

ארבל אסטרחן:

והכל בגלל שזה יום אחרון.

היו"ר יואב קיש:

הסיבה לכך זה היום האחרון.

ארבל אסטרחן:

צריך לדבר עם ירדנה, כי כלל אף פעם לא מעבירים מהמליאה למשותפת.

היו"ר יואב קיש:

אבל זה חריג ויש פה החלטה פה אחד, אם זה יהיה פה אחד.

אני מקריא את הרכב הוועדה. הוועדה תהיה ועדה משותפת לחברים מוועדת העבודה,
הרווחה והבריאות וועדת הכלכלה. מטעם ועדת העבודה, הרווחה והבריאות – בראשות
הוועדה: היושב-ראש טלי פלוסקוב, איציק שמולי, מיכאל מלכיאלי, יוליה
מלינובסקי, אילן גילאון ואברהם נגוסה. מטעם ועדת הכלכלה – נורית קורן, יוסי
יונה, יעקב פרי, דב חנין, יעקב אשר ושולי מועלם-רפאלי.

אוסאמה סעדי (הרשימה המשותפת):

נאמר לי שמגיע לנו שניים.

היו"ר יואב קיש:

לא, זה 12 חברים. לליכוד יש שם שניים.

אני צריך פה הסכמה פה אחד. אני מעלה את זה להצבעה – מי בעד? שירים את ידו.

יואל חסון (המחנה הציוני):

אני מתנגד, אדוני.

היו"ר יואב קיש:

אתה מתנגד? אז זה לא יקרה אם אתה מתנגד. אני לא צוחק.

ארבל אסטרחן:

זה צריך להיות פה אחד.

יואל חסון (המחנה הציוני):

טלי פלוסקוב, את היושב-ראש?

טלי פלוסקוב (כולנו):

כן.

יואל חסון (המחנה הציוני):

אז אני תומך.

הצבעה

בעד ההצעה – פה אחד

ההצעה להקמת ועדה משותפת לגיבוש המלצות בנושא בניית תוכנית אב לאומית בתחום
הזיקנה נתקבלה בכפוף לאישור מליאת הכנסת הצעה לסדר-יום בנושא.

היו"ר יואב קיש:

אז ההחלטה התקבלה פה אחד.

יואל חסון (המחנה הציוני):

לא אמרו לי את זה, אם הייתי יודע את זה מלכתחילה, היתה נמנעת הדרמה.

טלי פלוסקוב (כולנו):

תודה לכל החברים בוועדה.

יואל חסון (המחנה הציוני):

יש לנו אמון מוחלט בך, טלי.

טלי פלוסקוב (כולנו):

תודה רבה. אני חושבת שהנושא הזה הוא כל כך חשוב, במיוחד היום. אם יש לנו
בכנסת ועדה לזכויות הילד וועדה למעמד האישה, חייבת להיות ועדה שתגן ותדאג
לאזרחים הוותיקים במדינת ישראל. תודה רבה לכם ואני מקווה שזה יעבור.

היו"ר יואב קיש:

תודה רבה ויישר כוח.

יואל חסון (המחנה הציוני):

יישר כוח, טלי. אל תשתני לנו.

בקשה למיזוג הצעות חוק לציון יום הניצחון על גרמניה הנאצית, התשע"ז-2017

היו"ר יואב קיש:

אנחנו דנים עכשיו בבקשת יושב-ראש ועדת החינוך, התרבות והספורט להקדמת הדיון
בהצעות חוק לפני הקריאה השנייה והשלישית. קודם יש בקשה למיזוג, לפי סעיף
84(ד) לתקנון, הצעת חוק לציון יום הניצחון על גרמניה הנאצית, פ/4042, של
עודד פורר, עם הצעת חוק יום הניצחון על גרמניה הנאצית, של חברת הכנסת טלי
פלוסקוב, פ/4200. מי בעד? מי נגד?

הצבעה

בעד ההצעה – הרוב

ההצעה למזג את הצעות חוק יום הניצחון על גרמניה הנאצית, התשע"ז-2017,
נתקבלה.

היו"ר יואב קיש:

ההצעה התקבלה.

בקשת יו"ר ועדת החינוך, התרבות והספורט להקדמת הדיון בהצעות חוק הבאות:

היו"ר יואב קיש:

עכשיו אנחנו עוברים לבקשת יושב-ראש ועדת החינוך להקדמת הדיון בהצעת חוק
בנימין זאב הרצל – כ/731, בקריאה שנייה ושלישית, וכן הצעת חוק לציון יום
הניצחון על גרמניה הנאצית – כ/733. אנחנו נצביע על שתי ההצעות האלה יחד. מי
בעד הקדמת הדיון? מי נגד? מי נמנע?

הצבעה

בעד – הרוב

נגד – 1

נמנעים – אין

ההצעה להקדים את הדיון בהצעות החוק נתקבלה.

היו"ר יואב קיש:

ההצעה נתקבלה.

בקשת יו"ר ועדת הכלכלה להקדמת הדיון בהצעת חוק הרשות לפיתוח הנגב (תיקון
מס' 4) (תיקון), התשע"ז-2017, כ/702, לפני הקריאה השנייה והשלישית

היו"ר יואב קיש:

אנחנו עוברים לבקשת יו"ר ועדת הכלכלה להקדמת הדיון בהצעת חוק הרשות לפיתוח
הנגב (תיקון מס' 4) (תיקון), התשע"ז-2017, כ/702, לפני הקריאה השנייה
והשלישית. אני מעלה את זה להצבעה. מי בעד? מי נגד?

הצבעה

בעד ההצעה – הרוב

הצעת יו"ר ועדת הכלכלה להקדמת דיון בהצעת חוק בקריאה שנייה ושלישית נתקבלה.

היו"ר יואב קיש:

ההצעה התקבלה.

הוספת 4 חברי כנסת בוועדת החוץ והביטחון בהתאם לתיקון החוק

היו"ר יואב קיש:

עכשיו ההצעה להוספת ארבעה חברי כנסת לוועדת החוץ והביטחון בהתאם לתיקון
החוק. אני אקרא את החלטת הוועדה ואני מבקש שתשימו לב: שני חברים לקואליציה,
שני חברים לאופוזיציה. לקואליציה – חבר אחד מהליכוד, זו תהיה חברת הכנסת
שרן השכל; החבר השני הקבוע יהיה מסיעת ש"ס, חבר הכנסת יואב בן צור. חבר
הכנסת בן צור היה ממלא-מקום, ובמקום התפקיד שלו כממלא-מקום יכהן אלי
אלאלוף.

דוד ביטן (הליכוד):

הוא יהיה על חשבון סיעת ש"ס ומטעמה.

היו"ר יואב קיש:

שני המקומות מטעם האופוזיציה: מטעם סיעת יש עתיד – חבר הכנסת חיים ילין - -
-

יואל חסון (המחנה הציוני):

אמרנו שלא מעלים את זה כרגע.

היו"ר יואב קיש:

חוץ מחיים ילין. אני לא מעלה את המקום השני שלגביו אין עדיין הסכמות. יש
לכם שני מקומות.

יואל חסון (המחנה הציוני):

לא, לא, לא. ביקשה ממך מרב - - -

היו"ר יואב קיש:

תדבר איתה, אתה לא בעניינים.

יואל חסון (המחנה הציוני):

אני בעניינים. היא נכנסה עכשיו ואמרה לך.

היו"ר יואב קיש:

תקשיב לי טוב. יש לכם שני מקומות, היא נתנה לי לשניהם ולאחר מכן היא אמרה
לי שלא להחליט עכשיו על המקום השני. זה הכל. אתה לא מעודכן, דבר איתה.

יואל חסון (המחנה הציוני):

לא נכון. תחכה עם זה רגע בבקשה.

היו"ר יואב קיש:

בסדר, תדבר איתה. אנחנו נעלה את זה להצבעה אחרי שהוא יבדוק.

מטעם האופוזיציה עולה כרגע רק חיים ילין. זו ההחלטה לגבי יש עתיד. המקום
השני של האופוזיציה – לא הוגדר, ואנחנו מחכים. כרגע אנחנו לא מצביעים על
זה, יואל בודק את זה.

חוסר הסכמות באופוזיציה – שני המינויים היחידים בוועדת החוץ והביטחון יידחו
למועד אחר. שני המינויים של הקואליציה – יואב בן צור כחבר קבוע, שרן השכל
כחברה קבועה. יואב בן צור שהיה ממלא-מקום, מקומו עובר לסיעת כולנו וימונה
אלי אלאלוף כממלא מקום.

ארבל אסטרחן:

החילופים בוועדת החוץ והביטחון יכולים להיות רק כל שלושה חודשים.

היו"ר יואב קיש:

מי בעד? מי נגד?

הצבעה

בעד ההצעה – הרוב

ההצעה להוסיף חברים מטעם הקואליציה לוועדת החוץ והביטחון נתקבלה.

היו"ר יואב קיש:

ההצעה התקבלה.

חילופי אישים בוועדות המשותפות

היו"ר יואב קיש:

אנחנו עוברים לחילופי אישים בוועדות המשותפות. אני רוצה להגיד לכולם
שחילופי האישים הם משום שבוועדות המקור החברים התחלפו. אני מקריא את
ההודעה:

הוועדה המשותפת של ועדת החוץ והביטחון וועדת החוקה, חוק ומשפט לעניין הצורך
להכריז על מצב חירום – מטעם ועדת החוקה, חוק ומשפט: במקום חה"כ יואב
בן-צור, יכהן חה"כ מיכאל מלכיאלי;

הוועדה המשותפת לוועדה המיוחדת בראשות חה"כ רחל עזריה וועדת החוקה, חוק
ומשפט לדיון בהצ"ח פינוי בינוי (פיצויים)(תיקון מס' 4)(פינוי בשל סירוב
בלתי סביר), התשע"ו-2016 (מ/1023) – מטעם ועדת החוקה: במקום חה"כ רועי
פולקמן תכהן חה"כ טלי פלוסקוב;

הוועדה המשותפת של ועדת המדע והטכנולוגיה וועדת החוקה, חוק ומשפט לפי חוק
פיקוח אלקטרוני על עצור ועל אסיר משוחרר על תנאי (תיקוני חקיקה),
התשע"ד-2014 - מטעם ועדת החוקה, חוק ומשפט: במקום חה"כ רועי פולקמן תכהן
חה"כ טלי פלוסקוב;

ועדה משותפת של ועדת החוקה, חוק ומשפט וועדת החוץ והביטחון לפי סעיף 4(ה)
לחוק האזנת סתר - מטעם ועדת החוקה, חוק ומשפט: במקום חה"כ יואב בן-צור יכהן
חה"כ מיכאל מלכיאלי;

ועדה משותפת של ועדת החוקה, חוק ומשפט וועדת הכספים לחוק ביטוח רכב מנועי -
מטעם ועדת הכספים: במקום הפנוי לסיעת הרשימה המשותפת יכהן חה"כ ג'מאל
זחאלקה;

ועדה משותפת של ועדת העבודה, הרווחה והבריאות וועדת החוץ והביטחון לפי חוק
שירות לאומי-אזרחי, התשע"ד-2014 - מטעם ועדת העבודה, הרווחה והבריאות:
במקום חה"כ יעקב מרגי יכהן חה"כ מיכאל מלכיאלי, ובמקום חה"כ שולי
מועלם-רפאלי יכהן חה"כ מוטי יוגב.

מי בעד ההצעה על חילופי אישים בוועדות המשותפות? מי נגד? מי נמנע?

הצבעה

בעד ההצעה – פה אחד

ההצעה לחילופי גברי בוועדות המשותפות נתקבלה.

היו"ר יואב קיש:

ההצעה התקבלה.

בקשת הממשלה להקדמת הדיון בהצעת חוק למניעת מחלת הכלבת, התשע''ז-2017 לפני
הקריאה הראשונה.

היו"ר יואב קיש:

בקשת הממשלה לפטור בנושא חוק למניעת מחלת הכלבת, לפי סעיף 81(ג) לתקנון,
לקריאה ראשונה. אני מבקש מנציגי המשרד להציג את הנושא.

ד"ר דגנית בן דב:

מדובר בהצעת חוק חשובה. אנחנו רוצים להחליף את פקודת הכלבת, שהיא חקיקה
מ-1934. הכנסנו הרבה מאוד תיקונים וחידושים, כשהמוכר ביניהם הוא האופציה
לתצפית בית בלי צורך בהסגר רשותי. אנחנו מאוד נשמח להעביר את זה.

היו"ר יואב קיש:

דיברו איתי גם מהמשרד ואני נוטה לאשר את זה. חבל לעכב את זה. אני מעלה את
זה להצבעה – מיד בעד?

הצבעה

בעד ההצעה – הרוב

ההצעה להקדמת הדיון בהצעת חוק למניעת מחלת הכלבת, התשע"ז-2017, לקריאה
ראשונה, נתקבלה.

היו"ר יואב קיש:

פה אחד, ההצעה התקבלה.

אני מודה לכולם, הישיבה נעולה.

הישיבה ננעלה בשעה 11:59.
