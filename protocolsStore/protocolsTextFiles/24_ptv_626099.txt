הכנסת העשרים-וארבע

מושב שני

פרוטוקול מס' 100

מישיבת ועדת הכנסת

יום שני, כ"ט באייר התשפ"ב (30 במאי 2022), שעה 12:45

סדר היום:

רביזיה על החלטת הוועדה בדבר קביעת ועדה לדיון בהצעות החוק הבאות:

<< הצח >> 1. הצעת חוק לצמצום השימוש בשקיות נשיאה חד-פעמיות (תיקון - היטל
על שקית נשיאה חד-פעמית), התשפ"ב-2022 (פ/3010/24), של ח"כ יוראי להב הרצנו
וקבוצת חברי הכנסת. << הצח >>

<< הצח >> 2. הצעת חוק לצמצום השימוש בשקיות נשיאה חד-פעמיות (תיקון - היטל
על שקית נשיאה חד-פעמית), התשפ"ב–2022 (פ/3120/24), של ח"כ מיכל רוזין <<
הצח >> וקבוצת חברי הכנסת.

נכחו:

חברי הוועדה:

יבגני סובה – היו"ר

יצחק פינדרוס

חברי הכנסת:

יוראי להב הרצנו

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

רמי בן שמעון

<< נושא >> הצעת חוק לצמצום השימוש בשקיות נשיאה חד-פעמיות (תיקון - היטל
על שקית נשיאה חד-פעמית), התשפ"ב–2022, פ/3010/24, הצעת ח"כ יוראי להב
הרצנו << נושא >>

<< נושא >> הצעת חוק לצמצום השימוש בשקיות נשיאה חד-פעמיות (תיקון - היטל
על שקית נשיאה חד-פעמית), התשפ"ב–2022, פ/3120/24, הצעת ח"כ מיכל רוזין <<
נושא >>

<< יור >> היו"ר יבגני סובה: << יור >>

שלום, צוהריים טובים. אני פותח את ישיבת ועדת הכנסת. היום יום שני, כ"ט
באייר התשפ"ב, 30 במאי 2022. על סדר-היום רביזיה על החלטת הוועדה בדבר
קביעת ועדה לדיון בהצעות החוק הבאות:

הראשונה,

הצעת חוק לצמצום השימוש בשקיות נשיאה חד-פעמיות (תיקון - היטל על שקית
נשיאה חד-פעמית), התשפ"ב–2022, פ/3010/24, של חבר הכנסת יוראי להב הרצנו
וקבוצת חברי כנסת.

סעיף שני, הצעת חוק לצמצום השימוש בשקיות נשיאה חד-פעמיות (תיקון - היטל על
שקית נשיאה חד-פעמית), התשפ"ב–2022, פ/3020/24, של חברת הכנסת מיכל רוזין
וקבוצת חברי כנסת.

אדגיש כי בישיבה הקור הוחלט להעביר את הצעת החוק לדיון בוועדת הפנים והגנת
הסביבה. חבר הכנסת יצחק פינדרוס הגיש רביזיה. בבקשה, חבר הכנסת פינדרוס,
אתה יכול לנמק את הרביזיה.

<< דובר >> יצחק פינדרוס (יהדות התורה): << דובר >>

שלום וברכה, אדוני היושב-ראש, חבר הכנסת המציע, יוראי להב הרצנו. תראה,
ב-2005-2004 הייתי ראש עיר בביתר עילית וכמות האשפה שיוצרה בביתר עילית
ביחס לתושבים הייתה גדולה מאוד ביחס למספר יחידות הדיור. יש שם הרבה
תושבים. אחת ההוצאות הגדולות של העירייה הייתה פיני אשפה. אז סגרו את כל
אתרי פינוי האשפה – זה בסדר – והטילו אגרה על פינוי אשפה של בערך 500-400
אחוז.

עכשיו, בואו נסתכל מה קרה 20 שנה לאחר מכן. הקימו קרן ניקיון. לא יודע אם
אתם יודעים, בקורונה בוועדת כספים פה בסוף המסדרון לקחו את זה כהלוואה
למימון הקורונה. כשעשו את זה ב-2002 אמרו שהכסף הזה ילך לחינוך ולפתור
בעיות מחזור. עכשיו, אתה יכול להגיד שנה, שנתיים, לא הסתדרו, לקח זמן,
החליפו שרים. דרך אגב, זה אפילו לא מהתקופה של ביבי, היו כל מיני שרים,
לפיד היה שר האוצר, פורז שר הפנים זה יש עתיד מהגלגול הקודם שלהם. הכול
בסדר.

מה עשו עם הכסף? אני אגיד לך מה עשו עם הכסף. היום אתה משלם בארנונה שלך
עוד 15% בגלל האגרה הזאת, והיא לא משמשת לאיכות הסביבה. היא משמשת לכספים
קואליציוניים כאלה ואחרים או לעסקאות כאלה ואחרות.

שאלו אותי בראיונות: רגע, אתה נגד איכות הסביבה? אתה נמצא היום בסיטואציה
ברורה מאוד: יש עליות מחירים גם לא מוצדקות. קח את סיפור הדלק שאתה יודע
שהוא לא מוצדק. אתה יודע ש-50% ממנו זה מס. הוא יעלה מחר בלילה. נתנו חצי
שקל, דרך אגב, במקום שקל וחצי כי עלית מ-6 שקלים ל-8 שקלים והיה צריך לצאת
הרבה יותר.

<< יור >> היו"ר יבגני סובה: << יור >>

בוא נחזור לשקיות. חוק השקיות הגדול הוכיח את עצמו.

<< דובר_המשך >> יצחק פינדרוס (יהדות התורה): << דובר_המשך >>

אם אתה אומר מיד שבכסף הזה תוזיל מוצרים אחרים בחנות, אני בעד. תגדיל אבל
תנמיך במשהו אחר. תיקח את הכסף הזה ותגיד: יש לי 40 מיליארד שקל מיותר, אני
מוריד מע"מ ב-2%. באים אנשים ובלי להתבלבל, במצב קטסטרופלי שאנשים באמת
נכנסים לסופר ולא יכולים לקנות, אנחנו מודעים לזה ואני בטוח שכולכם מודעים
לזה, ובזמן הזה מעלה מחירים בלי לתת איזשהו צ'ופר לאזרחים.

אתה עושה איזון בין דברים. אתה מעלה פה ומוריד פה. אני מוכן, אתה יודע מה,
להעלות את זה ל-2 שקלים לשקית, אבל תוריד מע"מ בקנייה. יש פה דבר - - -

<< יור >> היו"ר יבגני סובה: << יור >>

חבר הכנסת פינדרוס. הבנתי את ההתנגדות שלך לחוק. גם שמעתי את זה כשדיברת
במליאה.

<< דובר >> יצחק פינדרוס (יהדות התורה): << דובר >>

לא הייתי במליאה. בחוק הזה הייתי בקיזוז.

<< יור >> היו"ר יבגני סובה: << יור >>

איפשהו שמעתי את ההתבטאות שלך. יכול להיות שברדיו ולא במליאה.

<< דובר_המשך >> יצחק פינדרוס (יהדות התורה): << דובר_המשך >>

אני אומר שזה דבר שערורייתי ולכן אסור לתת לחוק הזה לעבור לוועדת הפנים
והגנת הסביבה.

<< יור >> היו"ר יבגני סובה: << יור >>

בבקשה, חבר הכנסת להב הרצנו.

<< דובר >> יוראי להב הרצנו (יש עתיד): << דובר >>

למען האמת, אדוני יושב-הראש, חבר הכנסת פינדרוס מעלה טוענות טובות שראוי
לדון בהן.

<< דובר >> יצחק פינדרוס (יהדות התורה): << דובר >>

תודה.

<< דובר >> יוראי להב הרצנו (יש עתיד): << דובר >>

בשמחה. לפיכך אני תמה מדוע הוא מגיש רביזיה כדי שנוכל לדון בדברים לעומקם
כי הרי פה הדיון הוא פרוצדורלי ובוועדת הפנים והגנת הסביבה נדון בדברים
האלה. מה שפינדרוס חברי אמר לגבי קרן הניקיון הוא צודק במאה אחוז. הקרן
גדושה בכספים שלא עושים בהם שימוש וצריך לדון בזה, אבל אין לזה שום קשר
לחוק הקיים שאני מביא עכשיו שמבקש לא להעביר את הכספים הללו לקרן הניקון
אלא להשאיר אותם במחזורים של אותם בתי עסק.

פינדרוס מדבר על העלאת סל הקניות. אני מאוד מקווה שפינדרוס לא אוכל שקיות
כי אין לזה שום קשר לסל הקניות. כמו שאדוני יושב-הראש אמר, החוק המקורי
הוריד את השימוש בשקיות ניילון ב-80%. כשאומרים לישראלים – וזה המסר שאנחנו
מבקשים להעביר בחוק הזה – תביאו שקיות רב-פעמיות, הפלא ופלא, הם מתיישרים
לקריאה.

<< דובר >> יצחק פינדרוס (יהדות התורה): << דובר >>

תגיד לי, מהי הקנייה ממוצעת שאתה עושה בסופר? כמה אתה משלם? כמה אתה מגהץ
בוויזה כשאתה יוצא מהסופר בקנייה רגילה?

<< דובר_המשך >> יוראי להב הרצנו (יש עתיד): << דובר_המשך >>

800 שקל.

<< דובר >> יצחק פינדרוס (יהדות התורה): << דובר >>

אני 2,700.

<< יור >> היו"ר יבגני סובה: << יור >>

כל שבוע 2,700 שקל, פינדרוס?

<< דובר_המשך >> יצחק פינדרוס (יהדות התורה): << דובר_המשך >>

לא כל שבוע. אני עושה פעם בשבועיים. לא משנה.

<< יור >> היו"ר יבגני סובה: << יור >>

בואו נמשיך את הדיון הזה אחרי ההצבעה, חבר הכנסת פינדרוס וחבר הכנסת להב
הרצנו.

<< דובר_המשך >> יצחק פינדרוס (יהדות התורה): << דובר_המשך >>

אני מכיר את זה. אין לי אמון במערכת כי אני יודע איך המערכת הזאת עובדת,
היא רצה קדימה. היא עשתה את זה בבקבוקים. אתה יודע, הייתי בחוק הזה עם שרה
מהמפלגה השנואה עליכם, הליכוד.

<< דובר >> יוראי להב הרצנו (יש עתיד): << דובר >>

ממש לא שנואה.

<< דובר >> יצחק פינדרוס (יהדות התורה): << דובר >>

השרה גילה גמליאל העבירה את החוק של הבקבוקים. אתה יודע שמאז היו הרבה
פחות - - -

<< יור >> היו"ר יבגני סובה: << יור >>

זה לא הדיון. אנחנו פה ברביזיה בלי דיון. אני רוצה להגיד משפט לסיום. החוק
הזה והדיון בו חשובים מאוד. אנחנו תכף נצביע על הרביזיה. כולנו נכנסים
לסופר, גם אני נכנס לסופר וגם אני יכול להעיד שמאז שהחוק של השקיות נכנס
לתוקף צמצמתי משמעותית את השימוש בשקיות. אם פעם הייתי יכול לקחת 25-20
ואפילו 30 שקיות, היום אני משתמש בשקיות הגדולות הרב-פעמיות ואולי בקושי
לוקח אולי 3-2 שקיות בעיקר למוצרי חלב שהם תמיד מרטיבים את שאר המוצרים
בתיק הרב-פעמי, וגם אני לא לוקח את השקיות מהקופה אלא שקיות של ירקות שהן
קטנות יותר. ככה אני מצמצם. אני חושב שזה נכון והוועדה תדון בהמשך בעניין.

אנחנו נצביע עכשיו על הרביזיה. מי בעד הרביזיה, נא להצביע? מי נגד?

הצבעה

בעד הרביזיה – 1

נגד – 2

נמנעים – אין

הרביזיה לא נתקבלה.

<< יור >> היו"ר יבגני סובה: << יור >>

הרביזיה לא התקבלה. שתי ההצעות יועברו להמשך דיון בוועדת הפנים והגנת
הסביבה.

תודה רבה. הישיבה נעולה.

<< סיום >> הישיבה ננעלה בשעה 12:55. << סיום >>
