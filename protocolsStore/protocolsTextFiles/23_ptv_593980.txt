הכנסת העשרים-ושלוש

מושב שני

פרוטוקול מס' 95

מישיבת ועדת הכנסת

יום רביעי, א' בטבת התשפ"א (16 בדצמבר 2020), שעה 9:30

סדר היום:

<< נושא >> 1. בקשת יושב-ראש ועדת החוקה, חוק ומשפט, למיזוג הצעות החוק
הבאות:

  א. הצעת חוק המקרקעין (תיקון מס' 34) (התקנת מערכת לייצור חשמל מאנרגיית
  השמש או מתקן אגירה, בבית משותף), התשפ"א-2020 (מ/1377).

  ב. הצעת חוק המקרקעין (תיקון - התקנת מתקן פוטו וולטאי), התש"ף-2020
  (פ/1705/23), של חה"כ בועז טופורובסקי. << נושא >>

<< נושא >> 2. פניית יושב-ראש הכנסת בדבר שעת סיום המליאה היום, יום רביעי,
א' בטבת התשפ"א - 16.12.20. << נושא >>

<< נושא >> 3. בקשות חברי הכנסת להקדמת הדיון בהצ"ח הבאות, לפני הקריאה
הטרומית:

  א. הצ"ח קרן לאזרחי ישראל (תיקון - הרכב ועדת האיתור ומועד תחילת החוק),
  התשפ"א-2020 (פ/2491/23), של חה"כ אבי דיכטר.

  ב. הצ"ח בינוי ופינוי של אזורי שיקום (כפר שלם), התשפ"א-2020
  (פ/2434/23), של חה"כ יעקב מרגי. << נושא >>

נכחו:

חברי הוועדה:

איתן גינזבורג – היו"ר

עוזי דיין

אחמד טיבי

מיכאל מלכיאלי

טלי פלוסקוב

תהלה פרידמן

חברי הכנסת:

אבי דיכטר

מוזמנים:

מזכירת הכנסת ירדנה מלר-הורוביץ

ייעוץ משפטי:

ארבל אסטרחן

מנהל/ת הוועדה:

נועה בירן-דדון

רישום פרלמנטרי:

הדר אביב

<< נושא >> 1. בקשת יושב-ראש ועדת החוקה, חוק ומשפט, למיזוג הצעות החוק
הבאות: 1. הצעת חוק המקרקעין (תיקון מס' 34) (התקנת מערכת לייצור חשמל
מאנרגיית השמש או מתקן אגירה, בבית משותף), התשפ"א-2020 (מ/1377). 2. הצעת
חוק המקרקעין (תיקון - התקנת מתקן פוטו וולטאי), התש"ף-2020 (פ/1705/23) <<
נושא >>

<< יור >> היו"ר איתן גינזבורג: << יור >>

חברים, בוקר טוב, אני מתכבד לפתוח את ישיבת ועדת הכנסת. היום יום רביעי, א'
בחודש טבת התשפ"א, חודש טוב, 16 בדצמבר 2020. מספר נושאים הל סדר-היום, אך
בטרם נמנה אותם ונצלול אליהם, אני רק אומר שאתמול התקיים דיון מאוד-מאוד
משמעותי ומעניין בכל הנוגע לחוק-יסוד: כבוד האדם וחירותו, בכל הנוגע להוספת
עיקרון השוויון. אנחנו נמשיך בדיון שהחל אתמול, כמו שאמרתי אתמול בוועדה.
אנחנו ננסה להגיע לנוסח מוסכם, להביא אותו לדיון, ואחרי זה נעלה אותו
לקריאה ראשונה במליאת הכנסת, אני מקווה שבשוע הבא.

<< דובר >> אחמד טיבי (הרשימה המשותפת): << דובר >>

אני מבקש, אדוני, שהדיונים יתקיימו גם בימי חמישי וגם בראשון.

<< יור >> היו"ר איתן גינזבורג: << יור >>

אני אמרתי שכנראה נעשה את זה מחר, אבל אנחנו כמובן נוציא הודעה מסודרת,
ואני גם מתנצל בהזדמנות הזאת על ההתראה של הישיבה הזאת. הגם שאמרתי שנקיים
היום בבוקר ישיבה, מכיוון שלא הגענו להסכמה על הנוסח, והיו דברים נוספים,
אז נאלצנו לשלוח את סדר-היום בשעה שנשלחה ועמכם הסליחה על הדבר הזה.

<< דובר >> מיכאל מלכיאלי (ש"ס): << דובר >>

אני מברך על הרצון להגיע להסכמה מקיר לקיר בעניין החוק.

<< יור >> היו"ר איתן גינזבורג: << יור >>

ובכן, אנחנו נעבור לבקשת יושב-ראש ועדת החוקה, חוק ומשפט, למיזוג הצעות
החוק הבאות: הצעת חוק המקרקעין (תיקון מס' 34) (התקנת מערכת לייצור חשמל
מאנרגיית השמש או מתקן אגירה, בבית משותף), התשפ"א-2020, שמספרה מ/1377,
והצעת חוק המקרקעין (תיקון - התקנת מתקן פוטו וולטאי) – למי ששאל, זה
פאנלים סולאריים של קולטי שמש ליצירת ארגיה – התש"ף-2020, של חבר הכנסת
בועז טופורובסקי, שמספרה פ/1705/23.

מדובר בשתי הצעות חוק דומות, ובשבוע שעבר יושב-ראש הוועדה ביקש לדון בשתיהן
בבת אחת, אז אני חושב שאם אין הערות, נוכל להצביע על זה. מי בעד המיזוג?
ירים את ידו.

הצבעה

בעד – פה אחד

בקשת המיזוג אושרה.

<< יור >> היו"ר איתן גינזבורג: << יור >>

פה אחד. המיזוג אושר.

<< נושא >> 2. פניית יושב-ראש הכנסת בדבר שעת סיום המליאה היום, יום רביעי,
א' בטבת התשפ"א - 16.12.20 << נושא >>

<< יור >> היו"ר איתן גינזבורג: << יור >>

התקבלה פנייה מיושב-ראש הכנסת על בקשה להגביל את ישיבת מליאת הכנסת היום,
יום רביעי, עד לשעה 16:00 או סביב השעה 16:00, כפי שהתקיים ביומיים
האחרונים בגלל חג החנוכה. מכיוון שנשאר לנו רק יומיים, כפי שהתבקשנו לאשר,
אז מבקשים מהם להוסיף עוד יום נוסף שבהם יוכלו אנשים לצאת בזמן כדי להדליק
נרות עם משפחותיהם. מישהו רוצה להתייחס?

<< דובר >> יצחק פינדרוס (יהדות התורה): << דובר >>

אני מזכיר את מה שהיה לנו בדיון הראשון. בדיון הראשון שאלנו את מזכירת
הכנסת שנמצאת כאן, מה קורה ביום רביעי. ואז הייתה מעין אווירה שיום רביעי
בין כה וכה זה ב-11:00, כנראה זה יסתיים, ואין סמכות לוועדה בלי בקשת
היושב-ראש. בעקבות הדבר הזה, פניתי גם אני וגם חבר הכנסת מלכיאלי
ליושב-ראש. בדקו אתמול גם בלשכת היושב-ראש שמהכנסת ה-16, כך כתב גם
היושב-ראש במכתבו, מעולם לא הסתיימה ישיבה אחרי 16:00. הדלקת נרות – תלוי,
אבל בחלק מהמשפחות זה ב-16:40, ולכן אין הצדקה - - -

אני מציע לכם לבדוק, מבחינת סדר-היום, אני לא יודע, אולי את השאילתות לקצר
כי שמו הרבה שאילתות היום, אולי משהו אחר, אבל זה במזכירות הכנסת אצל
היושב-ראש, לבדוק מה לעשות בשביל שלא ייתקעו דברים היום. אבל אני חושב שזה
יהיה נכון לתת לאנשים להגיע למשפחות ב-16:00 וקיבלנו הרבה בקשות.

<< דובר >> אחמד טיבי (הרשימה המשותפת): << דובר >>

אדוני היושב-ראש, - - -

אתה מפריע לי, כרגיל.

<< דובר >> יעקב מרגי (ש"ס): << דובר >>

אני רוצה לומר משהו לפרוטוקול. לא היה מצב שאחמד טיבי ייכנס אליי לדיון ולא
ימשוך את כל תשומת הלב. הייתי חייב להחזיר לו.

<< דובר >> מיכאל מלכיאלי (ש"ס): << דובר >>

עשית את זה בהצלחה גדולה.

<< יור >> היו"ר איתן גינזבורג: << יור >>

על זה נאמר: דפקת כניסה.

<< דובר >> אחמד טיבי (הרשימה המשותפת): << דובר >>

תודה, יושב-ראש ועדת הכלכלה. בשל האמירה הזו של חבר הכנסת מרגי, אני רוצה
לומר שפנו אליי אתמול חברי כנסת דתיים חרדים, פנו אלינו מהקואליציה, היות
ומדובר בציפור הנפש של החרדים והדתיים, אני הבעתי את הסכמתי, כנציג הרשימה
המשותפת, לכך שהדיונים יסתיימו בשעה 16:00. כמובן, יש לנו תנאי להדלקת
נרות. יש לנו תנאי. התנאי הוא שכל מי שמאמין בערכי החירות, שהחירות תהיה
כללית לכולם, לא רק לקבוצה אחת. אבל אנחנו מסכימים שזה יסתיים ב-16:00,
פינדרוס.

<< יור >> היו"ר איתן גינזבורג: << יור >>

הוא עסוק. הוא כותב את מה שאמרת ושולח לרב.

<< דובר_המשך >> אחמד טיבי (הרשימה המשותפת): << דובר_המשך >>

העברת את זה לכיכר השבת?

<< דובר >> יצחק פינדרוס (יהדות התורה): << דובר >>

לא. מכיוון שהוא התחיל ואמר שזה בעקבות הכניסה של מרגי, אז היחס הוא בהתאם.

<< דובר >> עוזי דיין (הליכוד): << דובר >>

הייתי בטוח שהוא יציע להדליק את זה מהצד השני או משהו כזה.

<< דובר >> אחמד טיבי (הרשימה המשותפת): << דובר >>

האמת היא שמי שפנה זה פינדרוס ויהדות התורה.

<< דובר >> מיכאל מלכיאלי (ש"ס): << דובר >>

חמור מאוד שאתה מתעלם מהפנייה של ש"ס.

<< דובר >> אבי דיכטר (הליכוד): << דובר >>

אחמד, רק למען הסר ספק, מדובר בארבע אחר הצהריים, לא ארבע לפנות בוקר.

<< דובר >> אחמד טיבי (הרשימה המשותפת): << דובר >>

בדיוק. בדיוק.

<< יור >> היו"ר איתן גינזבורג: << יור >>

מזכירת הכנסת רוצה לומר משהו?

<< דובר >> מזכירת הכנסת רדנה מלר-הורוביץ: << דובר >>

לא. אני רוצה רק להגיד שהיו גם שנים שהסתיימו הישיבות בקביעה של ועדת הכנסת
בשלוש גם.

<< דובר >> מיכאל מלכיאלי (ש"ס): << דובר >>

האמת היא, רעיון לא רע.

<< יור >> היו"ר איתן גינזבורג: << יור >>

אם כך, אנחנו נעלה את הבקשה לקבוע את שעת נעילת המליאה היום בשעה 16:00. מי
בעד הבקשה? ירים את ידו. מי נגד? מי נמנע? אין.

הצבעה

בעד – פה אחד

הבקשה אושרה.

<< יור >> היו"ר איתן גינזבורג: << יור >>

כך ייעשה.

<< דובר >> << דובר >> מזכירת הכנסת רדנה מלר-הורוביץ: << דובר >>

תודה רבה. חנוכה שמח, גם לעובדים.

<< יור >> היו"ר איתן גינזבורג: << יור >>

בהחלט. לכולם.

<< נושא >> 3. בקשות חברי הכנסת להקדמת הדיון בהצ"ח הבאות, לפני הקריאה
הטרומית: 1. הצ"ח קרן לאזרחי ישראל (תיקון - הרכב ועדת האיתור ומועד תחילת
החוק), התשפ"א-2020 (פ/2491/23), של חה"כ אבי דיכטר. 2. הצ"ח בינוי ופינוי
של אזורי שיקום (כפר שלם), התשפ"א-2020 (פ/2434/23) של חה"כ יעקב מרגי <<
נושא >>

<< יור >> היו"ר איתן גינזבורג: << יור >>

בקשות חברי הכנסת להקדמת הדיון בהצ"ח הבאות לפני הקריאה הטרומית: הצ"ח קרן
לאזרחי ישראל, של חבר הכנסת אבי דיכטר. בבקשה, אדוני.

<< דובר >> אבי דיכטר (הליכוד): << דובר >>

מדובר בבקשה לתקן חוק שיאפשר להקים סוף סוף את הקרן שש שנים אחרי שנקבע
בחוק שצריך להקים אותה. היא לא קמה בפעם הקודמת מפני שהשופט שמונה לעמוד
ויושב בראש ועדת האיתור לא הצליח במשימתו בגלל ששני המנכ"לים, מנכ"ל משרד
ראש הממשלה ומנכ"ל משרד האוצר, היו חברים בוועדה ואי אפשר היה לתזמן איתם
פגישות במשך שנתיים, ולכן הוא הניח מפתחות.

שר המשפטים מינה עכשיו יושב-ראש ועדת איתור חדש, ואנחנו ביקשנו לתקן את זה
כדי שיהיה או מנכ"ל משרד ראש ממשלה או בכיר מטעמו, כנ"ל באוצר. גם לגבי
הסכום, ההתניה להקמת הקרן הייתה שיהיו מיליארד שקל בקרן, ובקרן שוכבים חצי
מיליארד שקל כבר תקופה די ארוכה כאבן שאין לה הופכין. אין שום הצדקה
שהסיפור הזה יידחה. אנחנו רוצים להקים את הקרן כמה שיותר מהר. יכול להיות
שיש גופים ואנשים שחצי מיליארד שקל אצלם זה לא משמעותי. אני חושב שעבורנו
ככנסת זה משמעותי. אנחנו רוצים לעשות את זה כמה שיותר מהר, להעביר את זה
עוד היום בקריאה טרומית, לנסות להעביר את זה בשבוע הבא.

יש הסכמה טוטאלית. כל חברי הוועדה, אופוזיציה וקואליציה, כאחד, ממש מכל
סיעות הבית, תמכו בהצעה הזו ואני - - -

<< דובר >> אחמד טיבי (הרשימה המשותפת): << דובר >>

מה מטרת הקרן, חבר הכנסת דיכטר?

<< דובר >> אבי דיכטר (הליכוד): << דובר >>

הקרן אמורה להשקיע בחו"ל את הכספים בהיטל ששינסקי כדי להשתמש בזה לטובת
משימות שהקרן תחליט. אגב, זה קיים בעולם. רק לסבר את האוזן, באמירויות יש
קרן כזו שהיא טריליון דולר.

<< יור >> היו"ר איתן גינזבורג: << יור >>

תודה. נראה לי חשוב. מישהו רוצה להתייחס? אם לא, אז נעבור להצבעה. מי בעד
הקדמת הדיון בהצעת החוק? ירים את ידו.

הצבעה

בעד – פה אחד

הבקשה אושרה.

<< יור >> היו"ר איתן גינזבורג: << יור >>

שמונה בעד. מי נגד? מי נמנע? הקדמת הדיון אושרה.

הצ"ח בינוי ופינוי של אזורי שיקום (כפר שלם), של חברי הכנסת יעקב מרגי ואסף
זמיר. בבקשה.

<< דובר >> מיכאל מלכיאלי (ש"ס): << דובר >>

חבר הכנסת יעקב מרגי ביקש שאני אנמק את זה. זו הצעת חוק מאוד חברתית, הצעת
חוק טובה. יש שם עשרות ואולי מעבר לכך משפחות שנפלו בין הכיסאות, ואני חושב
שהיא הצעת חוק חברתית מאוד שיכולה לעזור להם. ושוב, נקדם אותה תוך כדי
דיונים על מנת להיטיב איתם.

<< דובר >> טלי פלוסקוב (הליכוד): << דובר >>

אני רק רוצה להזכיר שגם בכנסת ה-20 ניסו להעביר אותה ובגלל שהכנסת הופסקה,
לא סיימנו - - -

<< דובר >> מיכאל מלכיאלי (ש"ס): << דובר >>

כנראה שגם בכנסת ה-23 זה יקרה.

<< דובר >> טלי פלוסקוב (הליכוד): << דובר >>

הגיע הזמן – אני שמחה מאוד שמרגי לקח את זה. אגב, אני גם חתומה על החוק.

<< יור >> היו"ר איתן גינזבורג: << יור >>

אה, סליחה.

<< דובר >> עוזי דיין (הליכוד): << דובר >>

מזל שלנו זה לא יכול לקרות.

<< דובר >> טלי פלוסקוב (הליכוד): << דובר >>

לכן אני מבקשת מאוד כן להיענות לבקשתו.

<< יור >> היו"ר איתן גינזבורג: << יור >>

בסדר גמור. מי בעד הקדמת הדיון? ירים את ידו. מי נגד? מי נמנע?

הצבעה

בעד – פה אחד

הבקשה אושרה.

<< יור >> היו"ר איתן גינזבורג: << יור >>

הקדמת הדיון אושרה. חברים, תודה רבה על ההשתתפות. שיהיה המשך בוקר טוב.

<< סיום >> הישיבה ננעלה בשעה 09:40. << סיום >>
