הכנסת העשרים

מושב שלישי

פרוטוקול מס' 209

מישיבת ועדת הכנסת

יום שני, כ"ה בטבת התשע"ז (23 בינואר 2017), שעה 14:40

סדר היום:

1. המלצה לבחירת יו"ר לוועדה המיוחדת בהצעת חוק להגברת התחרות ולצמצום
הריכוזיות בשוק הבנקאות

2. הצעת חוק התכנון והבנייה (תיקון – פיצול דירות)

נכחו:

חברי הוועדה:

יואב קיש – היו"ר

ישראל אייכלר

יואב בן צור

רועי פולקמן

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

אסתר מימון

המלצה לבחירת יו"ר לוועדה המיוחדת בהצעת חוק להגברת התחרות ולצמצום
הריכוזיות בשוק הבנקאות

היו"ר דוד ביטן:

אני פותח את הישיבה. נתבקשתי על-ידי חבר הכנסת יואב קיש להחליף אותו היום
כי הוא נמצא בחוץ-לארץ. על סדר-היום המלצה לבחירת יושב-ראש לוועדה המיוחדת
בהצעת חוק להגברת התחרות ולצמצום הריכוזיות בשוק הבנקאות ובהצעת חוק התכנון
והבנייה ועוד ועוד ועוד.

היושב-ראש התמנה לשר - - -

ארבל אסטרחן:

יתמנה לשר.

רועי פולקמן (כולנו):

יושבע היום לשר.

היו"ר דוד ביטן:

המינוי שלו יפקע. מכיוון שפניתם ואתם רוצים להחליף את היושב-ראש לפני שהוא
מתמנה לשר – אתם יודעים שאם בטעות הוא לא יתמנה היום לשר, הוא לא יוכל
להמשיך להיות יושב-ראש?

רועי פולקמן (כולנו):

נחזיר אותו לתפקידו, אם יקרה אירוע כה דרמטי.

היו"ר דוד ביטן:

הבקשה של סיעת כולנו למנות את חבר הכנסת רועי פולקמן כיושב-ראש זמני של
הוועדה המיוחדת במקום חבר הכנסת אלי כהן שיתמנה לשר. האם יש דבר כזה בתקנון
שאני יכול למנות לשבועיים?

ארבל אסטרחן:

פורמלית הוא לא זמני.

רועי פולקמן (כולנו):

אין דבר כזה. אני רק אצהיר לפרוטוקול שהסיכום הוא שחברת הכנסת עזריה תהיה
יושבת-ראש ועדת הרפורמות. כרגע היא לא חברה בוועדה, לכן אי-אפשר למנות אותה
היום. אנחנו צריכים סיבות די חריגות.

היו"ר דוד ביטן:

מי עוד חבר בוועדה?

רועי פולקמן (כולנו):

אני חבר בוועדה.

היו"ר דוד ביטן:

מי עוד?

רועי פולקמן (כולנו):

אלי ואני. יכולים לצורך העניין להיות רחל אני.

היו"ר דוד ביטן:

אני ממנה אותך כיושב-ראש הוועדה בלי הגבלת זמן. מי בעד למנות את רועי
פולקמן כיושב-ראש "ועדת הרפורמות" - -

אתי בן יוסף:

לא רפורמות.

רועי פולקמן (כולנו):

הוועדה המיוחדת.

היו"ר דוד ביטן:

- - במקום חבר הכנסת אלי כהן?

הצבעה

בעד הבחירה – פה אחד

בחירת חבר הכנסת רועי פולקמן ליושב-ראש הוועדה המיוחדת בהצעת חוק להגברת
התחרות ולצמצום הריכוזיות בשוק הבנקאות, אושרה.

היו"ר דוד ביטן:

הישיבה נעולה.

הישיבה ננעלה בשעה 14:42.
