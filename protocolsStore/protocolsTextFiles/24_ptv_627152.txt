הכנסת העשרים-וארבע

מושב שני

פרוטוקול מס' 103

מישיבת ועדת הכנסת

יום רביעי, ב' בסיון התשפ"ב (01 ביוני 2022), שעה 24:00

סדר היום:

<< נושא >> בחירת ממלא מקום ליושב-ראש הכנסת בעת העדרו מהארץ. << נושא >>

נכחו:

חברי הוועדה:

ניר אורבך – היו"ר

מוזמנים:

מזכיר הכנסת דן מרזוק

ייעוץ משפטי:

ארבל אסטרחן

רישום פרלמנטרי:

חפציבה צנעני

<< נושא >> בחירת ממלא מקום ליושב-ראש הכנסת בעת העדרו מהארץ << נושא >>

<< יור >> היו"ר ניר אורבך: << יור >>

לילה טוב. אני מתכבד לפתוח את ישיבת ועדת הכנסת. היום יום רביעי, ב' בסיוון
התשפ"ב, ה-1 ביוני 2022.על סדר-היום: בחירת ממלא מקום ליושב-ראש הראש הכנסת
בעת היעדרו מהארץ.

אקרא את מכתבו של מזכיר הכנסת דן מרזוק, ונעבור להצבעה: "אבקש להודיע כי
יושב-ראש הכנסת, חבר הכנסת מיקי לוי, עתיד לצאת את גבולות המדינה בימים
הקרובים בשל נסיבות אישיות, ולשהות שם במשך ימים ספורים. סעיף 20א(א)
לחוק-יסוד: הכנסת קובע כך: 'יצא יושב-ראש הכנסת את גבולות המדינה – ימלא
סגן ליושב-ראש את מקומו עד שישוב היושב-ראש'. סעיף 20א(ד) לחוק-היסוד האמור
מוסיף וקובע כי 'סגן היושב-ראש שיכהן כממלא מקום של יושב-ראש הכנסת... הוא
הסגן שנבחר לכך על-ידי ועדת הכנסת'. אודה לך על כינוס ועדת הכנסת לבחירת
יושב-ראש הכנסת. כממלא מקום יושב-הראש בתקופה האמורה, יושב-ראש הכנסת ממליץ
בפני ועדת הכנסת כי את מקומו ימלא סגן יושב-ראש הכנסת, חבר הכנסת איתן
גינזבורג".

אנחנו נעבור כעת להצבעה. מי בעד – ירים את ידו?

הצבעה

בעד הבקשה – 1

נגד – אין

נמנעים – אין

הבקשה, לבחירת סגן יושב-ראש הכנסת, חבר הכנסת איתן גינזבורג, כממלא מקום
ליושב-ראש הכנסת בעת היעדרו מהארץ נתקבלה.

<< יור >> היו"ר ניר אורבך: << יור >>

פה אחד. קיבלנו את בקשת מזכיר הכנסת, וחבר הכנסת איתן גינזבורג ימלא את
מקומו של יושב-ראש הכנסת בעת היעדרו מהארץ.

תודה רבה.

אני נועל את ישיבת ועדת הכנסת.

<< סיום >> הישיבה ננעלה בשעה 00:02. << סיום >>
