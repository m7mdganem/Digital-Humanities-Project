פרוטוקולים/ועדת הכנסת/3749

ירושלים, כ"ה באלול, תשס"א

13 בספטמבר, 2001

הכנסת החמש-עשרה נוסח לא מתוקן

מושב שלישי

פרוטוקול מס' 227

מישיבת ועדת הכנסת

יום חמישי, כ"ד באלול התשס"א (13 בספטמבר 2001), שעה 11:00

נכחו:

חברי הוועדה:

היו"ר יוסי כץ

מוזמנים:

אריה האן - מזכיר הכנסת

גאולה רזיאל - מנהלת לשכת מזכיר הכנסת

יועצת משפטית: אנה שניידר

מנהלת הוועדה: אתי בן-יוסף

קצרנית: שלומית כהן

סדר היום:

קביעת מסגרת לדיון שיתקיים בכינוס הפגרה המיוחד של הכנסת, ביום ראשון הקרוב
(16.9.2001)

בנושא פיגועי הטרור והאסון הלאומי בארצות-הברית.

קביעת מסגרת לדיון שיתקיים בכינוס הפגרה המיוחד של הכנסת,

ביום ראשון הקרוב (16.9.2001), בנושא פיגועי הטרור והאסון הלאומי
בארצות-הברית

היו"ר יוסי כץ:

אני פותח את ישיבת הוועדה בנושא קביעת מסגרת לדיון שיתקיים בכינוס הפגרה
המיוחד של הכנסת, ביום ראשון הקרוב, בנושא פיגועי הטרור והאסון הלאומי
בארצות-הברית.

אין ספק שפיגועי הטרור והאסון הלאומי שאירעו בארצות-הברית, הגדולה
בידידותינו, מחייבים התייחסות של הכנסת. נאספו חתימות במספר מספיק כדי
להעלות את הנושא על סדר היום של הכנסת. אבל מאחר שמדובר באירוע מיוחד,
שהכוונה היא לתת לו אופי מיוחד גם מבחינת סדרי הדיון, אנחנו רוצים לאפשר
ליושב-ראש הכנסת לפתוח ולומר את דברו ולראש האופוזיציה לומר את דברו. ההצעה
שמובאת על ידי היא, שהסיעות תמסורנה הודעות ולא יתקיים דיון אישי או דיון
מסוג אחר. לדעתי לסיעות הגדולות, כלומר הליכוד, מרצ וש"ס, צריכות לקבל 5
דקות, וכל יתר הסיעות תקבלנה 3 דקות.

אריה האן:

אולי כדאי להפריד ולתת לאיחוד הלאומי ולשינוי 4 דקות.

היו"ר יוסי כץ:

בסדר. האיחוד הלאומי ושינוי, שהן סיעות של שבעה חברי-כנסת ושישה חברי-כנסת,
יקבלו 4 דקות ויתר הסיעות יקבלו 3 דקות. בדרך הזאת אפשר יהיה במסגרת של שעה
וחצי לסיים את הדיון ולתת ביטוי לתחושה שלנו כלפי העם האמריקני בשעה קשה
כזאת.

אריה האן:

אנחנו מתכוונים לעשות את זה לפי סעיף 148.

  אנה שניידר:

בעניין סעיף 148, אני רוצה להסב את תשומת לבכם לכוכבית שאומרת, שעל-פי
הנוהג והנוהל החל בכנסת ה-13, אין מחליטים לפי סעיף 148 אלא בהסכמה.

היו"ר יוסי כץ:

אני מבקש את הסכמת כל הנוכחים. אני מניח שהחברים יקבלו את זה.

מי בעד הצעת היושב-ראש? מי נגד?

ה צ ב ע ה

בעד - 1

נגד - אין

היו"ר יוסי כץ:

ההצעה התקבלה. תודה רבה.

הישיבה ננעלה בשעה 11:05
