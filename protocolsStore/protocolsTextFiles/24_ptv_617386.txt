הכנסת העשרים-וארבע

מושב שני

פרוטוקול מס' 54

מישיבת ועדת הכנסת

יום רביעי, י"ח בטבת התשפ"ב (22 בדצמבר 2021), שעה 22:00

סדר היום:

פניית יושב-ראש ועדת החוץ והביטחון בדבר טענת נושא חדש בעת הדיון בהצעות
החוק הבאות, שמוזגו להצעה אחת:

1.  הצעת חוק שירות ביטחון (הוראת שעה) (הצבת יוצאי צבא בשירות בתי הסוהר)
    (תיקון מס' 9), התשפ"ב-2021 (מ/1481).

2.  הצעת חוק שירות ביטחון (תיקון מס' 7 והוראת שעה) (שירות במשטרה ושירות
    מוכר) (תיקון מס' 17), התשפ"ב-2021 (מ/21).

נכחו:

חברי הוועדה:

ניר אורבך – היו"ר

איתן גינזבורג

חברי הכנסת:

יריב לוין

אורית סטרוק

שלמה קרעי

מיכל רוזין

יוסף שיין

מוזמנים:

  -----------------------------------------------------------------------
  חה"כ רם בן ברק     –   יו"ר ועדת החוץ והביטחון
  ------------------ --- ------------------------------------------------
  מירי פרנקל שור     –   יועמ"ש ועדת החוץ והביטחון

  עידו בן יצחק       –   ממונה בכיר, ייעוץ משפטי, ועדת החוץ והביטחון
  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

ירון קוונשטוק

<< נושא >> פניית יושב-ראש ועדת החוץ והביטחון בדבר טענת נושא חדש בעת
הדיון בהצעות החוק הבאות, שמוזגו להצעה אחת: << נושא >>

<< נושא >> 1. הצעת חוק שירות ביטחון (הוראת שעה) (הצבת יוצאי צבא בשירות
בתי הסוהר) (תיקון מס' 9), התשפ"ב–2021 (מ/1481) << נושא >>

<< נושא >> 2. הצעת חוק שירות ביטחון (תיקון מס' 7 והוראת שעה) (שירות
במשטרה ושירות מוכר) (תיקון מס' 17), התשפ"ב–2021 (מ/1482) << נושא >>

<< יור >> היו"ר ניר אורבך: << יור >>

לילה טוב. היום יום רביעי, י"ח בטבת תשפ"ב, 22 בדצמבר - -

<< דובר >> מיכל רוזין (מרצ): << דובר >>

למניינם.

<< יור >> היו"ר ניר אורבך: << יור >>

- - 2021 למניינם. אני מתכבד לפתוח את ישיבת ועדת הכנסת פעם נוספת, אני
מקווה אחרונה להערב. על סדר-היום: פניית יושב-ראש ועדת החוץ והביטחון בדבר
טענת נושא חדש בעת הדיון בהצעות החוק הבאות שמוזגו להצעה אחת: 1. הצעת חוק
שירות ביטחון (הוראת שעה) (הצבת יוצאי צבא בשירות בתי הסוהר) (תיקון מס'
9), התשפ"ב–2021 (מ/1481); 2. הצעת חוק שירות ביטחון (תיקון מס' 7 והוראת
שעה) (שירות במשטרה ושירות מוכר) (תיקון מס' 17), התשפ"ב–2021 (מ/1482).
היועצת המשפטית – סליחה, חבר הכנסת קרעי הגיש את הרוויזיה.

<< דובר >> שלמה קרעי (הליכוד): << דובר >>

כולנו הגשנו.

<< דובר >> מירי פרנקל שור: << דובר >>

הועלתה בוועדה בקשה לנושא חדש. הדיון עובר לוועדת הכנסת. אני מציעה שחבר
הכנסת קרעי ינמק, ואחר כך אנחנו - - -

<< דובר >> שלמה קרעי (הליכוד): << דובר >>

אני אתן לאורית לפתוח.

<< דובר >> שלמה קרעי (הליכוד): << דובר >>

ידידי חבר הכנסת קרעי מסכים שאני אדבר ראשונה.

<< דובר >> מיכל רוזין (מרצ): << דובר >>

הוא ידיד, הוא לא חבר? כי אמרת רק ידידי, לא אמרת חברי.

<< דובר >> אורית מלכה סטרוק (הציונות הדתית): << דובר >>

הוא חבר ידיד ורע ושותף וכל מה שאת רוצה.

תראה, אדוני היושב-ראש, אנחנו חוזרים עכשיו כולנו מדיון לא פשוט במליאת
הכנסת, שבו ראינו שוב, בפעם המי יודע כמה, שיש בקואליציה שלכם חברי כנסת
שעושים דין לעצמם והמשמעת הקואליציונית לא מעניינת אותם. אני יודעת שאתה גם
נסער מזה, אני יודעת שהייתה לכם הרגשה קשה מאוד מהעובדה שרע"מ הצביעו
בניגוד למשמעת הקואליציונית, ואתם נאלצתם להצביע בניגוד לצו מצפונכם, כך
אני מאמינה. האמת שלא ממש נאלצתם, יכולתם לעשות דין לעצמכם, אבל לא, החלטתם
לא לעשות.

עכשיו, מה שניחם אותי כל הזמן זה שידעתי שאתה בכל זאת החלטת החלטה אמיצה,
להשתמש בסמכות המיוחדת שיש לך כאן בוועדת הכנסת, והודעת במכתב רשמי שאתה לא
מתכוון לדון או לקדם חוקים של אנשים, חברים בקואליציה, שמקדמים את הקמפיין
האנטישמי הזה שנקרא קמפיין אלימות המתנחלים, וכתבת דברים נכוחים.

<< יור >> היו"ר ניר אורבך: << יור >>

שר הביטחון - - -

<< דובר_המשך >> אורית מלכה סטרוק (הציונות הדתית): << דובר_המשך >>

תן לי רגע אחד.

<< יור >> היו"ר ניר אורבך: << יור >>

לא, אני שואל אבל עניינית: שר הביטחון מקדם את זה?

<< דובר_המשך >> אורית מלכה סטרוק (הציונות הדתית): << דובר_המשך >>

בהחלט. ואני אסביר. אתה הודעת ליושבת-ראש הקואליציה, שאנשים שהם חברים
בקואליציה ומקדמים את קמפיין אלימות המתנחלים, הם פוגעים לא רק בך, הם
פוגעים בציבור שלך, הם פוגעים באמונות שלך, הם פוגעים בהשקפת העולם שלך,
בערכים שלך, ואתה לא מתכוון לוותר בעניין הזה.

ואני רוצה לומר לך, ידידי חבר הכנסת ניר אורבך: אני מצדיע לך על ההחלטה
הזו. זו בהחלט החלטה מאוד מאוד מאוד ראויה. מאוד ראויה. ועכשיו הינה, הגיע
הרגע, משום שאני אגיד לך על מה אנחנו מדברים כאן. יש כאן הצעת חוק ששותפים
לה שני שרים, כפי שזה מכונה בז'רגון הפוליטי, שגם הגיע לתקשורת – עסקת
גנץ-בר לב. זו עסקה בין גנץ לבר לב, כשגנץ מעביר לבר לב X חיילים - - -

<< יור >> היו"ר ניר אורבך: << יור >>

זה מזכיר לי את ההוא שאומר משהו ואחרי זה הוא גם אומר: הינה, תראו, זה כתוב
בעיתון.

<< דובר_המשך >> אורית מלכה סטרוק (הציונות הדתית): << דובר_המשך >>

רגע אחד. גנץ מעביר לבר לב כ-2,000 חיילי חובה, ובר לב מודיע שהוא ישתמש
בהם – לא בהם עצמם, אבל בתזרים כוח אדם הזה – הוא ישתמש כדי לעבות את ימ"ר
ש"י, אותו ימ"ר ש"י שבגללו נהרג אהוביה סנדק, ואת כל נושא אלימות המתנחלים.

עכשיו, תראה, אי-אפשר לומר שידיו של בני גנץ נקיות מאירוע אלימות המתנחלים.
ולמה אי-אפשר לומר את זה? משום שבני גנץ כינס לפני מספר שבועות כינוס מיוחד
בהשתתפות כל המי ומי – פרקליטות, משטרה, יועמ"שים, מנהל אזרחי, והכול והכול
והכול, כדי לדון באלימות המתנחלים. לא רק שהוא כינס את הדיון הזה, הוא גם
דברר את כינוסו, כדי שכולם ידעו שהוא עוסק בזה. ולא רק זה, הוא הקים צוות
שי ניצן - - -

<< דובר >> איתן גינזבורג (כחול לבן): << דובר >>

מה זה קשור לנושא חדש?

<< יור >> היו"ר ניר אורבך: << יור >>

רגע אחד. את יודעת שאני לא סותם פיות, ואני מאפשר לדבר.

<< דובר >> אורית מלכה סטרוק (הציונות הדתית): << דובר >>

אז אנא, אל - - -

<< יור >> היו"ר ניר אורבך: << יור >>

רגע אחד, אנחנו התכנסנו פה לטענת נושא חדש.

<< דובר_המשך >> אורית מלכה סטרוק (הציונות הדתית): << דובר_המשך >>

נכון.

<< יור >> היו"ר ניר אורבך: << יור >>

לא, שנייה. מבחינתי את הקמפיינים של היום מיציתי.

<< דובר_המשך >> אורית מלכה סטרוק (הציונות הדתית): << דובר_המשך >>

זה לא קמפיין.

<< יור >> היו"ר ניר אורבך: << יור >>

סליחה, אני אומר לך מה אני. אני את הקמפיינים להיום מיציתי. את עושה פה
עכשיו מהלך מפותל.

<< דובר_המשך >> אורית מלכה סטרוק (הציונות הדתית): << דובר_המשך >>

לא מפותל בכלל.

<< יור >> היו"ר ניר אורבך: << יור >>

אז אני אומר לך עכשיו: לא.

<< דובר >> מיכל רוזין (מרצ): << דובר >>

- - -

<< יור >> היו"ר ניר אורבך: << יור >>

מהלך מפותל. אני אמרתי את מה שאמרתי בשבוע שעבר, כתבתי את מה שכתבתי. זה לא
רלוונטי - - -

<< דובר >> אורית מלכה סטרוק (הציונות הדתית): << דובר >>

ואיפה מימשת את זה? איפה מימשת את זה?

<< יור >> היו"ר ניר אורבך: << יור >>

רגע אחד, חברת הכנסת סטרוק.

<< דובר >> מיכל רוזין (מרצ): << דובר >>

סליחה, האם זה נימוק נושא חדש?

<< יור >> היו"ר ניר אורבך: << יור >>

חברת הכנסת מיכל רוזין, סליחה. עוד 15 שניות - - -

<< דובר >> אורית מלכה סטרוק (הציונות הדתית): << דובר >>

בני גנץ הקים את צוות שוסטר. אתה מכיר את צוות שוסטר? שמעת עליו?

<< יור >> היו"ר ניר אורבך: << יור >>

חברת הכנסת סטרוק, חברת הכנסת סטרוק, אני לא נכנס לעוד קמפיין הערב. אני
מיציתי את הקמפיין.

<< דובר_המשך >> אורית מלכה סטרוק (הציונות הדתית): << דובר_המשך >>

אתה לא מה?

<< יור >> היו"ר ניר אורבך: << יור >>

אני לא נכנס לעוד קמפיין הערב.

<< דובר_המשך >> אורית מלכה סטרוק (הציונות הדתית): << דובר_המשך >>

אנחנו לא מדברים - - -

<< יור >> היו"ר ניר אורבך: << יור >>

תקשיבי לי רגע טוב עד הסוף.

<< דובר_המשך >> אורית מלכה סטרוק (הציונות הדתית): << דובר_המשך >>

אנחנו מדברים על מתי - - - שלא תקדם חוקים כאלה.

<< יור >> היו"ר ניר אורבך: << יור >>

לא נכנס לקמפיין נוסף. עכשיו אני אומר לך: אם את מתכוונת עכשיו לדבר לגבי
טענת נושא חדש – אני אאפשר לך לדבר; ואם את ממשיכה את המהלך שלך – אני קוטע
אותך.

<< דובר_המשך >> אורית מלכה סטרוק (הציונות הדתית): << דובר_המשך >>

זאת אומרת, אתה לוקח את המכתב שהוצאת ליושב-ראש הקואליציה וגורס אותו. בני
גנץ הקים את צוות שוסטר.

<< יור >> היו"ר ניר אורבך: << יור >>

לא, זה אומר שכמו שאמרתי לך בערב בפרסה: אני לא רוקד לפי החליל שלך.

<< דובר_המשך >> אורית מלכה סטרוק (הציונות הדתית): << דובר_המשך >>

זה לא קשור לחליל.

<< יור >> היו"ר ניר אורבך: << יור >>

זה מה שאני אומר.

<< דובר_המשך >> אורית מלכה סטרוק (הציונות הדתית): << דובר_המשך >>

אני כתבתי את המכתב או אתה כתבת את המכתב?

<< יור >> היו"ר ניר אורבך: << יור >>

עכשיו, אנחנו כינסנו פה - - -

<< דובר_המשך >> אורית מלכה סטרוק (הציונות הדתית): << דובר_המשך >>

ניר, אתה כתבת את המכתב או אני?

<< יור >> היו"ר ניר אורבך: << יור >>

כינסנו פה עכשיו את הוועדה לדון בטענת נושא חדש.

<< דובר_המשך >> אורית מלכה סטרוק (הציונות הדתית): << דובר_המשך >>

כדי לאפשר לחוק של בני גנץ ועמר בר לב להתקדם.

<< יור >> היו"ר ניר אורבך: << יור >>

כדי לדון בטענת נושא חדש.

<< דובר_המשך >> אורית מלכה סטרוק (הציונות הדתית): << דובר_המשך >>

ובלי דיון בטענת נושא חדש, החוק של בני גנץ ועמר בר לב לא יתקדם.

<< דובר >> איתן גינזבורג (כחול לבן): << דובר >>

אה, זה רק תרגיל פרלמנטרי? חשבתי שיש פה מהות.

<< יור >> היו"ר ניר אורבך: << יור >>

חבר הכנסת גינזבורג. אני עכשיו אומר לך - - -

<< דובר >> אורית מלכה סטרוק (הציונות הדתית): << דובר >>

אני לא מבינה, אני כתבתי את המכתב או אתה כתבת?

<< יור >> היו"ר ניר אורבך: << יור >>

אני אומר לך - - -

<< דובר >> שלמה קרעי (הליכוד): << דובר >>

ניר, תגביל בזמן, אל תגביל במה היא אומרת.

<< יור >> היו"ר ניר אורבך: << יור >>

אז אתה יודע מה? אני מקבל את הצעתך, יש שתי דקות עכשיו לסיים את הטיעון.
תודה, חבר הכנסת קרעי, קיבלתי.

<< דובר >> אורית מלכה סטרוק (הציונות הדתית): << דובר >>

תודה רבה, ידידי הטוב. בני גנץ הקים את צוות שוסטר, שהוא צוות מיוחד לאכיפת
החוק בנושא אלימות המתנחלים. ככה הוא הגדיר את זה, ככה הוא דברר את זה. מאז
צוות שי ניצן לא היה כדבר הזה. אנחנו ישבנו כאן לפני כשבוע וסיפרנו בשבחו
של צוות שי ניצן – בני גנץ מקים אותו מחדש, רק הוא שם בראשו את אלון שוסטר.
וזה שיא, שיא השיאים של קמפיין אלימות המתנחלים, שאתה לוקח את הקמפיין הזה,
ומבחינת עמר בר לב אתה מלביש אותו על מפגש עם תת-שר הלא זוכרת מה של ארצות
הברית, ומהצד השני אתה מלביש את זה על צוות מיוחד בראשות אלון שוסטר. אלה
שני אנשים שמקדמים את נושא האלימות המתנחלים בממשלה, במחילה, יותר ממיכל
רוזין. יותר. ואם אתה עכשיו מפטיר כדאשתקד ומעלה להצבעה את החוק שלהם, אתה
גורס את המכתב שכתבת לעידית סילמן. סיימתי.

<< יור >> היו"ר ניר אורבך: << יור >>

תודה רבה.

<< דובר >> איתן גינזבורג (כחול לבן): << דובר >>

אני יכול להשיב בשם ועדת החוץ והביטחון?

<< יור >> היו"ר ניר אורבך: << יור >>

רגע אחד. חבר הכנסת קרעי, אני אאפשר לך לדבר. שלוש דקות אני אתן. אני מדגיש
שהחוק הזה זה חוק של שר הביטחון. ועם כל הכבוד, יש לי מספיק שיקול דעת
לקבוע למי אני מתייחס במכתב שלי. אני יודע שאי הארכת החוק הזה פוגעת
באינטרסים הביטחוניים של מדינת ישראל. אני לא אפעל לעולם נגד האינטרסים
הביטחוניים של מדינת ישראל.

<< דובר >> אורית מלכה סטרוק (הציונות הדתית): << דובר >>

הקמפיין הזה גם פוגע. פוגע.

<< יור >> היו"ר ניר אורבך: << יור >>

להבדיל ממה שאת עשית לפני חודשיים, כשחברת למשותפת והפלת את חוק האזרחות,
נגד האינטרסים של מדינת ישראל.

<< דובר_המשך >> אורית מלכה סטרוק (הציונות הדתית): << דובר_המשך >>

מה אתה אומר?

<< יור >> היו"ר ניר אורבך: << יור >>

חבר הכנסת קרעי, בבקשה.

<< דובר_המשך >> אורית מלכה סטרוק (הציונות הדתית): << דובר_המשך >>

- - -

<< יור >> היו"ר ניר אורבך: << יור >>

חבר הכנסת קרעי, שלוש דקות.

<< דובר >> איתן גינזבורג (כחול לבן): << דובר >>

ניר, למה שניים טוענים נושא חדש? למה שניים מנמקים?

<< יור >> היו"ר ניר אורבך: << יור >>

אני מאפשר.

<< דובר >> שלמה קרעי (הליכוד): << דובר >>

אדוני היושב-ראש, אני אגיד לך למה אנחנו טוענים נושא חדש, ואני אסביר לך גם
למה העיכוב של ההוראה הזו לא פוגע בשום דבר – להפך, האישור שלה פוגע. מדובר
כאן בהוראת שעה שהיא בעצמה כולה נושא חדש. מעולם לא היה כדבר הזה, שהקצו
חיילי חובה לתפקידי מטה, כדי לשחרר שוטרים לפעול בפעילות ביטחונית. גם
במסמך שכתבו לנו הייעוץ המשפטי של הוועדה, חיילי חובה צריכים לשרת בפעילות
ביטחונית, ולא לשחרר שוטרים לפעילות ביטחונית כשהם עוסקים בתפקידים
פקידותיים.

אז זו הוראת שעה חדשה, ואני מצטט לך מתוך מה שפורסם: כדי לחזק את מחוז ש"י
– אני מוסיף: ימ"ר ש"י – במאות שוטרים, יזם שר הביטחון בני גנץ עסקה
סיבובית עם השר לביטחון פנים עמר בר לב. מאות חיילי צה"ל יגויסו למשטרה
ויחליפו שוטרים בתפקידיהם, כדי לאפשר למשטרה להקצות עוד מאות שוטרים למחוז
ש"י, לימ"ר ש"י, או למימוש האג'נדה הפוליטית החדשה של שר המשטרה, שהפך
להיות במקום שר הבט"פ שר הרש"פ - - -

<< דובר >> יוסף שיין (ישראל ביתנו): << דובר >>

זה גם ציטוט?

<< דובר >> שלמה קרעי (הליכוד): << דובר >>

לא, זו תוספת שלי.

<< דובר >> יוסף שיין (ישראל ביתנו): << דובר >>

אז תגיד, סוף ציטוט, שנדע. אנחנו באקדמיה, אם כבר.

<< יור >> היו"ר ניר אורבך: << יור >>

חבר הכנסת שיין, בבקשה.

<< דובר >> שלמה קרעי (הליכוד): << דובר >>

אני מניח שכל בר דעת מבין מתי הסתיים הציטוט.

<< דובר >> יוסף שיין (ישראל ביתנו): << דובר >>

לא, לא.

<< דובר >> שלמה קרעי (הליכוד): << דובר >>

זה מה שפורסם. ואני רוצה להקריא את מה שאתה כתבת במכתב – אני גם כן רוצה
להתייחס למכתב, ואני חושב שהוא מכתב ראוי, ואולי ישים קץ לטרלול הזה שמתרחש
בתוך הקואליציה. כתבת כאן: אני עוקב בדאגה אחר הודעות מסיתות של חברים
בקואליציה, שמטרתן להחתים ולפגוע בציבור המתיישבים היקר.

<< דובר >> מיכל רוזין (מרצ): << דובר >>

אני ממש חושבת שיש פה זילות של ועדת הכנסת, של נושא חדש, של הייעוץ המשפטי
שהגנו עליכם.

<< דובר >> שלמה קרעי (הליכוד): << דובר >>

אל תצנזרי אותי. אל תצנזרי אותי. אדוני, היא מצנזרת אותי. יש לי שלוש דקות,
לא לצנזר אותי.

<< דובר >> מיכל רוזין (מרצ): << דובר >>

יש פה זילות. זה לא נימוק של נושא חדש, סליחה. זה לא נימוק. צר לי שאתה
נותן להם לעשות את זה. זה טרלול והטרלה, זה ממש לא לעניין.

<< דובר >> שלמה קרעי (הליכוד): << דובר >>

יש לי שלוש דקות, ולא לצנזר אותי.

<< דובר >> מיכל רוזין (מרצ): << דובר >>

למה שלוש דקות בכלל?

<< יור >> היו"ר ניר אורבך: << יור >>

חברת הכנסת מיכל רוזין, רגע אחד. יש לך עוד דקה, בבקשה תסיים.

<< דובר_המשך >> מיכל רוזין (מרצ): << דובר_המשך >>

באמת.

<< דובר >> שלמה קרעי (הליכוד): << דובר >>

תודה. להחתים ולפגוע בציבור המתיישבים היקר, שנשלח כחוק על ידי ממשלות
ישראל ליישב את ארץ ישראל, בו בזמן שטרור פלסטיני פושה ברחבי יהודה ושומרון
ושגרת חייהם של מאות אלפי מתיישבים מופרת. לאור זאת, כיושב-ראש ועדת הכנסת,
כל הצעת חוק שתעלה מצד חברי הכנסת הללו לא תקודם על ידי בוועדת הכנסת.

אדוני היושב-ראש, המכתב הזה שלך הוא ראוי מאוד, אבל אל תהפוך אותו לאות
מתה. אתה לא נוהג להוציא הרבה מכתבים, לא זכור לי שראית עוד הצהרות וגילוי
דעת, כנראה שהדבר הזה באמת נמצא בנפשך, למרות שהיום הצבעת נגד הסדרת
ההתיישבות הצעירה.

<< יור >> היו"ר ניר אורבך: << יור >>

חבר הכנסת קרעי, הזמן - - -

<< דובר_המשך >> שלמה קרעי (הליכוד): << דובר_המשך >>

לא, היא גנבה לי דקה.

<< יור >> היו"ר ניר אורבך: << יור >>

החזרתי לך את זה.

<< דובר_המשך >> שלמה קרעי (הליכוד): << דובר_המשך >>

החזרת לי? אז אני חושב, אדוני, שתדע לך, שבאופן טכני כדי לעצור את הדבר
הזה, אנחנו בסך הכול ביקשנו להוסיף בחוק, אפילו בדברי ההסבר, שהחוק הזה לא
יהיה לקידום האג'נדה של טיפול באלימות מתיישבים.

<< יור >> היו"ר ניר אורבך: << יור >>

חבר הכנסת קרעי, הבנו. תודה.

<< דובר_המשך >> שלמה קרעי (הליכוד): << דובר_המשך >>

כדי למנוע את זה אתה יכול לעכב את הדיון הזה.

<< יור >> היו"ר ניר אורבך: << יור >>

חבר הכנסת קרעי, הבנתי. תודה.

<< דובר >> יריב לוין (הליכוד): << דובר >>

רגע, אני גם מבקש.

<< יור >> היו"ר ניר אורבך: << יור >>

חבר הכנסת גינזבורג, ואחר כך חבר הכנסת יריב לוין.

<< דובר >> איתן גינזבורג (כחול לבן): << דובר >>

תודה, אדוני. אנחנו באנו לדון בטענות נושא חדש, ולא בסיפורי עלי באבא
שמישהו קרא באיזה אתר חדשותי כזה או אחר. אנחנו דנים בחוק שאנחנו דנים בו
בוועדת החוץ והביטחון, והחוק בא בעצם להאריך הוראת שעה, לפי בקשת הממשלה
ומשרד הביטחון. ביקשו להאריך את הוראת השעה בשלוש שנים. ועדת החוץ והביטחון
דנה, האם להאריך בשלוש שנים או בתקופה אחרת, והיא החליטה תקופה אחרת, תקופה
של שנה. וזו בדיוק מהות ההחלטה של ועדת החוץ והביטחון: האם להאריך את החוק
הזה בהוראת קבע או בהוראת שעה, ולכמה זמן? לטעון שזה לא יהיה שלוש שנים כפי
שביקשה הממשלה, אלא שנה כפי שקבעה ועדת החוץ והביטחון זה נושא חדש, אז כל
מהות - - -

<< דובר >> שלמה קרעי (הליכוד): << דובר >>

איתן גינזבורג הוא צבוע מתחסד. הוא טען לי נושא חדש על הסתייגות שלי למחוק
סעיף בחוק, והוא מעז לבוא ולדבר על טענת נושא חדש - - -

<< יור >> היו"ר ניר אורבך: << יור >>

חבר הכנסת קרעי, שלמה, די. די.

<< דובר >> מיכל רוזין (מרצ): << דובר >>

סליחה, תקרא אותו לסדר. מה זה להגיד עליו ככה? מה זה צריך להביע?

<< יור >> היו"ר ניר אורבך: << יור >>

מיכל, מיכל.

<< דובר >> שלמה קרעי (הליכוד): << דובר >>

הוא צבוע מתחסד.

<< יור >> היו"ר ניר אורבך: << יור >>

חבר הכנסת קרעי, מספיק.

<< דובר >> מיכל רוזין (מרצ): << דובר >>

בחייאת, ניר.

<< דובר >> שלמה קרעי (הליכוד): << דובר >>

הוא צבוע מתחסד.

<< דובר >> מיכל רוזין (מרצ): << דובר >>

הם לא יכולים להגיד כל מה שהם רוצים.

<< יור >> היו"ר ניר אורבך: << יור >>

אבל מיכל - - -

<< דובר >> רם בן ברק (יש עתיד): << דובר >>

תרחיק אותו.

<< יור >> היו"ר ניר אורבך: << יור >>

אני אעצור אותו. איתן.

<< דובר >> איתן גינזבורג (כחול לבן): << דובר >>

בקיצור, כל מה שאני רוצה להגיד, שזו מהות החוק. כל החוק לא נגע לאילו
תפקידים הולכים החיילים האלה, שהם קבועים בחוק, הם קבועים ברשימה שלא נגענו
בה מממשלות קודמות. אותה רשימה נשארה, לאותם יעדים הם הולכים. לא ענייני
מטה ולא שום דבר, כדי להסיט מפה לשם. לאותם תפקידים. לא נגענו בזה. זה גם
לא בא לפתחנו. מה שבא לפתחנו זו רק הוראת השעה והתקופה. וזה בדיוק מה
שעשינו. אם יגידו לנו שהחוק שהביאו לנו לדון בו – הוראת השעה כן או לא –
האם זו הוראת שעה הוראת קבע, ואם זה שלוש שנים או שנה, שזה נושא חדש, אז על
מה יכולה הוועדה לדון אם לא על זה?

לכן, אדוני, בוודאי שזה לא נושא חדש. אין טעם לנושא החדש. המהות היחידה היא
הרצון של חברי האופוזיציה למנוע את העברת החוק הזה, מתוך רצון לפגוע בתפקוד
הממשלה, לפגוע בה שוב ושוב, וזה לא משנה אם זה פוגע בביטחון ישראל, זה לא
משנה אם זה פוגע בתפקוד של שירותי הביטחון.

<< דובר >> שלמה קרעי (הליכוד): << דובר >>

איתן - - -

<< יור >> היו"ר ניר אורבך: << יור >>

חבר הכנסת קרעי, לא, תן לו לסיים.

<< דובר >> איתן גינזבורג (כחול לבן): << דובר >>

זה לא משנה בכלל האם יש לזה מקום מוצדק או לא, זה רק עניין של הפעלת כלים
פרלמנטריים כדי למשוך את הזמן ככל הניתן, ושהחוק הזה לא יעבור, ובכך גם
ייפגעו האינטרסים הביטחוניים של מדינת ישראל. תודה רבה.

<< דובר >> שלמה קרעי (הליכוד): << דובר >>

ואתה נגד כלים פרלמנטריים, איתן?

<< יור >> היו"ר ניר אורבך: << יור >>

חבר הכנסת קרעי, תודה. חבר הכנסת גינזבורג, תודה רבה. חבר הכנסת יריב לוין,
ואחר כך חבר הכנסת יוסי שיין.

<< דובר >> רם בן ברק (יש עתיד): << דובר >>

אני רק רוצה להגיד, שהסמכות לקבוע אם זה נושא חדש או לא היא של ועדת הכנסת.

<< יור >> היו"ר ניר אורבך: << יור >>

כן, כן. בשביל זה אנחנו פה.

<< דובר >> יריב לוין (הליכוד): << דובר >>

קודם כול, חבר הכנסת גינזבורג, יש דברים שהם גדולים עלינו בכמה מספרים. לא
רק שאין לנו כוונה לפגוע בתפקוד הממשלה, אין לנו גם שום יכולת לעשות את זה,
מהטעם הפשוט שהממשלה הזו לא מתפקדת בכלל.

<< דובר >> מיכל רוזין (מרצ): << דובר >>

אוי, נו.

<< דובר >> יריב לוין (הליכוד): << דובר >>

עכשיו, אני רוצה לפנות אליך, אדוני היושב-ראש, בהקשר של נושא חדש. הכלי של
נושא חדש הוא כלי פרלמנטרי רב עוצמה. והעוצמה הזאת, בניגוד למה שאולי אפשר
לחשוב במבט ראשון, היא לא העוצמה שנתונה בידי חברי הכנסת שמבקשים נושא חדש,
אלא היא העוצמה האדירה שנתונה בידי יושב-ראש ועדת הכנסת שהטענה זו מובאת
לפתחו, מכיוון שהכלי הזה מאפשר לך, אדוני, להשפיע השפעה דרמטית על כל דבר
חקיקה. משום שברצותך אנחנו מקיימים ישיבה עכשיו, וברצותך היינו יכולים
לקיים אותה בעוד שבוע, בעוד שבועיים או בעוד חודש, וברצותך תהיה הצבעה
וברצותך לא תהיה. ולכן הכלי הזה מאפשר לך לומר, שיש דברים שאתה מבקש לעשות
ולתקן בחוק, שאם לא כן לא תאפשר לו להתקדם. זו המשמעות האמיתית של הכלי
הזה, ולא הפירוש הדווקני הזה שניסה להציג כאן חבר הכנסת גינזבורג.

אני מוכרח לומר, אדוני, שהוועדה הזו, אני לא זוכר מעולם שהפכה למין תחנה
כזאת, שדרכה פשוט עוברים הדברים באופן טכני, נידונים, מוצבעים וממשיכים
הלאה - - -

<< יור >> היו"ר ניר אורבך: << יור >>

מזמן כבר לא היית פה בדיונים, חבר הכנסת לוין, אבל בסדר.

<< דובר >> יריב לוין (הליכוד): << דובר >>

יכול להיות. אני חושב, ואמרתי לך את זה בצורה הכי גלויה, כאשר נקבע כאן
תקדים מאוד מסוכן, שבו בחוק ההסדרים הוועדה הזאת לא פיצלה ולו חוק אחד מתוך
חוק ההסדרים, דבר שלמיטב ידיעתי הוא חסר תקדים, והוא בדיוק חוטא לתפקיד הכי
חשוב אולי של הוועדה הזו, ואפשרה לכלול בחוק ההסדרים הרבה מאוד דברים, שאין
חולק שאין להם מקום בחוק ההסדרים, שלא היו נחוצים לתקציב, וגרמו גם עוולות
קשות מאוד.

אני חושב שגם בעניין הזה מובא בפניך חוק, שלכאורה נראה טכני ולא מאוד חשוב
ואולי פשוט, אבל שמתעוררת בעניינו בעיה אחת גדולה מאוד, והיא העובדה שאנחנו
עדים לכך שהחיילים האלה, ובעיקר החיילות שנשלחות למשימות האלה, מוצאות את
עצמן במצבים ומוטלות עליהן משימות, שבוודאי אף אחד כאן לא חושב שאפשר
להסכים לכך שכך הדברים יהיו.

וכאשר בא חבר הכנסת שלמה קרעי לוועדה, ומציע ליושב-ראש הועדה הצעה: בוא
נעביר את החוק, בוא נוריד את כל המחלוקות בינינו, אבל בוא נכניס מנגנון
בחוק שיאפשר לאותם חיילים ולאותן חיילות, בדיוק כמו לכל חייל אחר שמשרת
שירות רגיל בצבא, שתהיה לו אפשרות להגיש קבילות וליהנות מאותם - - -

<< יור >> היו"ר ניר אורבך: << יור >>

חבר הכנסת לוין, עוד חצי דקה, ברשותך.

<< דובר_המשך >> יריב לוין (הליכוד): << דובר_המשך >>

אני חושב שאני משתדל לדבר לעניין, אני לא מחפש למשוך זמן.

אני חושב שכאשר באה הצעה כזאת, שהתכלית שלה היא רק אחת: שאם לחיילת קורה
אירוע כזה, תהיה לה אפשרות להגיש קבילה כמו כל חייל אחר. אם היא מרגישה
ששולחים אותה למשימה שהיא לא צריכה להישלח אליה, יהיה לה כלי שנתון לכל
חייל אחר. אז גם אנחנו מעבירים אותה לשירות הזה, וגם אנחנו שוללים ממנה את
מה שמגיע בדין לכל חייל אחר. ובמקום להסכים על העניין הזה, אז אומרים:
נבדוק את העניין, ובעוד שלושה חודשים תהיה – אני חושב שבדיוק לצורך הזה
קיים הכלי הזה, כדי שאולי שיקול הדעת שלך, ואתה תצליח לקיים הידברות עם
יושב-ראש ועדת החוץ והביטחון, ולהצליח במקום שאנחנו לא הצלחנו בו.

אני גם רוצה לומר לחברתי חברת הכנסת מיכל רוזין, שאני הייתי מצפה גם ממך
לעמוד על הדבר הזה. אני חושב שזה לא עניין פוליטי. אני חושב שאת צריכה
להיות מודאגת לא פחות מאיתנו. מתברר שיש בעיה, והדרך הנכונה להתמודד איתה
היא לפחות לתת לחיילים נתיב פשוט וברור אם הם צריכים להתלונן בפני מישהו,
אחרת מה אמורות לעשות חיילות כאלה אם יקרה להן דבר כזה פעם נוספת?

ולכן אני מבקש ממך, אדוני, לא להתייחס לדיון הזה כאיזה דיון טכני, אלא
לצלול לעומק המחלוקת שבגינה הגענו אליך לכאן.

<< דובר >> מיכל רוזין (מרצ): << דובר >>

חבל שלא היית איתנו בדיון.

<< יור >> היו"ר ניר אורבך: << יור >>

חבר הכנסת לוין, אני מבקש לסיים.

<< דובר >> יריב לוין (הליכוד): << דובר >>

ואני מאוד מקווה, שאולי הצלחתי לשכנע במשהו את חברת הכנסת רוזין, שביחד עם
יושב-ראש ועדת החוץ והביטחון, שהוא לא אדם, לפחות מההיכרות שלי, שלא מוכן
לשמוע ולא מוכן לבחון דברים פעם נוספת – קח אותו לחדר, תנסו להגיע להבנה,
ובאמת הוועדה הזאת תשפיע את ההשפעה שהיא צריכה להשפיע.

<< דובר >> רם בן ברק (יש עתיד): << דובר >>

הגענו להרבה מאוד הבנות. היו לנו דיונים לא פשוטים של כמה שעות טובות מאוד.
ירדנו משלוש שנים שביקשו מאיתנו לשנה אחת, הגענו למתווה של שלבים בתוך השנה
הזאת. לבוא עכשיו כתגבורת לשלמה, בשביל שתעזור לו להחזיק אותנו כאן שעות,
ולדבר בקול סמכותי - - - זה עדיין לא אומר שאתה צודק.

<< דובר >> שלמה קרעי (הליכוד): << דובר >>

רם, אבל כולנו הסכמנו על זה, חוץ מחבר הכנסת גינזבורג. היחיד שלא הסכים זה
גינזבורג.

<< דובר >> איתן גינזבורג (כחול לבן): << דובר >>

תשאלו את שר הבט"פ מה הוא חושב על הצעת חוק של - - -

<< יור >> היו"ר ניר אורבך: << יור >>

חבר הכנסת גינזבורג, תודה. חבר הכנסת שיין.

<< דובר >> יריב לוין (הליכוד): << דובר >>

חבר הכנסת בן ברק - - -

<< דובר >> יוסף שיין (ישראל ביתנו): << דובר >>

סליחה, קיבלתי את רשות הדיבור.

<< דובר >> יריב לוין (הליכוד): << דובר >>

רק לדייק את - - -

<< דובר_המשך >> יוסף שיין (ישראל ביתנו): << דובר_המשך >>

קיבלתי את רשות הדיבור.

<< דובר >> יריב לוין (הליכוד): << דובר >>

אבל אמרתי משהו - - -

<< דובר_המשך >> יוסף שיין (ישראל ביתנו): << דובר_המשך >>

אבל אני קיבלתי את רשות הדיבור. לא הפרעתי לך.

<< יור >> היו"ר ניר אורבך: << יור >>

חבר הכנסת יריב לוין, אני אתן לך אחר כך עוד. בבקשה.

<< דובר_המשך >> יוסף שיין (ישראל ביתנו): << דובר_המשך >>

לא הפרעתי לך. אנחנו יושבים פה ימים שלמים.

<< דובר >> יריב לוין (הליכוד): << דובר >>

בסדר.

<< דובר_המשך >> יוסף שיין (ישראל ביתנו): << דובר_המשך >>

תקשיב טוב, יריב לוין. זה חשוב מאוד שתקשיב, אני יודע שאתה מנוסה, ואני
צעיר יחסית אליך. אבל גם אני מומחה בפרוצדורות, ומכבד אותן מאוד, שנים לומד
אותן, ואני פרופסור לפרוצדורות. זה מה שאני עושה.

<< דובר >> יריב לוין (הליכוד): << דובר >>

אני לא מומחה, אז אתה ביתרון גדול עליי.

<< דובר_המשך >> יוסף שיין (ישראל ביתנו): << דובר_המשך >>

אז אני אומר לך, בכל מיני פרלמנטים בעולם.

<< דובר >> אורית מלכה סטרוק (הציונות הדתית): << דובר >>

פרופסור לפרוצדורות?

<< דובר >> יוסף שיין (ישראל ביתנו): << דובר >>

בדיוק. למדע המדינה, ועוסק בנושאים של פרוצדורות. שמעת אותי נכון.

ולכן אני אומר ביושר רב: אנחנו ישבנו פה ימים שלמים, אני גם הגשתי הצעת חוק
לשינוי המצב, ביושרה גדולה של יושב-ראש ועדת החוץ והביטחון, בהשתתפות כל
החברים. ויש פה מעשה שהוא מעשה לדעתי נקלה. למה הוא נקלה? כי אם באמת, כמו
שרובנו דנו בזה, חשובים לכם החיילים והחיילות, אי-אפשר להתעלם מהתהליך
המדהים שנעשה פה ברצון לשנות. כולנו פה באנו בשביל לשנות, בניגוד
להמלצותיהם של השרים הבכירים של הקואליציה, ואמרנו: חברים, תעצרו, שנים
נעשו פה – סליחה, בבקשה, גברתי, דיברת מספיק.

<< דובר >> שלמה קרעי (הליכוד): << דובר >>

יצאו הבטחות על הקרח - - -

<< דובר >> יוסף שיין (ישראל ביתנו): << דובר >>

לא הפרעתי לך. לא הפרעתי לך. אתה חוצפן, לא הפרעתי לך.

<< דובר >> שלמה קרעי (הליכוד): << דובר >>

אתה מסכים שההסתייגות הזאת צריכה להיכנס לחוק.

<< יור >> היו"ר ניר אורבך: << יור >>

חבר הכנסת קרעי.

<< דובר_המשך >> שלמה קרעי (הליכוד): << דובר_המשך >>

אתה מסכים, פרופסור לפרוצדורה, שההסתייגות הזאת צריכה להיכנס לחוק.

<< יור >> היו"ר ניר אורבך: << יור >>

שלמה, שלמה, אתה רוצה שאני אקרא אותך לסדר? אף פעם לא עשיתי את זה פה. די.

<< דובר >> יוסף שיין (ישראל ביתנו): << דובר >>

אתה מפריע תמיד, ואתה לא מאפשר לאף אחד לדבר. חשבתי, היה לי לרגע, לרגע קל,
אמרתי: וואלה, אולי באמת יש איזה משהו שמפריע לו ולחברת הכנסת סטרוק.

<< דובר >> אורית מלכה סטרוק (הציונות הדתית): << דובר >>

יוסי, אתה מדבר כאילו אין פרוטוקול.

<< דובר >> יוסף שיין (ישראל ביתנו): << דובר >>

בסוף – יש פרוטוקול. את מפריעה עוד פעם.

<< דובר >> אורית מלכה סטרוק (הציונות הדתית): << דובר >>

ורשום בפרוטוקול שכולנו החלטנו - - -

<< דובר >> יוסף שיין (ישראל ביתנו): << דובר >>

תראה, זה לא יכול להיות - - -

<< יור >> היו"ר ניר אורבך: << יור >>

חבר הכנסת שיין, הכול טוב - - -

<< דובר >> שלמה קרעי (הליכוד): << דובר >>

לא רק פרוטוקול. לפני כמה דקות הוא אמר לי: לך תלחץ על רם בן ברק שיכניס את
ההסתייגות הזאת.

<< יור >> היו"ר ניר אורבך: << יור >>

חבר הכנסת קרעי, די.

<< דובר_המשך >> שלמה קרעי (הליכוד): << דובר_המשך >>

זה מה שאמר לי חבר הכנסת שיין: לך שב על רם בן ברק, תכניס את ההסתייגות
הזו. עכשיו אתה בא ומטיף לנו? תתבייש לך.

<< יור >> היו"ר ניר אורבך: << יור >>

חבר הכנסת קרעי, אתה רוצה שאני אקרא אותך לסדר?

<< דובר_המשך >> שלמה קרעי (הליכוד): << דובר_המשך >>

תקרא לסדר. מה, אתה מפחיד אותי?

<< דובר >> יוסף שיין (ישראל ביתנו): << דובר >>

תראה, אני אומר לך עוד פעם: יש כאן ניסיון נואל. למה הוא נואל? כי אנחנו
באים לעשות עבודה, עבודה פרלמנטרית חשובה של חברי כנסת בתוך קואליציה. וכל
הזדמנות שנייה זה רק למעשה לקעקע את עצם הניסיון לסייע – ולא לסייע, לקעקע
כאילו את הממשלה על מנת כאילו לסייע. ולכן חייבים לשים לזה קץ.

<< דובר >> אורית מלכה סטרוק (הציונות הדתית): << דובר >>

- - - דנים, מחליטים, הכול רשום, הכול מצולם, ואחר זה הוא אומר: זה לא היה.

<< יור >> היו"ר ניר אורבך: << יור >>

חברת הכנסת סטרוק.

<< דובר >> יוסף שיין (ישראל ביתנו): << דובר >>

רוצים לגנות את גנץ ורוצים לגנות את עמר בר לב – כבר שמענו את זה אד
נאוסאם, כמו שאמרים.

לכן הגיע הזמן כרגע לקבל החלטות. ההחלטות האלה הן החלטות חשובות למען
החיילים והחיילות.

<< דובר >> שלמה קרעי (הליכוד): << דובר >>

זה להפקיר את החיילים והחיילות, לא למען.

<< דובר >> יוסף שיין (ישראל ביתנו): << דובר >>

ביקשו לחדש ב-31 בדצמבר.

<< דובר >> אורית מלכה סטרוק (הציונות הדתית): << דובר >>

בוא לא נגזים – למען החיילים והחיילות?

<< דובר >> יוסף שיין (ישראל ביתנו): << דובר >>

אמרנו שאנחנו מקצרים את הזמן על מנת שיעשו שינויים. ושר הביטחון הקים ועדה.
הוועדה הזו תחזור אלינו. אני עצמי הגשתי חקיקה שעולה בוועדת השרים ביום
ראשון הבא. כולנו עובדים לשם הדבר הזה. חברתי חברת הכנסת רוזין ואני וכל מי
שיושב כאן באמת בא במטרה: בוא נעשה את השינוי הזה, כי לאור מה שנחשפנו אליו
הגיע הזמן לעשות את השינוי.

<< דובר >> שלמה קרעי (הליכוד): << דובר >>

מה ההבדל בין יום ראשון הבא להיום? למה יום ראשון הבא הצעת החוק שלך תהיה
רלוונטית והיום זה בא לטרלל ולהפריע? מה ההבדל בין יום ראשון הבא להיום?

<< דובר >> יוסף שיין (ישראל ביתנו): << דובר >>

ונקי כפיים כמו רם בן ברק, שבא במטרה - - - אני רוצה להחמיא לו.

<< דובר >> שלמה קרעי (הליכוד): << דובר >>

כדי לקחת קרדיט?

<< דובר >> יוסף שיין (ישראל ביתנו): << דובר >>

ולכן אני אומר: הגיע הזמן לקבל את ההחלטה ולזוז קדימה. זה הכול.

<< יור >> היו"ר ניר אורבך: << יור >>

חבר הכנסת שיין, תודה רבה.

<< דובר >> יריב לוין (הליכוד): << דובר >>

חבר הכנסת אורבך, מאחר שגם חבר הכנסת בן ברק וגם חבר הכנסת שיין התייחסו
לדברים שלי, אני רוצה להבהיר רק משפט אחד: אני מעריך מאוד את העבודה
שנעשתה. להפך, נדמה לי שאמרתי, חבר הכנסת בן ברק, שאתה מגלה פתיחות ולא באת
בגישה של לעשות את התהליך הטכני. אני חושב אבל שלמרות העובדה שאני מקבל את
זה, עשיתם עבודה ואני מכבד אותה ומעריך אותה, ואני הגעתי מבחוץ וראיתי את
הדבר.

והינה אני אומר לכם באופן ענייני, לא באופן מתריס ולא כדי למשוך זמן ולא
משום סיבה אחרת: אני חושב שבאופן ענייני ההצעה הזאת שהציע חבר הכנסת קרעי
היא הצעה טובה, היא הצעה נכונה, היא יכולה לשפר את העבודה הטובה שעשיתם
ולהביא אותנו למקום שהוא יותר טוב. ואין בזה פסול שבא מישהו ומנסה לשכנע
אתכם, שנכון לעשות איזשהו תיקון, שאגב אם ייעשה גם יביא לכך שהחוק הזה
יעבור בהסכמה ובאווירה טובה, וכנראה שגם התוצאה הסופית, אם היא תהיה בהסכמה
רחבה, תהיה נכונה וטובה יותר. זה הכול. אני חושב שזה לגיטימי, זה תפקידנו,
להעיר אם אנחנו רואים, גם אם הגענו בשלב יותר מאוחר, שמשהו טעון תיקון.

<< דובר >> רם בן ברק (יש עתיד): << דובר >>

חבר הכנסת לוין, אני יכול להבטיח לך שבעוד שלוש חודשים, כשהוועדה תגמור את
עבודתה, הנושאים האלה יהיו בפנים וייכנסו לתוך - - -

<< דובר >> יוסף שיין (ישראל ביתנו): << דובר >>

בדיוק.

<< דובר >> שלמה קרעי (הליכוד): << דובר >>

הבטחות על הקרח.

<< דובר >> רם בן ברק (יש עתיד): << דובר >>

הבטחות לא על הקרח.

<< דובר >> שלמה קרעי (הליכוד): << דובר >>

על הקרח.

<< דובר >> רם בן ברק (יש עתיד): << דובר >>

בסדר, נחיה ונראה.

<< דובר >> שלמה קרעי (הליכוד): << דובר >>

אתה רוצה לחסוך 20 שעות פיליבסטר במליאה? תקבל תיקון שכולנו מסכימים עליו.

<< דובר >> אורית מלכה סטרוק (הציונות הדתית): << דובר >>

ברגע שקטי פרי תגיד לך שהיא לא יכולה, אז זה לא יהיה בפנים.

<< יור >> היו"ר ניר אורבך: << יור >>

חבר הכנסת קרעי, חברת הכנסת סטרוק, תודה. חברת הכנסת רוזין, ואחר כך, לפני
שנעלה להצבעה, אני רוצה לשמוע את מירי.

<< דובר >> מיכל רוזין (מרצ): << דובר >>

אני מאוד מתרגשת שחבר הכנסת לוין הגיע לתת תמיכה בשעה 22:30 בלילה, אחרי
היומיים שאנחנו יושבים פה ואחרי שבועות שאנחנו עוסקים בסוגיה הזאת.

אני כן רוצה להגיד, מכיוון שאני כיהנתי תחת ממשלתך ואתה היית יושב-ראש ועדת
שרים לחקיקה: אתה דחית את הצעת החוק שלי לבטל את הוראת השעה הזאת, וגם היית
נגד לקצר.

<< דובר >> יריב לוין (הליכוד): << דובר >>

אני לא חושב - - -

<< דובר >> מיכל רוזין (מרצ): << דובר >>

אז אנחנו הצלחנו עכשיו, באמת במהלך לא פשוט מול ממשלה, ואתה יודע היטב מה
זה אומר, מול שר ביטחון ושר לביטחון פנים, ועשינו פה שותפות, וניסינו לעשות
שותפות - - -

<< דובר >> אורית מלכה סטרוק (הציונות הדתית): << דובר >>

שר ביטחון?

<< דובר >> שלמה קרעי (הליכוד): << דובר >>

רגע, שר לביטחון פנים? אבל ניר אומר שזה לא קשור אליו בכלל.

<< דובר >> מיכל רוזין (מרצ): << דובר >>

אתם מוכנים לא להפריע לי? סליחה, אל תפריעו לי בבקשה. תודה.

<< דובר >> שלמה קרעי (הליכוד): << דובר >>

ניר, שמעת? זה נקרא משיח לפי תומו.

<< דובר >> מיכל רוזין (מרצ): << דובר >>

תודה, אל תפריע לי.

<< דובר >> אורית מלכה סטרוק (הציונות הדתית): << דובר >>

הוא לוחץ עליכם - - - עמר בר לב - - -

<< דובר >> מיכל רוזין (מרצ): << דובר >>

מותר לשרים ללחוץ להעביר את החוק, כפי שעבר בממשלה. זו זכותם, זה לא דבר
אסור.

<< דובר >> אורית מלכה סטרוק (הציונות הדתית): << דובר >>

- - -

<< יור >> היו"ר ניר אורבך: << יור >>

אני שומע הכול, ואני רוצה בבקשה שתיתני לה לסיים את הדברים. תודה.

<< דובר >> אורית מלכה סטרוק (הציונות הדתית): << דובר >>

בבקשה. היא עוזרת לי - - - עמר בר לב, למרות שגם בני גנץ - - -

<< יור >> היו"ר ניר אורבך: << יור >>

חברת הכנסת סטרוק, את מפריעה לה לדבר.

<< דובר >> מיכל רוזין (מרצ): << דובר >>

לא, אם לא תקרא לה היא לא תהיה בשקט, זה הכול. ככל שאתה נותן להם כך הם
לוקחים יותר.

<< יור >> היו"ר ניר אורבך: << יור >>

מיכל, תודה. תמשיכי בבקשה.

<< דובר_המשך >> אורית מלכה סטרוק (הציונות הדתית): << דובר_המשך >>

חבר הכנסת לוין, מכיוון שלא היית בדיון אתמול אני רוצה לספר לך, וחברי
הכנסת שיושבים פה היו שם, היו שתי האופציות על השולחן: או שאנחנו הולכים על
מתווה להכניס תיקונים בחוק, שלא היה זמן מהרגע לרגע – סוף שנה, צריך
להתכונן לכמה חיילים יהיו, מצבת כוח אדם וכד' – מה שייקח עכשיו שבועות, כי
לא מכניסים ככה, אלא יושבים באמת ושומעים. וחשוב לנו לשמוע מהצבא, מהשב"ס
ומהמשטרה מי אחראי על החיילים, מה קורה לחיילים ולחיילות ולכל המנגנונים של
הגנה וכד'. אנחנו רוצים לקיים את הדיונים האלה לעומק.

ולכן היו שתי אופציות: או שאנחנו הולכים על מתווה של שנה וחצי, ומכניסים
איזשהו טלאי על טלאי, שחוץ מזה לא יקרה כלום בשנה וחצי; או שאנחנו הולכים
על הארכה של שנה בלבד, שאכן הממשלה רצתה שלוש שנים, וזה מהלך מאוד מאוד
חריג פה, אבל בשנה הזאת נקבע מתווה מסודר, שבו ממש נקבע אחרי שלושה חודשים,
אחרי שישה חודשים, אחרי שמונה חודשים מה יקרה. להגיד שזה על הקרח, כשאנחנו
מלחיצים את הממשלה, שהיא צריכה עוד שנה לבוא עם תשובות אחרת לא נאריך להם
שוב?

<< דובר >> יוסף שיין (ישראל ביתנו): << דובר >>

עוד שלושה חודשים היא צריכה.

<< דובר >> מיכל רוזין (מרצ): << דובר >>

כן, אבל לא משנה, אחרי שנה, הם אומרים: נגיד לא ייעשה כלום – מקבלת את זה.

<< דובר >> יריב לוין (הליכוד): << דובר >>

אבל למה לא לקבוע בינתיים - - -

<< דובר >> מיכל רוזין (מרצ): << דובר >>

כי אי-אפשר. שוב, אלה שתי האופציות שהיו על השולחן.

<< דובר >> יריב לוין (הליכוד): << דובר >>

- - - זה נשמע הגיוני.

<< דובר >> מיכל רוזין (מרצ): << דובר >>

הכול נשמע הגיוני, רק אתה לא עושה טלאי על טלאי על טלאי. אתה מקיים, מה שלא
קרה פה, לפחות מאז שאני נכנסתי לכנסת ב-2013 ודרשתי את הדיון הזה, אפילו לא
דיון אחד בחוץ וביטחון, לא במליאה ולא בוועדות משנה על הנושא הזה.

<< דובר >> שלמה קרעי (הליכוד): << דובר >>

כנראה שלא דרשת מספיק.

<< דובר >> מיכל רוזין (מרצ): << דובר >>

תודה, שלמה. בינתיים מי שעושה שינוי פה זו אני. בינתיים אני עושה את
השינוי, לא אתה עושה את השינוי.

<< דובר >> יריב לוין (הליכוד): << דובר >>

אנחנו לא עוסקים עכשיו בשיעור היסטוריה.

<< דובר >> מיכל רוזין (מרצ): << דובר >>

אז עם כל הכבוד, אלה הדברים שהיו על השולחן, ואנחנו סיכמנו להאריך בשנה
ולעשות תוכנית ראויה. ובשנה הזאת אנחנו נעשה את התוכנית הראויה ביותר.

<< דובר >> יריב לוין (הליכוד): << דובר >>

בינתיים תני שיהיה מסלול תלונות, מה הבעיה? לא מבין.

<< דובר >> מיכל רוזין (מרצ): << דובר >>

ונעשה סוף סוף שינוי בעניין הזה. זה ההבדל, חבר הכנסת יריב לוין. בפעם הבאה
שאתה תהיה בשלטון מציעה לך להקשיב להצעות החוק שלי, ולא לבוא אחרי ולהגיד:
למה לא - - -

<< דובר >> שלמה קרעי (הליכוד): << דובר >>

אז בשביל זה את מפקירה עכשיו את החיילות? כנקמה ביריב לוין?

<< דובר >> מיכל רוזין (מרצ): << דובר >>

תפסיק להגיד דברים דמגוגיים, פופוליסטיים, חצופים ושקרנים ומטעים את
הציבור.

<< דובר >> שלמה קרעי (הליכוד): << דובר >>

זה בדיוק מה שאת עושה. את לא מוכנה להכניס אפילו מנגנון של תלונות לקצין.

<< יור >> היו"ר ניר אורבך: << יור >>

חבר הכנסת קרעי, מספיק. תודה.

<< דובר >> אורית מלכה סטרוק (הציונות הדתית): << דובר >>

תפתח את הפרוטוקול, היה דיון של שעה על הסוהרות. שעה.

<< יור >> היו"ר ניר אורבך: << יור >>

חברת הכנסת סטרוק, הבנו, תודה.

<< דובר >> שלמה קרעי (הליכוד): << דובר >>

שעתיים.

<< דובר >> אורית מלכה סטרוק (הציונות הדתית): << דובר >>

לא, רק על הסוהרות, היה במצטבר.

<< דובר >> מיכל רוזין (מרצ): << דובר >>

פתאום התעוררת - - - אז התעוררת. בלי זה הכול היה בסדר, נכון? לא ידעת מה
קורה, לא היו כתבות בעיתונים. את צבועה. פשוט צבועה.

<< יור >> היו"ר ניר אורבך: << יור >>

מיכל, מיכל.

<< דובר_המשך >> מיכל רוזין (מרצ): << דובר_המשך >>

- - -

<< דובר >> שלמה קרעי (הליכוד): << דובר >>

את עכשיו נוקמת כי לא טיפלו בבקשותייך האחרונות?

<< דובר >> אורית מלכה סטרוק (הציונות הדתית): << דובר >>

- - - ותחזרי בך. לא הייתי בכנסת לפני כן, וברגע שהגעתי לכנסת - - -

<< דובר >> יריב לוין (הליכוד): << דובר >>

כשהצענו להקים ועדת חקירה פרלמנטרית הצבעת נגד.

<< דובר >> מיכל רוזין (מרצ): << דובר >>

- - -

<< יור >> היו"ר ניר אורבך: << יור >>

חבר הכנסת שיין, אתה מוכן לשבת ביניהן?

<< דובר >> שלמה קרעי (הליכוד): << דובר >>

והדברים האלה לא היו ידועים.

<< דובר >> אורית מלכה סטרוק (הציונות הדתית): << דובר >>

לא היית. תבדקי מתי נחשפה פרשת הסוהרות, לא היית.

<< יור >> היו"ר ניר אורבך: << יור >>

אורית.

<< דובר >> מיכל רוזין (מרצ): << דובר >>

ולפני זה לא היו פרשות הסוהרות?

<< דובר >> שלמה קרעי (הליכוד): << דובר >>

לא היו פרשות. איזה פרשות?

<< דובר >> מיכל רוזין (מרצ): << דובר >>

לא היו?

<< דובר >> שלמה קרעי (הליכוד): << דובר >>

לא.

<< דובר >> מיכל רוזין (מרצ): << דובר >>

אז את לא יודעת, אז תקראי עיתונים.

<< דובר >> יריב לוין (הליכוד): << דובר >>

אז למה הצבעת נגד הקמת ועדת חקירה פרלמנטרית?

<< יור >> היו"ר ניר אורבך: << יור >>

מיכל, מיכל.

<< דובר >> מיכל רוזין (מרצ): << דובר >>

די כבר.

<< יור >> היו"ר ניר אורבך: << יור >>

לא, תשבי פה בבקשה.

<< דובר >> יוסף שיין (ישראל ביתנו): << דובר >>

הרי דוח - - -

<< יור >> היו"ר ניר אורבך: << יור >>

מיכל, אבל מספיק. עכשיו את מחזיקה אותנו פה.

<< דובר >> יוסף שיין (ישראל ביתנו): << דובר >>

חברים, אתם דחיתם את דוח ועדת ארדן.

<< דובר >> רם בן ברק (יש עתיד): << דובר >>

די, חברים.

<< דובר >> שלמה קרעי (הליכוד): << דובר >>

את הצבעת נגד הקמת ועדת חקירה פרלמנטרית.

<< יור >> היו"ר ניר אורבך: << יור >>

חבר הכנסת קרעי, תאמין לי - - -

<< דובר >> מיכל רוזין (מרצ): << דובר >>

כן, כן, פקה, פקה, פקה, פקה.

<< דובר >> שלמה קרעי (הליכוד): << דובר >>

אני אומר רק עובדות. כשאין לך תשובות ענייניות, את מתחילה - - -

<< דובר >> מיכל רוזין (מרצ): << דובר >>

תקשיב לי, אם אני הייתי יושב-ראש הוועדה עכשיו, שניכם הייתם עפים מפה.

<< דובר >> שלמה קרעי (הליכוד): << דובר >>

תודה לאל שאת לא יושבת-ראש הוועדה.

<< דובר >> מיכל רוזין (מרצ): << דובר >>

בדיוק מה שהיה עושה לכם אמסלם וביטן וקיש ויריב לוין.

<< יור >> היו"ר ניר אורבך: << יור >>

מה נהיה?

<< דובר_המשך >> מיכל רוזין (מרצ): << דובר_המשך >>

די, אי-אפשר ככה, באמת, התחרפנתם.

<< דובר >> יריב לוין (הליכוד): << דובר >>

זה דבר נורא, אנשים אומרים את דעתם.

<< דובר >> מיכל רוזין (מרצ): << דובר >>

תן לי, אני אחליף, תראה איך זה מתנהל - - -

<< דובר >> יריב לוין (הליכוד): << דובר >>

דבר איום ונורא, אנשים אומרים את דעתם - - -

<< דובר >> שלמה קרעי (הליכוד): << דובר >>

הצנזורה זה הכלי החזק שלכם.

<< דובר >> יריב לוין (הליכוד): << דובר >>

האמת היא כל כך קשה.

<< יור >> היו"ר ניר אורבך: << יור >>

די, די, מספיק.

<< דובר >> אורית מלכה סטרוק (הציונות הדתית): << דובר >>

אני לא מוכנה למה שקרה פה. אני לא מוכנה.

<< יור >> היו"ר ניר אורבך: << יור >>

חברת הכנסת סטרוק, בסדר.

<< דובר >> מיכל רוזין (מרצ): << דובר >>

תגישי תלונה לוועדת האתיקה.

<< דובר >> אורית מלכה סטרוק (הציונות הדתית): << דובר >>

אני לא מוכנה שאת תקראי לי צבועה. ואת תחזרי בך.

<< דובר >> מיכל רוזין (מרצ): << דובר >>

את צבועה. אני לא אחזור בי.

<< דובר >> אורית מלכה סטרוק (הציונות הדתית): << דובר >>

אני לא הייתי בכנסת. את לא יכולה להגיד שלא טיפלתי בזה, כי לא הייתי בכנסת
ב-2017 ולא ב-2018 ולא ב-2019, ואת תחזרי בך.

<< דובר >> מיכל רוזין (מרצ): << דובר >>

לא אחזור בי.

<< דובר >> אורית מלכה סטרוק (הציונות הדתית): << דובר >>

אז זה לא בסדר.

<< יור >> היו"ר ניר אורבך: << יור >>

תודה רבה. מירי.

<< דובר >> מיכל רוזין (מרצ): << דובר >>

כל ההצגות האלה - - -

<< יור >> היו"ר ניר אורבך: << יור >>

נו, מיכל, מספיק, די.

<< דובר >> שלמה קרעי (הליכוד): << דובר >>

לא, באמת, את צבועה מתחסדת שאין דברים כאלה.

<< יור >> היו"ר ניר אורבך: << יור >>

די. תן לזה להירגע. ברצינות עכשיו, שלמה.

<< דובר >> שלמה קרעי (הליכוד): << דובר >>

מה, כולנו בשירות הרגיעון של מיכל רוזין? די עם ההתחסדות - - -

<< דובר >> רם בן ברק (יש עתיד): << דובר >>

הייתי אומר: אני אחזור למוסד, אבל גם שם זה כנראה לא משהו.

<< יור >> היו"ר ניר אורבך: << יור >>

מירי, בבקשה.

<< דובר >> מירי פרנקל שור: << דובר >>

על שולחן הכנסת הונחו שתי הצעות חוק. הצעת החוק הראשונה: הצבת חיילים
בשירות בתי הסוהר לטיפול באסירים ביטחוניים. הצעת החוק השנייה: הצבת חיילים
במשטרה ביחידות במשטרת ישראל שעיקר פעילותן ותכליתן הוא ביטחון המדינה
ותושביה. הצעות החוק ביקשו להאריך הוראות שעה, והממשלה ביקשה להאריך את
הוראות השעה לשלוש שנים. כפי שאתם יודעים, גם שתי ההצעות מוזגו להצעת חוק
אחת בוועדת הכנסת.

לאחר דיונים ארוכים שהתקיימו בוועדה, החליטה ועדת החוץ והביטחון לשנות את
המוצע בהצעות החוק, ובמקום שלוש שנים החליטה הוועדה לאשרן לשנה אחת בלבד.
אין ספק שהתיקון הזה הוא בסמכותה, במהותה, והוא אינהרנטי לעבודתה של ועדה
בכנסת, אולם כשהכניסה הוועדה תיקון, לפי הוראות סעיף 85 לתקנון הכנסת,
נטענה טענה של נושא חדש.

לעמדתי, וכפי שהבעתי אותה בוועדה, לא מדובר בנושא חדש. זה הנושא של הצעת
החוק. אבל כאשר נטענה טענה של נושא חדש, ביקשנו לעשות הפסקה בדיונים ולהביא
את הנושא להכרעה בוועדת הכנסת.

<< יור >> היו"ר ניר אורבך: << יור >>

תודה רבה.

אנחנו כרגע נעבור להצבעה לגבי הנושא החדש. מי בעד הגדרת הדבר הזה כנושא
חדש? ירים את ידו.

<< דובר >> שלמה קרעי (הליכוד): << דובר >>

בעד.

<< יור >> היו"ר ניר אורבך: << יור >>

מי נגד? מי נמנע?

הצבעה

בעד – 4

נגד – אין

לא אושר.

<< יור >> היו"ר ניר אורבך: << יור >>

ברוב של ארבע נגד אחד.

<< דובר >> רם בן ברק (יש עתיד): << דובר >>

זה לא נגד אחד, אין לו זכות הצבעה.

<< קריאה >> קריאה: << קריאה >>

זה ארבע נגד אפס.

<< יור >> היו"ר ניר אורבך: << יור >>

ארבע נגד אפס.

<< דובר >> רם בן ברק (יש עתיד): << דובר >>

שיתכבדו וילכו לוועדות, אז יוכלו להצביע גם.

<< דובר >> שלמה קרעי (הליכוד): << דובר >>

תתכבדו ותשמרו על הדמוקרטיה, ואל תחשבו שהתקנון יכול לגבור על הדמוקרטיה
במדינת ישראל.

<< יור >> היו"ר ניר אורבך: << יור >>

ברוב של ארבע נגד אפס – לא אתה אפס, אפס מצביעים – הוחלט לא להגדיר את הדבר
הזה כנושא חדש.

<< דובר >> שלמה קרעי (הליכוד): << דובר >>

על איזה מהנושאים החדשים הצבעת, אדוני?

<< יור >> היו"ר ניר אורבך: << יור >>

אני נועל את הישיבה. תודה רבה.

<< דובר >> שלמה קרעי (הליכוד): << דובר >>

היו כאן שתי טענות נושא חדש, ארבל.

<< דובר >> ארבל אסטרחן: << דובר >>

זה אותו דבר, זה שתי הוראות השעה. אתם רוצים להצביע על זה בנפרד?

<< דובר >> שלמה קרעי (הליכוד): << דובר >>

היו שתי טענות נושא חדש.

<< דובר >> ארבל אסטרחן: << דובר >>

אז תבהיר.

<< יור >> היו"ר ניר אורבך: << יור >>

אני אבהיר. אני אשתף פעולה עם הטרלול עד הסוף.

<< דובר >> שלמה קרעי (הליכוד): << דובר >>

אם אתה רוצה לשתף פעולה עד הסוף, אז תן לנמק מחדש את הנושא השני.

<< יור >> היו"ר ניר אורבך: << יור >>

שלמה, אני משתף פעולה עם הטרלול עד הסוף. רם, תשבו בבקשה דקה ונסיים את
האירוע.

<< דובר >> ארבל אסטרחן: << דובר >>

רגע, מה שנומק עד עכשיו זה שירות בתי הסוהר. על זה דובר.

<< דובר >> שלמה קרעי (הליכוד): << דובר >>

אז יש לנו נימוקים גם לנושא חדש השני, אדוני.

<< יור >> היו"ר ניר אורבך: << יור >>

הצלחתם לנמק יותר משני הנושאים האלו בנימוקים שלכם.

<< דובר >> אורית מלכה סטרוק (הציונות הדתית): << דובר >>

מה זאת אומרת הצלחנו?

<< יור >> היו"ר ניר אורבך: << יור >>

מה עכשיו?

<< דובר >> ארבל אסטרחן: << דובר >>

יש על המשטרה ועל שירות בתי הסוהר. איזה מהם נומק עד עכשיו?

<< יור >> היו"ר ניר אורבך: << יור >>

להבנתי, זה על שניהם, ונימקו את זה על שניהם עכשיו, והצבענו על שניהם.
הצבענו נושא חדש על המיזוג בהצבעה אחת.

<< דובר >> שלמה קרעי (הליכוד): << דובר >>

בוועדה נטענו פעמיים טענות. זו לא הייתה טענה אחת, היו שתי טענות.

<< דובר >> ארבל אסטרחן: << דובר >>

הטענה היא אל קיצור התקופה.

<< יור >> היו"ר ניר אורבך: << יור >>

הפנייה שהגיעה אליי: טענת נושא חדש ביחס לסעיפים 1 ו-2 להצעת החוק הממוזגת,
ולכן הצבענו על שתיהן.

<< דובר >> שלמה קרעי (הליכוד): << דובר >>

מי נתן לכם סמכות לאחד את שתי הטענות?

<< דובר >> ארבל אסטרחן: << דובר >>

אתם דיברתם על - - -

<< דובר >> שלמה קרעי (הליכוד): << דובר >>

לא, אנחנו בוועדה הגשנו חמש דקות אחר כך טענה נוספת. נכון, מירי?

<< יור >> היו"ר ניר אורבך: << יור >>

ארבל, הצבענו על שתיהן לפי איך שזה הגיע אליי. 1 ו-2 בהצעת החוק הממוזגת.

<< דובר >> מירי פרנקל שור: << דובר >>

- - -

<< דובר >> שלמה קרעי (הליכוד): << דובר >>

ארבל, בוועדה אנחנו הגשנו טענת נושא חדש על הסעיף הראשון - - -

<< דובר >> ארבל אסטרחן: << דובר >>

אבל זו אותה טענה.

<< יור >> היו"ר ניר אורבך: << יור >>

אותה טענה. זה על הצעת החוק הממוזגת.

<< דובר >> שלמה קרעי (הליכוד): << דובר >>

מה זה אותה טענה? אבל זה סעיף אחר בחוק.

<< יור >> היו"ר ניר אורבך: << יור >>

ארבל, סליחה. אם יש בעיה אחרי זה, שיפנו בצינורות המקובלים. אנחנו הצבענו
עכשיו על הצעה אחת שנוגעת בשניהם. הנושא החדש נגע להצעת החוק הממוזגת לפי
איך שהם פנו, ולכן הצבענו רק בהצבעה אחת על שני הסעיפים.

תודה רבה, נעלתי את הישיבה.

<< סיום >> הישיבה ננעלה בשעה 22:50. << סיום >>
