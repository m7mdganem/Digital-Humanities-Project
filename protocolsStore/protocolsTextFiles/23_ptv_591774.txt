הכנסת העשרים-ושלוש

מושב שני

פרוטוקול מס' 86

מישיבת ועדת הכנסת

יום שני, י"ד בכסלו התשפ"א (30 בנובמבר 2020), שעה 15:45

סדר היום:

1.  רביזיה על החלטת ועדת הכנסת בדבר קביעת ועדה לדיון בהצעות חוק הבאות:

1.  הצעת חוק הכשרות המשפטית והאפוטרופסות (תיקון - שלילת האפוטרופסות
    הטבעית עבור נאשמים ומורשעים בעבירות אלימות במשפחה), התשפ"א-2020
    (פ/2429/23), של ח"כ עודד פורר וקבוצת חברי הכנסת.

2.  הצעת חוק הכשרות המשפטית והאפוטרופסות (תיקון - שלילת אפוטרופסות מהורה
    שהורשע ברצח הורה נוסף של הקטין או של הקטין), התשפ"א-2020
    (פ/2333/23), של ח"כ גדעון סער

2.  בקשת יושב-ראש ועדת הכלכלה להקדמת הדיון בהצעת חוק מקורות אנרגיה
    (תיקון מס' 2), התשפ"א-2020 (מ/1347), לפני הקריאה השנייה והשלישית.

<<

3.  בקשת הממשלה להקדמת הדיון בהצעת חוק למניעת הסתננות (עבירות
    שיפוט)(הוראת שעה), התשפ"א-2020 (מ/1375), לפני הקריאה הראשונה.

נכחו:

חברי הוועדה:

איתן גינזבורג – היו"ר

עוזי דיין

עמית הלוי

בועז טופורובסקי

מתן כהנא

אופיר כץ

חמד עמאר

יצחק פינדרוס

טלי פלוסקוב

תהלה פרידמן

אלעזר שטרן

הילה שי וזאן

חברי הכנסת:

מיקי חיימוביץ

יוסף טייב

עאידה תומא סלימאן

מוזמנים:

יוני משרקי – יועץ שר הפנים

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

לאה קיקיון

רביזיה על החלטת ועדת הכנסת בנושא:

<< הצח >> הצעת חוק הכשרות המשפטית והאפוטרופסות (תיקון - שלילת
האפוטרופסות הטבעית עבור נאשמים ומורשעים בעבירות אלימות במשפחה),
התשפ"א-2020, של ח"כ עודד פורר << הצח >>

<< הצח > הצעת חוק הכשרות המשפטית והאפוטרופסות (תיקון - שלילת אפוטרופסות
מהורה שהורשע ברצח הורה נוסף של הקטין או של הקטין), התשפ"א-2020, של ח"כ
גדעון סער << הצח >>

<< יור >> היו"ר איתן גינזבורג: << יור >>

שלום לכולם, אני מתכבד לפתוח את הדיון. אנחנו ברביזיה. חבר הכנסת יצחק
פינדרוס, אתה רוצה לנמק?

<< דובר >> יצחק פינדרוס (יהדות התורה): << דובר >>

אני חושב שאין נימוק יותר טוב מאשר הנימוק שאמר יושב-ראש ישראל ביתנו איווט
ליברמן, ואני מצטט: "אני קורא לארגוני הנשים להכריז מלחמה על ש"ס ויהדות
התורה. אם החוק יגיע לוועדת החוקה משמעות הדבר הוא – טרפוד החוק. אני קורא
לחברים בקואליציה מהליכוד ומכחול לבן – להתייצב בצורה ברורה ולתמוך
בתמיכתנו, לתמוך בחוק שיעבור בוועדה לקידום מעמד האישה".

אני חושב שזה בדיוק מה שאמרת מקודם – אווירת ההסתה הזו, שאנחנו תומכים
ברצח, תומכים ברוצחים, הוא דבר בלתי מתקבל על הדעת. כל מי שמבין את הדבר
הזה חייב – והרי החוק הוא חוק מאוד פשוט ולא מורכב, חוק מאוד ברור. גם מה
שעבר בוועדת השרים לענייני חקיקה בחוק של עודד פורר, מאוד ברור וחד: אדם
שמואשם ברצח לא יכול להיות אפוטרופוס על הילדים שלו. אין פה יותר מדי
תסבוכות. אותו ייעוץ משפטי שייעץ לוועדת החוקה ייעץ בסופו של דבר לוועדה
לקידום מעמד האישה. והכתם הזה שמנסה הבן אדם שמפיץ פה כבר שנתיים חוץ משנאה
– שום דבר, חוץ משנאה הוא לא מפיץ פה כלום. אנחנו אוהבים להסביר שהליכוד
עושה את זה, כחול לבן עושים את זה, לפיד עושה את זה. יש פה בן אדם שעוסק
בשיטתיות כבר שנתיים בהפצת רק שנאה. בשביל לעצור את השנאה הזאת אני מבקש
מכול חברי הוועדה לדון מחדש בהחלטה שהייתה מקודם.

<< יור >> היו"ר איתן גינזבורג: << יור >>

נקיים הצבעה. מי בעד הרביזיה על החלטת ועדת הכנסת בדבר קביעת ועדה לדיון
בהצעות החוק: הצעת חוק הכשרות המשפטית והאפוטרופסות (תיקון - שלילת
האפוטרופסות הטבעית עבור נאשמים ומורשעים בעבירות אלימות במשפחה),
התשפ"א-2020, של ח"כ עודד פורר, שמספרה 2429, והצעת חוק הכשרות המשפטית
והאפוטרופסות (תיקון - שלילת אפוטרופסות מהורה שהורשע ברצח הורה נוסף של
הקטין או של הקטין), התשפ"א-2020, של ח"כ גדעון סער שמספרה 2333.

הצבעה

בעד ­– 7

נגד – 9

נמנעים – 1

הרביזיה לא התקבלה.

<< יור >> היו"ר איתן גינזבורג: << יור >>

הרביזיה לא התקבלה.

בקשת יושב-ראש ועדת הכלכלה להקדמת הדיון בהצעת חוק מקורות אנרגיה (תיקון
מס' 2), התשפ"א-2020 (מ/1347), לפני הקריאה השנייה והשלישית

<< יור >> היו"ר איתן גינזבורג: << יור >>

נושא נוסף על סדר היום – בקשת יושב-ראש ועדת הכלכלה להקדמת הדיון בהצעת חוק
מקורות אנרגיה (תיקון מס' 2), התשפ"א-2020 (מ/1347), לפני הקריאה השנייה
והשלישית. חברת הכנסת מיקי חיימוביץ – את רוצה לנמק?

<< דובר >> מיקי חיימוביץ' (כחול לבן): << דובר >>

כן. אנחנו הצלחנו ברגע האחרון להכניס תיקון לחוק מקורות אנרגיה. התיקון הזה
מבטיח את הפטור מהיטל השבחה לפאנלים סולריים על גגות. זה צעד חשוב מאוד שלא
יסיג את כל שוק האנרגיה לאחור. אנחנו הצלחנו לעשות את התיקון הזה, להצביע
עליו היום לקריאה שנייה ושלישית. אנחנו רוצים שהוא יעלה היום למליאה.

<< יור >> היו"ר איתן גינזבורג: << יור >>

תודה. מישהו רוצה להתייחס? אם לא, נעבור להצבעה. מי בעד הקדמת הדיון בהצעת
החוק לפי הצעת ועדת הכלכלה? ירים את ידו.

הצבעה

בעד – 9

נגד – אין

נמנעים – אין

הבקשה להקדמת הדיון התקבלה.

<< יור >> היו"ר איתן גינזבורג: << יור >>

תודה, פה אחד ההצעה התקבלה.

בקשת הממשלה להקדמת הדיון בהצעת חוק למניעת הסתננות (עבירות שיפוט)(הוראת
שעה), התשפ"א-2020 (מ/1375), לפני הקריאה הראשונה

<< יור >> היו"ר איתן גינזבורג: << יור >>

אנו עוברים לבקשה הבאה: בקשת הממשלה להקדמת הדיון בהצעת חוק למניעת הסתננות
(עבירות שיפוט)(הוראת שעה), התשפ"א-2020 (מ/1375), לפני הקריאה הראשונה.
יועץ שר הפנים, בבקשה.

<< דובר >> יוני משרקי: << דובר >>

מדובר בהארכת חוק מניעת הסתננות שפג תוקפה בתחילת דצמבר. הוראות שונות
בנושא מניעת הסתננות. אנחנו מבקשים לקדם את זה בהקדם כדי שנוכל להאריך את
זה לפני שפג תוקף החוק.

<< יור >> היו"ר איתן גינזבורג: << יור >>

מישהו רוצה להתייחס? אם כך, נעבור להצבעה. מי בעד הקדמת הדיון? ירים את
ידו.

הצבעה

בעד – 9

נגד – אין

נמנעים – אין

בקשת הקדמת הדיון התקבלה.

<< יור >> היו"ר איתן גינזבורג: << יור >>

תודה, הבקשה אושרה פה אחד. אני מודה לכם, הישיבה נעולה.

<< סיום >> הישיבה ננעלה בשעה 16:00. << סיום >>
