הכנסת התשע-עשרה

נוסח לא מתוקן

מושב ראשון

פרוטוקול מס' 26

מישיבת ועדת הכנסת

יום שני, כ"ג בתמוז התשע"ג (01 ביולי 2013), שעה 14:00

סדר היום:

בקשת יו"ר ועדת העבודה, הרווחה והבריאות להקדמת הדיון בהצעת חוק להשתתפותם
של העובדים, נושאי המשרה ובעלי תפקידים אחרים בשירות הציבורי, בצעדים
לייצוב המצב הפיסקלי במדינה במהלך השנים 2013 ו-2014 (הוראת שעה),
התשע"ג-2013, לפני הקריאה השנייה והשלישית

נכחו:

חברי הוועדה:

צחי הנגבי – היו"ר

יצחק וקנין

יריב לוין

אברהם מיכאלי

אורי מקלב

מוזמנים:

ענבל רונן – משרד האוצר

ייעוץ משפטי:

ארבל אסטרחן, נעה בן-שבת

מנהלת הוועדה:

אתי בן יוסף

רישום פרלמנטרי:

שלומית כהן

בקשת יו"ר ועדת העבודה, הרווחה והבריאות להקדמת הדיון בהצעת חוק להשתתפותם
של העובדים, נושאי המשרה ובעלי תפקידים אחרים בשירות הציבורי, בצעדים
לייצוב המצב הפיסקלי במדינה במהלך השנים 2013 ו-2014 (הוראת שעה),
התשע"ג-2013, לפני הקריאה השנייה והשלישית

היו"ר צחי הנגבי:

רבותי, הישיבה נפתחת. יריב, תסביר לנו למה שוב כינסת אותנו בהתראה קצרה.

יריב לוין:

הפעם לא אני כינסתי, הפעם כינס חיים כץ. חיים כץ ביקש לאשר פטור מחובת הנחה
בקריאה השנייה והשלישית לצורך החוק הידוע כחוק הפחתת השכר, כדי שהחוק הזה
יוכל לעבור עוד היום במליאה, וכך להיכנס לתוקפו באופן כזה שהפחתת השכר
תתבצע מיידית וללא דיחוי נוסף. בנסיבות האלה אני חושב שראוי שניענה לבקשתו.

היו"ר צחי הנגבי:

חבר הכנסת מקלב, האם יש לך הסתייגות?

אורי מקלב:

לא.

היו"ר צחי הנגבי:

האם אתה מתחייב ונשבע בנקיטת חפץ שלא לעשות רביזיה?

אורי מקלב:

על רביזיה אני לא מתחייב.

היו"ר צחי הנגבי:

אנחנו כבר לא רביזיוניסטים, אז יש לנו רביזיוניסט.

אנחנו נעלה להצבעה את החלטת הפיצול. מדובר בהצעת חוק להשתתפותם של העובדים,
נושאי המשרה ובעלי תפקידים אחרים בשירות הציבורי, בצעדים לייצוב המצב
הפיסקלי במדינה במהלך השנים 2013 ו-2014 (הוראת שעה), התשע"ג-2013, מ/766.
למעט החלק שפוצל, ועניינו נושא משכורתם של חיילים המשרתים בצה"ל על-פי
התחייבות לשירות קבע.

ארבל אסטרחן:

הפיצול יאושר היום במליאה, ואת החלק הזה רוצים להעלות היום לקריאה שנייה
ושלישית.

היו"ר צחי הנגבי:

מי בעד? מי נגד? מי נמנע?

הצבעה

בעד – 5

נגד – אין

נמנעים – אין

תודה רבה. הישיבה נעולה.

הישיבה ננעלה בשעה 14:10.
