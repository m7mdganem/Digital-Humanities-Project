הכנסת העשרים

מושב שלישי

פרוטוקול מס' 170

מישיבת ועדת הכנסת

יום רביעי, ט"ו בחשון התשע"ז (16 בנובמבר 2016), שעה 10:00

סדר היום:

א. קביעת ועדות לדיון בפרקים הבאים מתוך הצ"ח ההתייעלות הכלכלית (תיקוני
חקיקה להשגת יעדי התקציב לשנות 2017 ו- 2018, התשע"ז-2016 (מ/1083):

1. פרק ה', סעיפים 30 עד 41 (עקרונות לקביעת תקציב הביטחון).

2. פרק י"ב (שונות), סעיפים 117 ו-118 (מימון בחירות ברשויות המקומיות).

ב. בקשת חה"כ עפר שלח להעברת הצעת חוק אמות המידה לזכאות לסיוע מאגפי
השיקום והמשפחות במשרד הביטחון (תיקוני חקיקה), התשע"ה- 2015 (פ/281/20),
מוועדת העבודה הרווחה והבריאות לדיון בוועדה המשותפת של ועדת החוץ והביטחון
וועדת העבודה הרווחה והבריאות הדנה בחוק ההסדרים.

ג. בקשת יו"ר ועדת החוקה חוק ומשפט למיזוג הצעות החוק הבאות בהתאם לסעיף
84(ד) לתקנון הכנסת :

1. הצעת חוק העונשין (תיקון מס' 129), התשע"ו-2016 (מ/1079).

2. הצעת חוק העונשין (תיקון – החמרת הענישה לגבי קבלת שירותי זנות מקטין),
התשע"ו-2016 (פ/2548/20), של חה"כ יפעת שאשא ביטון וקבוצת חברי כנסת.

נכחו:

חברי הוועדה:

יואב קיש – היו"ר

יואל חסון

אלעזר שטרן

חברי הכנסת:

מנואל טרנברג

ייעוץ משפטי:

ארבל אסטרחן

מירי פרנקל-שור

מנהל/ת הוועדה:

אתי בן יוסף

רישום פרלמנטרי:

הדס צנוירט

בקשת חה"כ עפר שלח להעברת הצעת חוק אמות המידה לזכאות לסיוע מאגפי השיקום
והמשפחות במשרד הביטחון (תיקוני חקיקה), התשע"ה- 2015 (פ/281/20), מוועדת
העבודה הרווחה והבריאות לדיון בוועדה המשותפת של ועדת החוץ והביטחון וועדת
העבודה הרווחה והבריאות הדנה בחוק ההסדרים.

היו"ר יואב קיש:

בוקר טוב, אני מתכבד לפתוח את הישיבה.

נתחיל בסעיף ב', בקשת חבר הכנסת עפר שלח להעברת הצעת חוק אמות המידה לזכאות
לסיוע מאגפי השיקום והמשפחות במשרד הביטחון (תיקוני חקיקה), התשע"ה- 2015
(פ/281/20), מוועדת העבודה הרווחה והבריאות לדיון בוועדה המשותפת של ועדת
החוץ והביטחון וועדת העבודה הרווחה והבריאות הדנה בחוק ההסדרים.

יש לי הסכמות גם מאלי אלאלוף, יושב-ראש הוועדה. המטרה - למזג את זה. לא
רואה סיבה, לא להיענות לעניין. מישהו רוצה להתייחס?

מי בעד – ירים את ידו.

הצבעה

בעד הבקשה – פה אחד

הבקשה התקבלה.

היו"ר יואב קיש:

ההצעה התקבלה פה אחד.

בקשת יו"ר ועדת החוקה חוק ומשפט למיזוג הצעות החוק הבאות בהתאם לסעיף 84(ד)
לתקנון הכנסת:

1. הצעת חוק העונשין (תיקון מס' 129), התשע"ו-2016 (מ/1079).

  2. הצעת חוק העונשין (תיקון – החמרת הענישה לגבי קבלת שירותי זנות
  מקטין), התשע"ו-2016 (פ/2548/20), של חה"כ יפעת שאשא ביטון וקבוצת חברי
  כנסת.

היו"ר יואב קיש:

בקשת יו"ר ועדת החוקה חוק ומשפט למיזוג הצעות החוק הבאות בהתאם לסעיף 84(ד)
לתקנון הכנסת : הצעת חוק העונשין (תיקון מס' 129), התשע"ו-2016 (מ/1079);
הצעת חוק העונשין (תיקון – החמרת הענישה לגבי קבלת שירותי זנות מקטין),
התשע"ו-2016 (פ/2548/20), של חה"כ יפעת שאשא ביטון וקבוצת חברי כנסת.

סך הכול שילוב, כפי שתמיד מתבצע, בין חקיקה ממשלתית לפרטית. מישהו רוצה
להתייחס? יואל? אלעזר?

אלעזר שטרן (יש עתיד):

כפי שאמרת – זה מתקיים כל הזמן.

היו"ר יואב קיש:

מי בעד – ירים את ידו.

הצבעה

בעד הבקשה – פה אחד

הבקשה אושרה.

היו"ר יואב קיש:

פה אחד.

קביעת ועדות לדיון בפרקים הבאים מתוך הצ"ח ההתייעלות הכלכלית (תיקוני חקיקה
להשגת יעדי התקציב לשנות 2017 ו- 2018, התשע"ז-2016 (מ/1083):

1. פרק ה', סעיפים 30 עד 41 (עקרונות לקביעת תקציב הביטחון).

2. פרק י"ב (שונות), סעיפים 117 ו-118 (מימון בחירות ברשויות המקומיות).

היו"ר יואב קיש:

נעבור לסעיף א'. הוא קצת יותר מעניין, ואנחנו עוסקים פה בדיון ענייני,
ועדות מתוך חוק ההתייעלות הכלכלית. יש לנו שני נושאים: אחד זה נושא 2, פרק
י"ב, שיושב-ראש ועדת הפנים לא נמצא, וביקש שנדון בו כשהוא יהיה פה, אז לא
נדון בזה; ובפרק ה, סעיפים 30 עד 41 - עקרונות לקביעת תקציב הביטחון.

אני רוצה להזכיר בקצרה מה היה פה בוועדה הקודמת, שדנו בהחלטה הזו. בעיקרון
ההמלצה של הייעוץ המשפטי לכנסת לאותה נקודת זמן – אולי הוא השתנה מאז – היה
להעביר את זה לוועדה המשותפת של ועדת עבודה, רווחה ו-וועדת החוץ והביטחון.
חבר הכנסת מנואל טרכטנברג העלה את הנושא, שאולי ראוי שזה יהיה בוועדת כספים
ו-וועדת הביטחון, משותפת. לכן עצרנו את הדיון בסעיף זה, וחיכינו לניתוח
מדויק יותר של המחלקה המשפטית – היועצת המשפטית של ועדת הכנסת ארבל,
והיועצת המשפטית של ועדת החוץ והביטחון מירי, שנמצאת פה אתנו. אני רוצה
לשמוע את שתיכן, מה ההחלטה. בבקשה.

מירי פרנקל-שור:

חוק ההסדרים בפרק ביטחון מחולק לנושאים שונים. בין היתר, עלתה שם סוגיית
הפנסיות וסוגיית עקרונות תקציב הביטחון. יש קשר בין קביעת עקרונות קביעת
תקציב הביטחון לסוגיית הפנסיות. סוגיית הפנסיות עברה לוועדה משותפת של ועדת
העבודה והרווחה ו-וועדת חוץ והביטחון. לכן סברנו, שיש מקום להעביר גם את
עקרונות קביעת תקציב הביטחון לאותה ועדה.

לאחר שפרופ' טרכטנברג העלה את השגותיו בדיון בוועדת הכנסת, באתי בדברים
אתו, והדברים שלו התבססו – ובצדק - על האמירה, שהוועדה המשותפת לתקציב
הביטחון, שדנה בתקציב הביטחון לאורך השנה וכו', אכן דנה רבות בסוגיה של
עקרונות תקציב הביטחון, שמשפיעות על מודל צבא הקבע וכו'. לכן מה שהחלטנו זה
כך, וזה מה שמובא לאישור – שעקרונות תקציב הביטחון יעברו אכן לוועדה
המשותפת לוועדת הכספים ולוועדת החוץ והביטחון, בראשות ועדת הכספים.

היו"ר יואב קיש:

הוועדה המשותפת שהוקמה בראשות גפני?

מירי פרנקל-שור:

לא. ארבל תגיד אם צריך להציג אותה מחדש. היא משותפת אחרת, כי היא תהיה
בראשות יושב-ראש ועדת החוץ והביטחון.

היו"ר יואב קיש:

היא קיימת.

ארבל אסטרחן:

לא, היא לא ועדה מחוקקת. באותו הרכב בדיוק מקימים ועדה שתדון- - -

היו"ר יואב קיש:

אני במשותפת. למה אני לא פה? היא באותו הרכב. לא יכול להיות.

מירי פרנקל-שור:

רק אשלים לצורך הפרוטוקול – לפעמים הפרוצדורה קובעת את המהות. הפרק של
עקרונות תקציב הביטחון יעבור לוועדה משותפת של ועדת הכספים-חוץ וביטחון,
בראשות חוץ וביטחון.

היו"ר יואב קיש:

אז אנחנו מפצלים בין 30 ל-41 סעיפים?

מירי פרנקל-שור:

לא. 30 עד 41 זה עקרונות תקציב הביטחון.

היו"ר יואב קיש:

זה הדיון כרגע.

מירי פרנקל-שור:

אסביר לצורך הפרוטוקול את הרעיון, מדוע שינינו מהעמדה שהיתה בעבר בוועדת
הכנסת. סוגיית הפנסיה תישאר בוועדה המשותפת לוועדת החוץ וביטחון ו-וועדת
העבודה והרווחה, ובמידת הצורך, כיוון שיש קשר בין הדברים, נקיים במידת
הצורך, בכל דיון ודיון, ישיבות משותפות.

היו"ר יואב קיש:

בבקשה.

מנואל טרכטנברג (המחנה הציוני):

כשהסתכלנו פנימה בתכנים, 30 עד 41, מדובר בעקרונות שבאים להסדיר את תקציב
הביטחון בכללותו. לכן הדעת נותנת, שזה צריך להידון בפורום שמתמחה בזה ומכיר
את הדברים. אתה יודע שזה מורכב, ולא כל מי שנכנס לוועדה, מכיר את המשמעות
של הסעיפים השונים בתקציב. זה ברור.

מצד שני, רוב הזמן יש שני הסעיפים האחרים, שבגלל המשקל הגדול של גמלאות, לא
יכול להיות שלא תהיה התאמה בין מה שייקבע – אז יהיו דיונים משותפים, במידת
הצורך. אני צופה שלא יהיה צורך כזה; אני מכיר את הדברים. אבל אם יתעורר
צורך כזה, ודאי שצריך להיות מתואמים, אבל הפורום הנכון לדון על עקרונות
תקציב הביטחון הוא הוועדה המשותפת לתקציב הביטחון.

היו"ר יואב קיש:

אוקיי. ברור. אתם תהיו בעד ההצעה הזאת? אם לא, אעשה גיוס, כי אנחנו רוצים
כן ללכת לכיוון הזה, אבל פה חברי אופוזיציה.

מנואל טרכטנברג (המחנה הציוני):

אני בעד ההצעה הזאת.

היו"ר יואב קיש:

אלעזר, חשוב לי שתבין – יש פה ייעוץ משפטי שקיבלנו, עניינו של ענין שמנו
העיר את תשומת לב הוועדה בפעם הבאה.

אלעזר שטרן (יש עתיד):

לי קשה.

היו"ר יואב קיש:

אני יודע. תעשה מה שאתה רוצה. אני לא רוצה לכפות, הכול בסדר.

אני קובע שזו המלצת הוועדה, שאני מעלה להצבעה. אנחנו דנים עכשיו בקביעת
ועדה לפרק ה' לחוק ההתייעלות הכלכלית, סעיפים 30 עד 41. ההמלצה שלנו היא
להקים ועדה משותפת של ועדת החוץ והביטחון ו-וועדת הכספים, בהרכב הקיימת –
נעבור רגע – מטעם ועדת חוץ וביטחון: אבי דיכטר – יושב-ראש, ענת ברקו, יואב
קיש, שלי יחימוביץ, עפר שלח, מוטי יוגב. ועדת הכספים: משה גפני, מיקי מכלוף
זוהר, יצחק וקנין, אלי כהן, אראל מרגלית, מנו טרכטנברג. זו הוועדה המשותפת
בראשות חבר הכנסת אבי דיכטר.

ארבל אסטרחן:

חשוב לומר שזה באותו הרכב, כך שאם יש שינוי בהרכב הוועדה המשותפת לתקציב
הביטחון, ישתנה בהתאם.

היו"ר יואב קיש:

אני מקבל את ההערה של ארבל. אותו הרכב. כל שינוי שיהיה שם, ישפיע גם על
השינוי פה. כפי שאמר חבר הכנסת טרכטנברג, בנושאים רלוונטיים לפנסיה – וגם
היועצים המשפטיים אמרו - הנושא יידון במשותף עם הוועדה המשותפת, אם יהיה
צורך, גם לעבודה ורווחה.

אלעזר שטרן (יש עתיד):

אפשר לחזור על הוועדה?

היו"ר יואב קיש:

בבקשה. עפר שלח שם שלכם. היא קיימת – זו לא ועדה חדשה.

יואל חסון (המחנה הציוני):

הפנסיה יהיה בעבודה ורווחה?

מירי פרנקל-שור:

כן. משותפת לחוץ וביטחון.

היו"ר יואב קיש:

מי בעד ההחלטה, כפי שהקראתי – שירים את ידו. מי נגד? מי נמנע?

הצבעה

בעד ההחלטה – 3

נגד – אין

נמנעים - 1

ההחלטה אושרה.

היו"ר יואב קיש:

התקבלה.

תודה רבה, הישיבה נעולה.

הישיבה ננעלה בשעה 10:15.
