הכנסת העשרים-ושלוש

מושב ראשון

פרוטוקול מס' 30

מישיבת ועדת הכנסת

יום שלישי, ח' בתמוז התש"ף (30 ביוני 2020), שעה 13:00

סדר היום:

<< נושא >> א. פניית יושב ראש ועדת החוץ וביטחון בדבר טענת נושא חדש בעת
הדיון בהצעת חוק הסמכת שירות הביטחון הכללי לסייע במאמץ הלאומי לצמצום
התפשטות נגיף הקורונה (הוראת שעה), התש"ף-2020 (מ/1334) << נושא >> -
רביזיה

<< נושא >> ב. בקשת יושב-ראש ועדת החוקה, חוק ומשפט להקדמת דיון << נושא >>
בהצעת חוק לתיקון והארכת תוקפן של תקנות שעת חירום (נגיף הקורונה החדש) –
דיונים בהשתתפות עצורים, אסירים וכלואים, לפני הקריאה השנייה והשלישית.

נכחו:

חברי הוועדה:

איתן גינזבורג – היו"ר

טלי פלוסקוב

עינב קאבלה

אלעזר שטרן

חברי הכנסת:

אלי אבידר

אוריאל בוסו

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

לאה קיקיון

פניית יושב ראש ועדת החוץ וביטחון בדבר טענת נושא חדש בעת הדיון בהצעת חוק
הסמכת שירות הביטחון הכללי לסייע במאמץ הלאומי לצמצום התפשטות נגיף הקורונה
(הוראת שעה), התש"ף-2020 (מ/1334)

<< יור >> היו"ר איתן גינזבורג: << יור >>

שלום לכולם, אני מתכבד לפתוח את ישיבת ועדת הכנסת. על סדר היום – רביזיה
שהגישו חברי הכנסת אלי אבידר ואלעזר שטרן על פניית יושב-ראש ועדת החוץ
והביטחון בדבר טענת נושא חדש. ניתן לחבר הכנסת אבידר לנמק את הרביזיה.

<< דובר >> אלי אבידר (ישראל ביתנו): << דובר >>

מבחינתי אפשר להביא את הנושא להצבעה.

<< יור >> היו"ר איתן גינזבורג: << יור >>

בכל זאת, תגיד איזו מילה? משהו.

<< דובר >> אלי אבידר (ישראל ביתנו): << דובר >>

אנחנו נמצאים באירוע היסטורי שאנחנו עוד נתבייש בו עוד הרבה מאוד שנים.
ביקשת. אמרתי את זה כבר פעם אחת. אתה רוצה שאני אגיד את זה עוד פעם? זה לא
מכבד אותנו. חשבתי שלפעמים חברי כנסת צריכים להיות מרוצים על התקופה שהם
נמצאים בה, ואני באמת מרוצה, אני בר מזל, בתקופה כזו, שיש התרחשות כזו והיא
לא התרחשות רגילה. אבל כל יום שעובר וכל שעה שעוברת רק הופכים את זה לבושה
יותר גדולה, לצערי.

<< יור >> היו"ר איתן גינזבורג: << יור >>

אני לא צריך להשיב, אני רק צריך להגיד באופן כללי שמכיוון שאנחנו עוסקים
ברביזיה לנושא חדש, הוא נושא קונקרטי וענייני, כמובן שכל אחד יצביע לפי
הבנתו אבל אני עדיין חוזר על הדברים שאמרתי קודם – הדברים צריכים להיות
בצורה מסודרת, כפי שנקבע אתמול, בצורה שבה הכנסת תדע להתנהל בצורה מכובדת
שתכבד גם אותה ואת מעמדה וגם את הממשלה.

אז אנחנו נקיים את ההצבעה על הרביזיה. מי בעד הרביזיה? ירים את ידו

הצבעה

בעד- 1

נגד – 5

הרביזיה לא התקבלה.

<< יור >> היו"ר איתן גינזבורג: << יור >>

אני מודה לכם, הרביזיה לא התקבלה.

בקשת יושב-ראש ועדת החוקה, חוק ומשפט להקדמת דיון

<< יור >> היו"ר איתן גינזבורג: << יור >>

נושא נוסף, ברשותכם – יש בקשה של יושב-ראש ועדת החוקה, חוק ומשפט להקדמת
דיון בהצעת לתיקון והארכת תוקפן של תקנות שעת חירום (נגיף הקורונה החדש)(
דיונים בהשתתפות עצורים, אסירים וכלואים) – לפני הקריאה השנייה והשלישית.

הבקשה התקבלה לאור העובדה שבישיבתה מהיום ועדת החוקה, חוק ומשפט אישרה את
פיצול הצעת החוק כאמור, את הצעת החוק ניהול דיוני ועדת השחרורים והוועדה
לעיון בעונש (נגיף הקורונה החדש), וסיימה את הכנת הצעה לתיקון ולהארכת
תוקפן של תקנות שעת חירום (דיונים בהשתתפות עצורים, אסירים וכלואים) לקראת
שנייה ושלישית, והם מבקשים את אישור הוועדה להביא את ההצעה הזו להצבעה
במליאה היום. אם זה מקובל עלינו אז נוכל - - - זה הגיע בהסכמה שם, בוועדה?

<< קריאה >> קריאה: << קריאה >>

כן.

<< יור >> היו"ר איתן גינזבורג: << יור >>

גם הפטור?

<< קריאה >> קריאה: << קריאה >>

כן.

<< יור >> היו"ר איתן גינזבורג: << יור >>

אם כך, לאור העובדה שמדובר בהסכמה, אני מבקש להעלות את זה להצבעה. מי בעד
בקשת יושב-ראש ועדת החוקה, חוק ומשפט להקדמת הדיון?

הצבעה

הבקשה התקבלה.

<< יור >> היו"ר איתן גינזבורג: << יור >>

פה אחד, ההצעה התקבלה.

אני מודה לכולם, ישיבה זו נעולה.

<< סיום >> הישיבה ננעלה בשעה 13:15
