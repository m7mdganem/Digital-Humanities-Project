הכנסת העשרים-ושלוש

מושב שני

פרוטוקול מס' 110

מישיבת ועדת הכנסת

יום שני, י"ב בשבט התשפ"א (25 בינואר 2021), שעה 16:50

סדר היום:

<< הצח >> קביעת ועדה לדיון בהצעת חוק סמכויות מיוחדות להתמודדות עם נגיף
הקורונה החדש (הוראת שעה) (תיקון מס' 4), התשפ"א-2020 (מ/1371), לשם הכנתה
לקריאה השנייה והשלישית << הצח >>

נכחו:

חברי הוועדה:

איתן גינזבורג – היו"ר

עמית הלוי

אחמד טיבי

מטי יוגב

אופיר כץ

מיכאל מלכיאלי

יצחק פינדרוס

תהלה פרידמן

אלעזר שטרן

שבח שטרן

הילה שי וזאן

חברי הכנסת:

ולדימיר בליאק

משה גפני

מאי גולן

יוליה מלינובסקי

סונדוס סאלח

יעל רון בן משה

אריאל קלנר

קטי שטרית

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

אלון דמלה

<< נושא >> << הצח >> קביעת ועדה לדיון בהצעת חוק סמכויות מיוחדות
להתמודדות עם נגיף הקורונה החדש (הוראת שעה) (תיקון מס' 4), התשפ"א-2020
(מ/1371), לשם הכנתה לקריאה השנייה והשלישית << הצח >>

<< יור >> היו"ר איתן גינזבורג: << יור >>

חברי הכנסת, אני מתכבד לפתוח את ישיבת ועדת הכנסת. היום יום שני י"ב בשבט
התשפ"א, 25 בינואר 2021. על סדר-היום: קביעת ועדה לדיון בהצעת חוק סמכויות
מיוחדות להתמודדות עם נגיף הקורונה החדש (הוראת שעה) (תיקון מס' 4), מ/1371
לשם הכנתה לקריאה שנייה ושלישית.

במהלך הדיון במליאה שהתקיימה היום נשמעו מספר הצעות להעביר את הצעת החוק
לכמה ועדות, ביניהן ועדת החוקה, חוק ומשפט, ועדת הפנים וועדת הכנסת. ואנחנו
מתכנסים לדון באיזו ועדה תדון בחוק.

<< דובר >> יצחק פינדרוס (יהדות התורה): << דובר >>

אני רוצה להציע הצעה לסדר לפני שנתחיל.

<< יור >> היו"ר איתן גינזבורג: << יור >>

בטרם אני אתן לך להציע את ההצעה לסדר, אני רק אומר בגדול שכפי שאמרתי גם
היום, הצעת החוק הזאת לא באה כנגד שום מגזר, חברה, קהילה בחברה הישראלית.
היא באה לסגור פתח שחסר בחוק הסמכויות, שהוא התמודדות עם גורמים שמפרים
חוק. ולא רק הקנסות הם חשובים, אולי הכי פחות חשובים בתוך חוק כזה, אלא
האפשרות ליצור מצבים שבהם כשמישהו עושה לעצמו דין אפשר יהיה למצות את הדין.
ואם יש מוסד או גוף, אולם או כל דבר כזה, שפותח בניגוד לסגר, אז כמו
שסוגרים עסקים או גופים אחרים אז צריך גם לסגור מוסדות שנפתחים. זה לא כזה
מורכב כל עוד הסגר בתוקף. אם הסגר פג, אז החוק לא רלוונטי. אבל כל עוד נגזר
על כולם לסגור את פעולותיהם, כולם צריכים לסגור את פעולותיהם.

ולכן לא מדברים פה על מישהו ספציפי, על מגזר ספציפי. מדברים פה על משהו שכל
החברה הישראלית צריכה לשאת על כתפיה ואחריות היא על כולנו.

כן, בטרם אני נעשה את הדיון, פינדרוס, בבקשה. ביקשת הצעה לסדר.

<< דובר_המשך >> יצחק פינדרוס (יהדות התורה): << דובר_המשך >>

לפני שמדברים על קביעת הוועדה, אני רוצה לדבר על התחלה על יום שני י"ב בשבט
התשפ"א בכנסת ישראל. הכנסת התכנסה היום בגלל 25 חתימות של חברי האופוזיציה
על אף שגם אני רציתי לחתום על מצב בתי החולים. ראה זה פלא, הנושא הראשון על
סדר-היום הוא דאגה לחי האזרחי ישראל, קנסות לאכיפה בשביל לעצור את התפשטות
הנגיף.

אני פשוט חייב לומר לכם שהתרגשתי. סוף סוף ממשלת ישראל, ששכחה שיש איזושהי
עיר עם מיליון תושבים בלי בתי חולים, ש-80% מחולי הקורונה שלהם נוסעים
למרכז הארץ כי אי-אפשר לאשפז אותם פה. חולה קורונה ירושלמי חיכה אתמול
בכניסה לבילינסון ארבע שעות. ממשלת ישראל שכחה מזה.

<< יור >> היו"ר איתן גינזבורג: << יור >>

יצחק.

<< דובר >> יצחק פינדרוס (יהדות התורה): << דובר >>

אבל היא כולה בהתרגשות. כולה בהתרגשות. היא נזכרה שיש בעיה בקורונה.

<< יור >> היו"ר איתן גינזבורג: << יור >>

הצעה לסדר, לא נאום. הצעה לסדר.

<< דובר_המשך >> יצחק פינדרוס (יהדות התורה): << דובר_המשך >>

לא אהבתי את הצביעות הזאת.

<< יור >> היו"ר איתן גינזבורג: << יור >>

שנייה, חבר הכנסת פינדרוס.

<< דובר_המשך >> יצחק פינדרוס (יהדות התורה): << דובר_המשך >>

על הצביעות הזאת אני אומר, אני חושב שקודם כול צריך לדון על חיי אדם.

<< יור >> היו"ר איתן גינזבורג: << יור >>

בדרך כלל, אין אופוזיציה בכנסת.

<< דובר >> תהלה פרידמן (כחול לבן): << דובר >>

אבל מדברים על חיי אדם.

<< דובר >> יצחק פינדרוס (יהדות התורה): << דובר >>

קודם כול, לדון על חיי אדם לפני שמדברים על פנטזיות ודמיונות, על דברים - -
-

<< יור >> היו"ר איתן גינזבורג: << יור >>

חבר הכנסת, מי שביקש את כינוס המליאה היא ממשלת ישראל. ממשלת ישראל פנתה
ליושב-ראש הכנסת בבקשה לכנס את המליאה לדון בחוק הזה. אז אני מבקש- - -

<< דובר_המשך >> יצחק פינדרוס (יהדות התורה): << דובר_המשך >>

אני מדבר על אותה ממשלה, שאם היא דואגת לחיי אדם.

<< יור >> היו"ר איתן גינזבורג: << יור >>

אוקיי. מאה אחוז. מה ההצעה לסדר שלך, אדוני?

<< דובר_המשך >> יצחק פינדרוס (יהדות התורה): << דובר_המשך >>

חיי אדם כן. קודם כול, לדאוג לחיי אדם.

<< יור >> היו"ר איתן גינזבורג: << יור >>

אז בוא נעשה את זה.

<< דובר_המשך >> יצחק פינדרוס (יהדות התורה): << דובר_המשך >>

אנחנו נמצאים בירושלים שאין בה בתי חולים כרגע. אם זה כל כך דחוף חיי אדם
לממשלת ישראל ובאמת אכפת לה מחיי אדם, לא רק ממערכות בחירות - -

<< יור >> היו"ר איתן גינזבורג: << יור >>

דנו בזה.

<< דובר_המשך >> יצחק פינדרוס (יהדות התורה): << דובר_המשך >>

- - אלא ישנם עוד דברים חשובים, קודם כול, בואו נדון על הנושא האמיתי כרגע,
על חולים שאין להם פתרון בריאותי.

<< יור >> היו"ר איתן גינזבורג: << יור >>

בסדר. בסדר. זה לא סמכותה של הוועדה הזאת.

<< דובר_המשך >> יצחק פינדרוס (יהדות התורה): << דובר_המשך >>

ואחר כך נתחיל לדון על כל מיני פנטזיות של מערכות בחירות ופוליטיות של כל
מיני אנשים.

<< יור >> היו"ר איתן גינזבורג: << יור >>

טוב. תודה. כן, חברים, יש הצעה להעלות את זה לוועדת החוקה או לוועדת הפנים
או לוועדת הכנסת.

<< דובר >> מיכאל מלכיאלי (ש"ס): << דובר >>

אני רוצה לדבר.

<< יור >> היו"ר איתן גינזבורג: << יור >>

כן, בבקשה, מלכיאלי.

<< דובר >> מיכאל מלכיאלי (ש"ס): << דובר >>

תודה, אדוני היושב-ראש. תודה רבה על קיום הדיון בזריזות ובדחיפות. אנחנו
נמצאים באמת בדיון מאוד מאוד חשוב שבא לדבר על נושא הקנסות והאכיפה וכל מה
שמשתמע מכך.

במליאה היו כמה שדיברו בעניין של אם לנו יש התנגדות, אם הצבענו נגד, בגלל
הנושא של אם זה מוסדות חינוך, אם זה כל דבר ודבר. אז כל מי שיודע – אני
בוודאי, אם זה לדבר מטעם ש"ס, אצלנו כל מוסדות החינוך הם סגורים. אני עצמי
כבר תקופה מאוד ארוכה גם בשבתות מתפלל בבית יחד עם הילדים. זאת אומרת,
הנושא הזה בכלל בכלל לא שם. הוא נילקח לשם ובטעות.

יש דבר שהכי מפריע לנו בחוק הזה בכלל. על אף שאנחנו לאורך כל הדרך דיברנו
על החובה לקיים ולציית להנחיות – מי שעקב אחר החלטות של מועצת חכמי התורה
של ש"ס, על מה שהרבנים אמרו, ומי שעקב גם אחר פסקים המאוד מאוד ברורים של
הרבנים של ש"ס שדיברו בימים האחרונים, אז אין פה מקום שמישהו שמנסה, חלילה,
להצטדק או לומר משהו נגד הנחיות, אלא אנחנו חושבים שבזמן שבאמת זמן שהוא
מאוד, שהעסקים קורסים, ללכת ולתת קנסות בצורה לא מידתית, הדבר הזה הוא דבר
שדרוש ודורש הרבה שיקול דעת. לא לבוא בבת אחת מהמליאה לוועדת הכנסת, ואנחנו
רגילים לוועדות הכנסת שלא מתכנסות כל כך מהר מהרגע להרגע. הבהילות, אני
חושב, צריכה קיים את הדיון - - -

<< דובר >> תהלה פרידמן (כחול לבן): << דובר >>

למה? בשבוע שעבר את ועדת החוקה ניסיתם לכנס ב-22:30.

<< דובר >> מיכאל מלכיאלי (ש"ס): << דובר >>

לא, בסדר. אגב, דעותיי על הוועדות - - -

<< יור >> היו"ר איתן גינזבורג: << יור >>

חבר הכנסת מלכיאלי, לאיזו ועדה אתה רוצה שזה יעבור?

<< דובר_המשך >> מיכאל מלכיאלי (ש"ס): << דובר_המשך >>

רגע, שנייה. אני חושב. רגע. והיות שאנחנו חושבים שדיון כזה הוא נושא מאוד
מאוד מעמיק, ובזמן שהקנסות הם קנסות לא מידתיים, אני אסביר את עצמי. יש
סנדלר מסכן, יש לו חנות - - -

<< יור >> היו"ר איתן גינזבורג: << יור >>

טוב, חבר הכנסת מלכיאלי, אנחנו לא דנים בחוק עכשיו.

<< דובר_המשך >> מיכאל מלכיאלי (ש"ס): << דובר_המשך >>

רגע.

<< יור >> היו"ר איתן גינזבורג: << יור >>

לא. אנחנו לא דנים בחוק.

<< דובר_המשך >> מיכאל מלכיאלי (ש"ס): << דובר_המשך >>

אני רק רוצה לנמק.

<< יור >> היו"ר איתן גינזבורג: << יור >>

אנחנו דנים כרגע בוועדה שתדון בו.

<< דובר_המשך >> מיכאל מלכיאלי (ש"ס): << דובר_המשך >>

לא, אני רוצה לנמק.

<< יור >> היו"ר איתן גינזבורג: << יור >>

לא. סליחה, אדוני. אני נתתי לך כי ביקשת.

<< דובר_המשך >> מיכאל מלכיאלי (ש"ס): << דובר_המשך >>

למה? אני מנמק.

<< יור >> היו"ר איתן גינזבורג: << יור >>

בסדר. אז אני שואל אותך שלוש פעמים איפה אתה רוצה שזה יידון.

<< דובר >> מיכאל מלכיאלי (ש"ס): << דובר >>

עוד לא נימקתי. רגע.

<< יור >> היו"ר איתן גינזבורג: << יור >>

בסדר. אתה יכול גם לגמור בעוד שבוע. זו גם אפשרות.

<< דובר_המשך >> מיכאל מלכיאלי (ש"ס): << דובר_המשך >>

לא, אני רוצה קודם כול לנמק.

<< יור >> היו"ר איתן גינזבורג: << יור >>

בסדר, אדוני. אנחנו לא דנים כרגע בחוק.

<< דובר_המשך >> מיכאל מלכיאלי (ש"ס): << דובר_המשך >>

לא.

<< יור >> היו"ר איתן גינזבורג: << יור >>

אני רוצה לדעת לאיזו ועדה אתה רוצה שהחוק הזה יעבור.

<< דובר >> יצחק פינדרוס (יהדות התורה): << דובר >>

יש בתי חולים בירושלים עם חלות ויין לקידוש. תהיה רגוע. תהיה רגוע, יש חלות
לקידוש בירושלים.

<< דובר_המשך >> מיכאל מלכיאלי (ש"ס): << דובר_המשך >>

אגיד, רגע.

<< יור >> היו"ר איתן גינזבורג: << יור >>

לאיזו ועדה?

<< דובר >> יצחק פינדרוס (יהדות התורה): << דובר >>

יש בתי חולים עם חלות לקידוש.

<< יור >> היו"ר איתן גינזבורג: << יור >>

אתה נותן לי תשובה או לא נותן לי תשובה?

<< דובר >> מיכאל מלכיאלי (ש"ס): << דובר >>

אם אני סתם אזרוק מספר, אנשים לא יבינו.

<< יור >> היו"ר איתן גינזבורג: << יור >>

אנחנו סומכים עליך.

<< דובר_המשך >> מיכאל מלכיאלי (ש"ס): << דובר_המשך >>

אף אחד לא יבין למה - - -

<< יור >> היו"ר איתן גינזבורג: << יור >>

תודה, מלכיאלי.

<< דובר_המשך >> מיכאל מלכיאלי (ש"ס): << דובר_המשך >>

ממש תודה.

<< יור >> היו"ר איתן גינזבורג: << יור >>

בבקשה.

חבר הכנסת שטרן.

<< דובר_המשך >> מיכאל מלכיאלי (ש"ס): << דובר_המשך >>

לא. איתן.

<< יור >> היו"ר איתן גינזבורג: << יור >>

לא. אי-אפשר, מלכיאלי. אתה עושה לי פיליבסטר עכשיו.

<< דובר_המשך >> מיכאל מלכיאלי (ש"ס): << דובר_המשך >>

אני רוצה להסביר, מה? אני לא עושה שום פיליבסטר. אני לא אופוזיציה. אני בסך
הכול רוצה לדבר ולהסביר. היות שהרבה דיברו שיש לנו, חלילה, בעיה, אז זה לא
נכון. כי אנחנו אומרים שללכת לסנדלר מסכן, שיש לו חנות שתיים על שתיים,
ולהטיל עליו קנסות כמו אדם שפותח את איקאה או משהו כזה, זה משהו לא חכם.
אני כחבר ועדת החוקה אני אומר, אנחנו בוועדת החוקה יש לנו דיונים עמוקים
מאוד. הוועדה היא לא מעט עסקה מאות רבות של שעות בנושאים האלה. אז אני
חשבתי שיותר נכון לקיים את הדיונים שם רק מהסיבה - - -

<< יור >> היו"ר איתן גינזבורג: << יור >>

תודה.

<< דובר_המשך >> מיכאל מלכיאלי (ש"ס): << דובר_המשך >>

רגע, שנייה. פינדרוס, לא מבין אותי. תסביר לו.

<< יור >> היו"ר איתן גינזבורג: << יור >>

לא מבין אותך. לא מבין אותך.

<< דובר_המשך >> מיכאל מלכיאלי (ש"ס): << דובר_המשך >>

רק מהסיבה - - -

<< דובר_המשך >> יצחק פינדרוס (יהדות התורה): << דובר_המשך >>

איזו ועדה אתה מציע?

<< יור >> היו"ר איתן גינזבורג: << יור >>

כן. תודה.

<< דובר >> יצחק פינדרוס (יהדות התורה): << דובר >>

רוצה להצטרף להצעה שלך.

<< דובר >> מיכאל מלכיאלי (ש"ס): << דובר >>

היות שיש לנו את השעות הרבות של הדיונים בנושאים האלה - -

<< יור >> היו"ר איתן גינזבורג: << יור >>

תודה.

<< דובר_המשך >> מיכאל מלכיאלי (ש"ס): << דובר_המשך >>

- - אני חושב שלא צריך לקחת את הניסיון הרב בוועדה ולזרוק את זה, חלילה,
לאשפה.

<< יור >> היו"ר איתן גינזבורג: << יור >>

תודה רבה.

חבר הכנסת אלעזר שטרן, בבקשה.

<< דובר >> אלעזר שטרן (יש עתיד-תל"ם): << דובר >>

טוב. אני שמעתי את מה שאמרו החברים שלי, גם פינדרוס.

<< דובר >> יצחק פינדרוס (יהדות התורה): << דובר >>

אני לא דיברתי על החוק ועל הוועדה.

<< דובר_המשך >> אלעזר שטרן (יש עתיד-תל"ם): << דובר_המשך >>

סליחה.

<< דובר >> יצחק פינדרוס (יהדות התורה): << דובר >>

דיברתי על הדאגה של הממשלה לחיי אדם.

<< יור >> היו"ר איתן גינזבורג: << יור >>

כן, בבקשה, אלעזר.

<< דובר >> אלעזר שטרן (יש עתיד-תל"ם): << דובר >>

אני חושב שדווקא בגלל התורים בבתי החולים, וארבע שעות, כמו שפינדרוס דיבר
על זה ובצדק, צריך להגביר את הקנסות כדי שלא יהיו תורים. הרי אני חושב שזו
תוצאה - - -

<< דובר_המשך >> יצחק פינדרוס (יהדות התורה): << דובר_המשך >>

צריך בתי חולים בירושלים. תורים לא דווקא.

<< דובר >> אלעזר שטרן (יש עתיד-תל"ם): << דובר >>

אני שומע את המנהיגים של הציבור החרדי לפחות בכנסת יוצאים נגד כל מפרי
החוק. זה בדיוק מה לצמצם את מפרי החוק. ולכן, מבחינתי, זה הולך בשילוב אחד
עם הדעה של מה שרוצים המנהיגים החרדים.

<< דובר >> יצחק פינדרוס (יהדות התורה): << דובר >>

סתם שאלה, אלעזר. אלעזר, למה אין בחוק סגירה מוחלטת של אולם שמחות שעובר על
החוק? למה אין בחוק סגירת העסקים?

<< יור >> היו"ר איתן גינזבורג: << יור >>

אתה טועה. יש.

<< דובר >> יצחק פינדרוס (יהדות התורה): << דובר >>

אין.

<< יור >> היו"ר איתן גינזבורג: << יור >>

יש.

<< דובר_המשך >> יצחק פינדרוס (יהדות התורה): << דובר_המשך >>

תקרא.

<< יור >> היו"ר איתן גינזבורג: << יור >>

אתה טועה, יש. אתה טועה, יש. יש.

<< דובר_המשך >> יצחק פינדרוס (יהדות התורה): << דובר_המשך >>

אין.

<< יור >> היו"ר איתן גינזבורג: << יור >>

אתה יודע למה אין? כי הסעיף היחידי שמחריג הוא רק את מוסדות החינוך. כי
היום שוטר יכול לסגור אולם אירועים. הוא לא יכול לסגור מוסד חינוך. הוא לא
יכול.

<< דובר_המשך >> יצחק פינדרוס (יהדות התורה): << דובר_המשך >>

הוא לא יכול - - - רישיון עסק - - - יכול לסגור לו - - -

<< יור >> היו"ר איתן גינזבורג: << יור >>

אתה לא מכיר. אז הוא יכול לסגור אותו, אדוני. תכיר את החוק. אתה לא מכיר את
החוק.

<< דובר_המשך >> אלעזר שטרן (יש עתיד-תל"ם): << דובר_המשך >>

א', אני שמח שקיבלת את התשובה.

<< יור >> היו"ר איתן גינזבורג: << יור >>

אתה פשוט לא מכיר את החוק.

<< דובר >> יצחק פינדרוס (יהדות התורה): << דובר >>

אני מכיר את החוק.

<< דובר >> אלעזר שטרן (יש עתיד-תל"ם): << דובר >>

ב', זה לא שאלה למה כן ואחרים לא. לא כתוב בחוק: ישיבות. אני לא מבין מה
אתה רוצה. לא כתוב: תלמודי תורה.

<< דובר >> יצחק פינדרוס (יהדות התורה): << דובר >>

כן. כתוב: מוסדות.

<< דובר >> אלעזר שטרן (יש עתיד-תל"ם): << דובר >>

לא. מוסדות - - -

<< יור >> היו"ר איתן גינזבורג: << יור >>

מוסדות חינוך.

<< דובר >> יצחק פינדרוס (יהדות התורה): << דובר >>

רק מוסדות חינוך. רק מוסדות חינוך.

<< דובר >> אלעזר שטרן (יש עתיד-תל"ם): << דובר >>

כל הילדים שלי במוסדות חינוך. כל הילדים שלי במוסדות בחינוך. ואם יעשו שם
עבירות, אז שיסגרו אותם וייתנו להם קנס כמו שנותנים - - -

<< דובר >> יצחק פינדרוס (יהדות התורה): << דובר >>

לא. אבל מוסדות חינוך - - - לסגור אותם.

<< יור >> היו"ר איתן גינזבורג: << יור >>

בוודאי שכן. אתה סתם, אתה רואה, אתה לא מכיר את החוק אפילו. ראש הרשות
שרוצה לסגור מוסד חינוך שפותח יש לו סמכות לסגור אותו. אבל את מוסדות חינוך
אחרים הוא לא יכול אם הם לא תחתיו, למשל, אוקיי? אז היום החוק הזה מתקן את
הפרצה הזאת בחוק.

<< דובר >> אלעזר שטרן (יש עתיד-תל"ם): << דובר >>

טוב.

<< יור >> היו"ר איתן גינזבורג: << יור >>

את החוק הזה לא אלעזר שטרן כתב אותו. כתבה אותו ממשלת ישראל, אם לא אכפת
לך.

<< דובר_המשך >> אלעזר שטרן (יש עתיד-תל"ם): << דובר_המשך >>

אני אופוזיציה.

<< יור >> היו"ר איתן גינזבורג: << יור >>

אם אתה ממש רוצה לדעת – משרד ראש הממשלה.

<< דובר_המשך >> יצחק פינדרוס (יהדות התורה): << דובר_המשך >>

קיבלתי הוראה ממנה לשתוק. עכשיו אני שותק.

<< יור >> היו"ר איתן גינזבורג: << יור >>

על החוק הזה חתום בנימין נתניהו. זה מה שכתוב למטה. ביבי נתניהו חתום על
החוק הזה.

<< דובר >> יצחק פינדרוס (יהדות התורה): << דובר >>

בסדר. ביקשנו שתביאו תחליף. ומה הבאתם לנו?

<< יור >> היו"ר איתן גינזבורג: << יור >>

תגיד לי, אתה - - -

<< דובר_המשך >> יצחק פינדרוס (יהדות התורה): << דובר_המשך >>

ביקשנו שתביאו תחליף. מה הבאתם לנו?

<< יור >> היו"ר איתן גינזבורג: << יור >>

אתה הבאת דברים אחרים.

<< דובר >> יצחק פינדרוס (יהדות התורה): << דובר >>

ביקשנו. נתנו לכם אופציה. לא הבאתם לנו תחליף.

<< יור >> היו"ר איתן גינזבורג: << יור >>

ראינו. ראינו. גם את הערבויות ראינו איך הבאתם.

כן, בבקשה, שטרן.

<< דובר_המשך >> יצחק פינדרוס (יהדות התורה): << דובר_המשך >>

ערבות למה? בשביל שהממשלה תכהן עם כזה גודל?

<< דובר >> אלעזר שטרן (יש עתיד-תל"ם): << דובר >>

פינדרוס, אתה צודק. עוד 60 יום תהיה פה ממשלה אחראית. אני מסכים שהממשלה לא
אחראית.

<< דובר >> משה גפני (יהדות התורה): << דובר >>

אדוני היושב-ראש, אני מהצוהריים מצביע.

<< יור >> היו"ר איתן גינזבורג: << יור >>

כן, אבל פינדרוס מפריע לך.

<< דובר >> משה גפני (יהדות התורה): << דובר >>

אה, באמת?

<< יור >> היו"ר איתן גינזבורג: << יור >>

אני חושב, לא? אתה לא שם לב? אתה לא מרגיש את זה?

<< דובר >> יצחק פינדרוס (יהדות התורה): << דובר >>

אני עושה לו את זה 30 שנה. תהיה רגוע.

<< יור >> היו"ר איתן גינזבורג: << יור >>

כן, בבקשה, אלעזר.

<< דובר >> אלעזר שטרן (יש עתיד-תל"ם): << דובר >>

אני מסתכל. מה הליכוד החליט בסוף?

<< דובר >> מטי יוגב (הליכוד): << דובר >>

אנחנו כאן.

<< דובר >> אלעזר שטרן (יש עתיד-תל"ם): << דובר >>

לא. הממשלה של הליכוד הביאה את ההצעה הזו. יכול להיות שהליכוד כאילו יטרפד
אותה?

<< יור >> היו"ר איתן גינזבורג: << יור >>

תשאל את הליכוד.

<< דובר >> אלעזר שטרן (יש עתיד-תל"ם): << דובר >>

גפני, יש לך ניסיון איתם.

<< דובר >> משה גפני (יהדות התורה): << דובר >>

אני אגיד. היושב-ראש ייתן לי לדבר.

<< יור >> היו"ר איתן גינזבורג: << יור >>

אם אלעזר סיים, אני אביא לך. סיימת?

<< דובר >> אלעזר שטרן (יש עתיד-תל"ם): << דובר >>

כן. אני מציע כמובן שהדיונים יהיו בוועדת הכנסת. אני חושב שהוועדה יעילה
בזמנים האלה.

<< דובר >> משה גפני (יהדות התורה): << דובר >>

טוב. אני מבקש להביע עמדה.

<< דובר_המשך >> אלעזר שטרן (יש עתיד-תל"ם): << דובר_המשך >>

זה גם בגלל שאני פה.

<< יור >> היו"ר איתן גינזבורג: << יור >>

אבל אחמד טיבי ביקש.

<< דובר >> אחמד טיבי (הרשימה המשותפת): << דובר >>

- - -

<< דובר >> משה גפני (יהדות התורה): << דובר >>

אני הסיעה.

<< יור >> היו"ר איתן גינזבורג: << יור >>

אתה סיעה, כן. אני מקווה שהקליטו את זה וישדרו את זה עכשיו.

<< דובר >> אלעזר שטרן (יש עתיד-תל"ם): << דובר >>

זה כבר מותר להגיד.

<< יור >> היו"ר איתן גינזבורג: << יור >>

אני חושב שיכול להיות ששודר בצד השני. בצד השני.

<< דובר >> אחמד טיבי (הרשימה המשותפת): << דובר >>

הערה, חבר הכנסת גינזבורג, בניגוד למרכז-שמאל שהתביישו בשנה האחרונה להגיד
שהם בקשר עם ערבים, גפני הוא לא כזה בדיוק.

<< יור >> היו"ר איתן גינזבורג: << יור >>

הבנתי. טוב. אני מקווה שזה הולך לרוץ חזק בתשדירים של יהדות התורה.

<< דובר >> משה גפני (יהדות התורה): << דובר >>

בסדר. תשדירים שמשדירים. אדוני היושב-ראש, אני רוצה לומר לך, אני יש לי, עם
חברים אחרים, אבל יש לי ניסיון רב בעניין. החוק הזה צריך להיות בוועדת
החוקה. כך המליצה, במליאה הכנסת, גם הלשכה המשפטית. גם המציאות הזאת. כל מי
שמכיר את תקנון הכנסת יודע שמה שצריך לעשות הוא שזה צריך להידון בוועדת
החוקה. אני שאלתי את יושב-ראש ועדת החוקה: האם אתה מתכוון לעכב את זה? האם
אתה מתכוון לא לדון בכל הפרטים של החוק? הוא אמר לי היום בצוהריים: אני
מתכוון לדון בזה באופן יסודי ורציני, ונדמה לי אפילו שיש גם הצעות שאפשר
להעביר את החוק הזה.

יש פה מגמה שעובדת בחודשים האחרונים באופן חמור לשבש את עבודת הכנסת. פשוט
לקחת. פתאום מחכים עם מליאת הכנסת, עושים הפסקה. וצריך עוד הפעם לדון
בוועדת הכנסת. מה זה קשור החוק הזה לוועדת הכנסת או אפילו לוועדת הפנים. זה
חוק שאם היית שואל את היועצת המשפטית כאן של הוועדה, היא הייתה אומרת שזה
ועדת החוקה, נכון? זה מתאים לוועדת החוקה.

כל פנים, אני אומר לך, אדוני היושב-ראש, שזה דבר בלתי מתקבל על הדעת בעליל.
זה לעשות דברים שיש לי חשד – אני כנראה טועה ואני מודה בטעות שלי – שאילולא
היו חרדים בעניין, לא הייתם עושים את זה. בסדר, אז יש דברים שצריך להכפיל
את כפל הקנסות או שצריך להעמיד את הקנסות על סכומים גבוהים יותר מאשר מופיע
בחוק עצמו. בסדר, ביג דיל. אז האולם ישלם יותר, ישלם פחות. לא משבשים את
תהליכי העבודה של הכנסת. דנים בזה בוועדה הראויה. הרי זה לא מצב שבו אין
קנסות. יש קנסות ואפשר להשתמש בהם, ורשויות של אכיפת החוק יכולות ורשאיות
וצריכות אפילו לעשות את זה. עושים את זה בגלל שזה נהיה – אולי אני טועה,
אני מקווה שאני טועה.

<< יור >> היו"ר איתן גינזבורג: << יור >>

אתה טועה.

<< דובר_המשך >> משה גפני (יהדות התורה): << דובר_המשך >>

זה נהיה אמירות נגד הציבור החרדי.

<< יור >> היו"ר איתן גינזבורג: << יור >>

אתה טועה.

<< דובר_המשך >> משה גפני (יהדות התורה): << דובר_המשך >>

אני שמעתי את הדיון במליאה.

<< יור >> היו"ר איתן גינזבורג: << יור >>

אתה טועה.

<< דובר_המשך >> משה גפני (יהדות התורה): << דובר_המשך >>

אז אני טועה.

<< יור >> היו"ר איתן גינזבורג: << יור >>

אתה טועה.

<< דובר_המשך >> משה גפני (יהדות התורה): << דובר_המשך >>

אני אמרתי שאני לא בשר ודם? בשר ודם יכול לטעות. אני טועה. כל מה שעשיתם,
אותם אלה שעשו, זה היה בגלל שיש חרדים. חרדים, הם שורפים אוטובוסים. אני
הראיתי במליאת הכנסת שזה בכלל לא החרדים. אבל אני לא נכנס לעניין הזה.
אילולא החרדים, לא הייתם מביאים שיבוש כזה לעבודת הכנסת, לשבש את העבודה.
עבר החוק, תעבירו את זה לוועדה הראויה כמו שהיה צריך להיות. זה היה עובר
לוועדת החוקה. היו מתחילים הדיונים כבר עכשיו. לא היה צריך להביא את זה
לוועדת הכנסת, לחפש פה כל מיני אמתלות שצריך להעביר את זה, אני לא יודע –
איך אומר אלעזר? – להעביר את זה לוועדת הכנסת. מה זה קשור לוועדת הכנסת? מה
זה פה - - -

<< דובר >> אלעזר שטרן (יש עתיד-תל"ם): << דובר >>

אני אגיד לך, גפני. אני אגיד לך. אני אגיד לך דוגרי.

<< דובר >> משה גפני (יהדות התורה): << דובר >>

אל תגיד לי. אני יודע. אני מכיר אותך.

<< דובר >> אלעזר שטרן (יש עתיד-תל"ם): << דובר >>

אנחנו מדברים דוגרי, גפני. בגלל שאתה חושב שזה חוק נגד חרדים.

<< דובר >> משה גפני (יהדות התורה): << דובר >>

אלעזר, הבנתי. תודה רבה. אני סיימתי.

<< דובר >> אלעזר שטרן (יש עתיד-תל"ם): << דובר >>

ואתה יודע שאני צודק. ואמרו פה שיש רוב. אז שיהיה רוב. זה לא משנה. זו
הממשלה. הממשלה שלך.

<< יור >> היו"ר איתן גינזבורג: << יור >>

כן. חבר הכנסת טיבי.

<< דובר >> אחמד טיבי (הרשימה המשותפת): << דובר >>

תודה. בתקנות, גם בחוק, יש קנסות. אפשר להפעיל אותן. והן הופעלו.

מה הבעיה? הסתכלתי במספרים וראיתי שיש יישובים שיש בהם תחלואה גבוהה ואכיפה
קלה, ויש יישובים שיש בהם תחלואה קלה ואכיפה מוגברת. לקבוצה הראשונה קוראים
יישובים יהודיים, לקבוצה השנייה קוראים יישובים ערביים. כך שבכל מקרה
שמעלים את הקנסות, הערבים נפגעים. ולכן אנחנו נתנגד להעלאת הקנסות.

<< יור >> היו"ר איתן גינזבורג: << יור >>

חשבתי שהחוק פה על החרדים, לא על הערבים, הרב גפני.

<< דובר_המשך >> אחמד טיבי (הרשימה המשותפת): << דובר_המשך >>

דקה, דקה. אני מכיר את המוח היהודי.

<< דובר >> יצחק פינדרוס (יהדות התורה): << דובר >>

לא. - - - הם ליהודים. זה ברור.

<< יור >> היו"ר איתן גינזבורג: << יור >>

אה, הבנתי.

<< דובר >> אחמד טיבי (הרשימה המשותפת): << דובר >>

אני מכיר את המוח היהודי כשמדובר - - -

<< דובר >> משה גפני (יהדות התורה): << דובר >>

אני ממליץ לך לא להתווכח עם אחמד טיבי, בגלל שהוא אומר דברים נכונים.

<< יור >> היו"ר איתן גינזבורג: << יור >>

רק הפוך ממך.

<< דובר >> יצחק פינדרוס (יהדות התורה): << דובר >>

לא. אמרנו שהכול - - -

<< יור >> היו"ר איתן גינזבורג: << יור >>

מה זה משנה אם זה הפוך ממני.

<< דובר >> אריאל קלנר (הליכוד): << דובר >>

"מוח יהודי" נשמע קצת גזעני, אני חייב לציין. "מוח יהודי" נשמע לי קצת
גזעני.

<< דובר >> אחמד טיבי (הרשימה המשותפת): << דובר >>

קודם תשמע.

<< דובר >> אריאל קלנר (הליכוד): << דובר >>

אה, בסדר.

<< דובר >> אחמד טיבי (הרשימה המשותפת): << דובר >>

למרות שאתה לא קשור למה שאמרתי.

<< דובר >> אריאל קלנר (הליכוד): << דובר >>

זה קשור, קשור.

<< דובר >> אחמד טיבי (הרשימה המשותפת): << דובר >>

מה אתה קופץ ככה? רציתי להגיד שאתה המוח היהודי הכי מבריק בכנסת.

<< דובר >> מטי יוגב (הליכוד): << דובר >>

זה גם נכון. ומצליח.

<< דובר >> אחמד טיבי (הרשימה המשותפת): << דובר >>

זה מה שרציתי להגיד. בקיצור, אתם מסוגלים - - -

<< דובר >> משה גפני (יהדות התורה): << דובר >>

אתה רוצה להגיד שזו לא המעלה הכי גדולה, המוח היהודי. היית אומר: המוח
הערבי.

<< דובר >> קטי קטרין שטרית (הליכוד): << דובר >>

סליחה שאני מפריעה לכל הדוקטורים למיניהם. אולי - - - לנהל את הדיון.

<< דובר >> אחמד טיבי (הרשימה המשותפת): << דובר >>

המוח היהודי בישראל, העכשווי, בתקופה הזאת, מסוגל, כמו שהוא עשה תמיד, לנצל
את האכיפה כדי לעשות אכיפת יתר ביישובים הערביים, למרות שהתחלואה ירדה וה-R
בציבור הערבי הוא נמוך יותר מאשר בציבור הכללי ואצל החרדים, ה-R, ההדבקה.

<< דובר >> אריאל קלנר (הליכוד): << דובר >>

אם הייתי אומר דבר כזה על המוח הערבי, שהוא זומם ועושה משהו נגד היהודים,
אתה היית משתולל.

<< דובר >> אחמד טיבי (הרשימה המשותפת): << דובר >>

לא. אני לא.

<< דובר >> אריאל קלנר (הליכוד): << דובר >>

אתה היית משתולל אם הייתי אומר: המוח הערבי זומם ועושה את התרגיל הזה כדי
לפגוע ביהודים, אתה היית משתולל.

<< דובר >> אחמד טיבי (הרשימה המשותפת): << דובר >>

יש לך בעיה הבנת הנשמע והנאמר.

<< דובר >> אלעזר שטרן (יש עתיד-תל"ם): << דובר >>

הנאמר.

<< דובר >> קטי קטרין שטרית (הליכוד): << דובר >>

הנשמע. אומרים הנשמע.

<< דובר >> אחמד טיבי (הרשימה המשותפת): << דובר >>

הנשמע והנאמר.

ולכן, רבותיי, יש גם פסקה שמדברת על סגירת פעילות שכוללת טקס דתי. אנחנו
מתנגדים. טקס דתי זה יכול להיות מסגד, בית כנסת, כנסייה.

<< קריאה >> קריאה: << קריאה >>

נכון.

<< דובר_המשך >> אחמד טיבי (הרשימה המשותפת): << דובר_המשך >>

א', יש כבר קנסות. ב', עדיף לעשות הידברות עם אנשי דת. כי אנשי הדת שלנו,
למשל, הוכיחו אחריות רבה וקראו לשמור על הנהלים לפני ההוראות של משרד
הבריאות. ולכן יש כאן כמה קושיות.

והנקודה השלישית שקשורה ביהודים אחרים היא העליהום על יהודים שהם חרדים
וחרדים שהם יהודים. יש עליהום לאחרונה. יש חבורה של חוליגנים שעשתה את מה
שעשתה, לרבות, למשל, תקיפת נהג אוטובוס מזרחי שחשבו שהוא ערבי, זה דבר
נורא. או פגיעה באנשי חוק.

<< דובר >> קטי קטרין שטרית (הליכוד): << דובר >>

רגע, אחמד, אמרת דברים מדהימים. זה המוח הערבי? אין עליך. אמיתי אני אומרת.
אני מצדיעה לך.

<< דובר >> אחמד טיבי (הרשימה המשותפת): << דובר >>

תגידו, אין רופא אף-אוזן-גרון בשכונות שלכם?

<< דובר >> קטי קטרין שטרית (הליכוד): << דובר >>

לא. אני לא צוחקת. אני רצינית. אמרת דברי טעם. אמרת יפה, שצריך להידבר עם
אנשי הדת כי זה שונה מהאוכלוסיות הכלליות, וזה נכון. ואני אמרתי את זה עוד
לפני שמונה חודשים.

<< דובר >> אחמד טיבי (הרשימה המשותפת): << דובר >>

והם היו ראשונים וחלוצים להיענות.

<< דובר >> קטי קטרין שטרית (הליכוד): << דובר >>

אמרתי את זה לפני שמונה חודשים, אמיתי.

<< דובר >> אחמד טיבי (הרשימה המשותפת): << דובר >>

אמרת את זה, קטי?

<< דובר >> קטי קטרין שטרית (הליכוד): << דובר >>

כן.

<< דובר >> אחמד טיבי (הרשימה המשותפת): << דובר >>

אני ידעתי שתמיד אני מכוון לדעת גדולים.

<< דובר >> קטי קטרין שטרית (הליכוד): << דובר >>

המוח היהודי. כל הכבוד. המוח היהודי פה.

<< דובר >> אחמד טיבי (הרשימה המשותפת): << דובר >>

ועכשיו, פתאום אני שומע עליהום אדיר על כלל הציבור החרדי. אני מתנגד
להכללות, לסטיגמות, כי אני שייך לציבור שסבל מהעליהום ומהכללות ומהסטיגמות.
ולכן אני, ממקומי הרם הזה, בתקופה של שבוע שלא אנחנו הם הקורבנות, אלא אתם
– החרדים – אז אני מביע סולידריות איתכם.

<< דובר >> קטי קטרין שטרית (הליכוד): << דובר >>

כל הכבוד.

<< דובר >> אחמד טיבי (הרשימה המשותפת): << דובר >>

אני מבקש שזה יעבור לוועדת החוקה, כמובן.

<< יור >> היו"ר איתן גינזבורג: << יור >>

כמובן.

<< דובר_המשך >> אחמד טיבי (הרשימה המשותפת): << דובר_המשך >>

בשם הרשימה המשותפת.

<< יור >> היו"ר איתן גינזבורג: << יור >>

כולם.

<< דובר_המשך >> אחמד טיבי (הרשימה המשותפת): << דובר_המשך >>

כולם.

<< יור >> היו"ר איתן גינזבורג: << יור >>

אין הפעם - - -

<< דובר_המשך >> אחמד טיבי (הרשימה המשותפת): << דובר_המשך >>

כולם, אני וסונדוס.

<< דובר >> קטי קטרין שטרית (הליכוד): << דובר >>

אין דברים כאלה. גם הליכוד לא יכול להתנגד.

<< יור >> היו"ר איתן גינזבורג: << יור >>

כן. מישהו רוצה להגיד משהו?

<< דובר >> אחמד טיבי (הרשימה המשותפת): << דובר >>

- - - לא כותרת - - -

<< יור >> היו"ר איתן גינזבורג: << יור >>

אני חושב שצריך לתת לזה הפסקה, שייתנו כותרת.

אז אנחנו, אם כך, יש לנו שלוש הצעות: ועדת החוקה, חוק ומשפט; ועדת הפנים
וועדת הכנסת.

<< דובר >> אלעזר שטרן (יש עתיד-תל"ם): << דובר >>

אפשר התייעצות סיעתית?

<< יור >> היו"ר איתן גינזבורג: << יור >>

אפשר התייעצות סיעתית. נצא להתייעצות סיעתית ונחזור מייד אחריה. תודה רבה.
הפסקה.

<< דובר >> קטי קטרין שטרית (הליכוד): << דובר >>

לכמה זמן?

<< דובר >> אחמד טיבי (הרשימה המשותפת): << דובר >>

כמה? כמה?

<< יור >> היו"ר איתן גינזבורג: << יור >>

חמש דקות.

<< דובר_המשך >> אחמד טיבי (הרשימה המשותפת): << דובר_המשך >>

מוגזם מדי.

<< הפסקה >> (הישיבה נפסקה בשעה 17:47 ונתחדשה בשעה 19:30.) << הפסקה >>

<< יור >> היו"ר איתן גינזבורג: << יור >>

טוב. חברי הכנסת, אני מחדש את ישיבת ועדת הכנסת.

<< דובר >> מיכאל מלכיאלי (ש"ס): << דובר >>

לאחר התייעצות הסיעתית.

<< יור >> היו"ר איתן גינזבורג: << יור >>

לאחר התייעצות הסיעתית המשמעותית שנערכה.

אז אנחנו, כפי שאמרנו, נעבור להצבעה. ויש שתי הצבעות. קביעת ועדה לדיון
בהצעת חוק סמכויות מיוחדות 1371 (תיקון מס' 4), אבל לדעתי כבר יש עוד
תיקונים מאז שהחוק הזה הוגש. שתי הצעות.

<< קריאה >> קריאה: << קריאה >>

איתן, יש פה יותר מדי אנשים.

<< יור >> היו"ר איתן גינזבורג: << יור >>

אז בשביל זה יש סדרנים, שיוציאו את מי שצריך. אבל את הדיון אי-אפשר להפסיק
בגלל שיש פה אנשים. המילים לא ייעצרו בגלל שיש פה עוד הרבה אנשים. יש
סדרנים שיעשו סדר.

אז ראשית, אנחנו נעבור להצבעה. יש שתי הצעות, אחת – ועדת החוקה, חוק ומשפט,
ועדת הפנים וועדת הכנסת.

אם כך, מי בעד העברת החוק לוועדת החוקה, חוק ושמפט, ירים את ידו?

<< דובר >> נועה בירן-דדון: << דובר >>

רק חברי הוועדה, בבקשה, או ממלאי מקום.

<< דובר >> אופיר כץ (הליכוד): << דובר >>

מאי, מאי.

<< דובר >> מאי גולן (הליכוד): << דובר >>

מה? מה? אה, אני לא. ממלאת מקום.

<< יור >> היו"ר איתן גינזבורג: << יור >>

רגע, הליכוד הצביעו שישה חברים במקום חמישה.

<< דובר >> אופיר כץ (הליכוד): << דובר >>

איתן, אמרתי לה שאנחנו חמישה. היא תוריד את מאי.

<< יור >> היו"ר איתן גינזבורג: << יור >>

רגע.

<< דובר >> נועה בירן-דדון: << דובר >>

שוב פעם.

<< דובר >> אופיר כץ (הליכוד): << דובר >>

לא, את יכולה להצביע. את יכולה להצביע.

<< יור >> היו"ר איתן גינזבורג: << יור >>

שוב, הצבעה. מי בעד העברה לוועדת החוקה? רק חברי הוועדה, בבקשה.

<< דובר_המשך >> נועה בירן-דדון: << דובר_המשך >>

תשעה בעד.

<< יור >> היו"ר איתן גינזבורג: << יור >>

תשעה.

מי בעד העברת הצעת חוק לוועדת הכנסת, ירים את ידו?

<< דובר_המשך >> נועה בירן-דדון: << דובר_המשך >>

שבעה בעד.

<< יור >> היו"ר איתן גינזבורג: << יור >>

שבעה.

לוועדת הפנים? אין.

<< דובר >> יצחק פינדרוס (יהדות התורה): << דובר >>

אפשר הודעה, רגע? הודעה, לפני שאתה נועל.

<< יור >> היו"ר איתן גינזבורג: << יור >>

רגע, אני אסיים את ההצבעה.

הצבעה

העברת הצעת חוק לדיון בוועדת החוקה, חוק ומשפט אושרה.

<< יור >> היו"ר איתן גינזבורג: << יור >>

אם כך, הצעת החוק תועבר לדיון בוועדת החוקה, חוק ומשפט.

כן, בבקשה.

<< דובר_המשך >> יצחק פינדרוס (יהדות התורה): << דובר_המשך >>

בעקבות זה שזה עבר לוועדת החוקה, אבל קרה משהו קודם. זה היום הולדת של
איתן. אני רוצה לאחל לו מזל טוב בשם כל חברי הבית.

<< יור >> היו"ר איתן גינזבורג: << יור >>

אני מודה לכם.

<< קריאה >> קריאות: << קריאה >>

מזל טוב.

<< יור >> היו"ר איתן גינזבורג: << יור >>

ותודה רבה לכולכם ושנתראה בשמחות. הישיבה נעולה.

<< סיום >> הישיבה ננעלה בשעה 19:33. << סיום >>
