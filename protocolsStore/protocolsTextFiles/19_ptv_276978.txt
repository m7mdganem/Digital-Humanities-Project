הכנסת התשע-עשרה

נוסח לא מתוקן

מושב שני

פרוטוקול מס' 81

מישיבת ועדת הכנסת

יום רביעי, י' באדר ב התשע"ד (12 במרץ 2014), שעה 14:00

סדר היום:

1. בקשת יושב-ראש ועדת חוקה, חוק ומשפט למזג שלוש הצעות חוק:

א. הצעת חוק נכסים של נספי השואה (השבה ליורשים והקדשה למטרות סיוע והנצחה)
(תיקון מס' 3), התשע"ד-2014(מ/836)

ב. הצעת חוק נכסים של נספי השואה (השבה ליורשים והקדשה למטרות סיוע והנצחה)
(תיקון - העלאת הסיוע לניצולים והגבלת איתור נכסים ויורשים), התשע"ג-2013
(פ/1646/19)

ג. הצעת חוק נכסים של נספי השואה (השבה ליורשים והקדשה למטרות סיוע והנצחה)
(תיקון - העלאת הסיוע לניצולים, הקדמת פירוק החברה והעברת נכסיה לסיוע
לניצולים), התשע"ד-2013 (פ/1976/19)

2. החלטת ועדת הכנסת בדבר סדרי דיון במליאת הכנסת השבוע - תיקון החלטה

נכחו:

חברי הוועדה:

צחי הנגבי – היו"ר

רוברט אילטוב

יריב לוין

דב ליפמן

אורי מקלב

משה זלמן פייגלין

יפעת קריב

דוד רותם

איילת שקד

מוזמנים:

סגן מזכירת הכנסת נאזם בדר

  ------------------------------------------------------------------------
  עליזה בראשי                –      מנהלת סיעת הליכוד
  -------------------------- ------ --------------------------------------

  ------------------------------------------------------------------------

ייעוץ משפטי:

ארבל אסטרחן

מנהלת הוועדה:

אתי בן יוסף

רישום פרלמנטרי:

הילה מליחי

1. בקשת יושב-ראש ועדת חוקה, חוק ומשפט למזג שלוש הצעות חוק:

א. הצעת חוק נכסים של נספי השואה (השבה ליורשים והקדשה למטרות סיוע והנצחה)
(תיקון מס' 3), התשע"ד-2014(מ/836)

ב. הצעת חוק נכסים של נספי השואה (השבה ליורשים והקדשה למטרות סיוע והנצחה)
(תיקון - העלאת הסיוע לניצולים והגבלת איתור נכסים ויורשים), התשע"ג-2013
(פ/1646/19)

ג. הצעת חוק נכסים של נספי השואה (השבה ליורשים והקדשה למטרות סיוע והנצחה)
(תיקון - העלאת הסיוע לניצולים, הקדמת פירוק החברה והעברת נכסיה לסיוע
לניצולים), התשע"ד-2013 (פ/1976/19)

היו"ר צחי הנגבי:

בקשת יו"ר ועדת חוקה, חוק ומשפט, סעיף 2 בסדר-היום. בקשת יו"ר ועדת החוקה,
חוק ומשפט למזג את שלוש הצעות החוק הבאות שמופיעות בפניכם. אדוני רוצה
להסביר את זה?

דוד רותם:

הייתה ישיבה. אני עסקתי בשלוש הצעות החוק בעת ובעונה אחת. אני מבקש למזג
אותן פורמלית.

היו"ר צחי הנגבי:

אורי, יש לך משהו לומר בעניין הזה?

אורי מקלב:

אין לי בעיה עם זה.

היו"ר צחי הנגבי:

תודה. מי בעד?

הצבעה

בעד אישור מיזוג שלוש הצעות החוק – פה אחד

מיזוג הצבעות החוק אושרו.

היו"ר צחי הנגבי:

תודה. מי נגד?

אורי מקלב:

תודה רבה, אני מודה לכם על הישיבה. אני פורש.

2. החלטת ועדת הכנסת בדבר סדרי דיון במליאת הכנסת השבוע - תיקון החלטה

היו"ר צחי הנגבי:

מי יציג את תיקון ההחלטה שלנו? יריב, בבקשה.

יריב לוין:

תודה, אדוני היושב-ראש. בנסיבות המצערות – אני חושב בעיקר – של החלטת
האופוזיציה להחרים את דיוני המליאה, נדמה לי שאין טעם והיגיון שאנחנו נמתין
כאן עד לשעה 02:00 בלילה לקיום ההצבעות בנושא חוק יסוד: משאל עם. ולכן אני
הייתי מציע לקבוע שסיכום הדיון, קרי הדברים של יושב-ראש הוועדה המשותפת,
ולפניהם, הדברים של השר שיהיה לפני כן, יתחילו בשעה 18:30. זאת אומרת שהשר
ידבר, אחר כך יושב-ראש הוועדה ולאחר מכן - - -

היו"ר צחי הנגבי:

איזה שר זה היום?

יריב לוין:

לדעתי נפתלי בנט, שר הכלכלה. לאחר מכן תתקיימנה ההצבעות. אני רק מציע
שאנחנו נאמר במפורש בהחלטה שהשינוי הזה כפוף לכך שאכן האופוזיציה לא תתייצב
ולא תרצה להשתתף בישיבה.

ארבל אסטרחן:

אם סיעות האופוזיציה לא יבקשו לממש את זכותן להשתתף בדיון.

יריב לוין:

לא יגיעו. פשוט לא ימצאו במליאה עד לשעה 18:30 אז כך יהיה. במידה וסיעות
האופוזיציה תגענה ויהיו מטעמן - - -

ארבל אסטרחן:

אם הן יגיעו אחרי 18:30?

יריב לוין:

אם הן יגיעו אחרי 18:30 אנחנו כבר נמצאים בשלב הסיכומים, אז זה כבר מאוחר
מדי. אבל אם עד לשעה 18:30 תגענה סיעות האופוזיציה או מי מהם לאולם - - -

ארבל אסטרחן:

ב-18:30 הצגת ההצעה, לא?

דוד רותם:

לא, ב-18:30 מצביעים.

היו"ר צחי הנגבי:

הדיון מתחיל קודם.

יריב לוין:

ההצעה מוצגת, כפי שקבענו בהחלטה, מיד אחרי - -

היו"ר צחי הנגבי:

הדיון מתחיל מיד אחרי צאתו מהאולם של - - -

יריב לוין:

- - הדיון עם ראש ממשלת בריטניה.

היו"ר צחי הנגבי:

שלוש שעות וחצי דיון.

יריב לוין:

במידה ובכל מהלך פרק הזמן שמהצגת החוק ועד לשעה 18:30 תבואנה סיעות
האופוזיציה או מי מהן וירצו לנאום, אז בוודאי שאנחנו נאפשר להן לנצל את
מלוא הזמן שהוקצב להן מלכתחילה. במידה ולא יהיה כך - - -

היו"ר צחי הנגבי:

אבל אנחנו קובעים שעת הצבעה למקרה הזה? במקרה שהאופוזיציה תגיע, אנחנו
מצביעים ב-02:00 בלילה?

יריב לוין:

במקרה שהאופוזיציה תגיע, השעה היא 02:00, כן. כך קבענו.

היו"ר צחי הנגבי:

זה חייב להיות בהחלטה.

יריב לוין:

אנחנו לא משנים שום דבר, מלבד דבר אחד, שבהנחה שיתברר עד לשעה 18:30
שהאופוזיציה או איש מטעמה לא מעוניין לדבר ולא נמצא במליאה על מנת לשאת
דברים, במצב הזה אנחנו נוכל לעבור ב-18:30 לסיכומים של ההצעות.

היו"ר צחי הנגבי:

השאלה איך נפצה את עובדי הכנסת שכבר התכוננו לעבוד שעות נוספות עד 02:00
בלילה.

יפעת קריב:

אני מציעה תשלום מלא.

יריב לוין:

לזה יש פתרון קל מאוד, אנחנו נקבע בשבוע הבא בימים שלישי ורביעי, בואכה יום
חמישי לפנות בוקר, מספיק חוקים כדי שנוכל לפצות אותם על העניין הזה.

רוברט אילטוב:

אבל הם זכאים לשעות נוספות גם בשבוע הבא.

איילת שקד:

יש גם טרומיות בשבוע הבא?

עליזה בראשי:

לא, אין טרומיות בשבוע האחרון אף פעם. ניקוי שולחן. קריאות ראשונות, שניות
ושלישיות.

יריב לוין:

ברוך ה'. ימי רביעי מאחורינו במובן - - -

היו"ר צחי הנגבי:

היא שואלת על כפר שלם.

עליזה בראשי:

לא, לא יהיו טרומיות.

היו"ר צחי הנגבי:

מי בעד ההצעה של יו"ר הקואליציה?

הצבעה

בעד ההצעה להקדים את ההצבעות במליאה לשעה 18:30 – פה אחד

הקדמת ההצבעות במליאה אושרה.

היו"ר צחי הנגבי:

תודה. מי נגד? תודה. ארבל, בנוסח – תודה רבה, הישיבה סגורה.

הישיבה ננעלה בשעה 14:10.
