הכנסת העשרים

מושב שני

פרוטוקול מס' 149

מישיבת ועדת הכנסת

יום שלישי, י"ג בתמוז התשע"ו (19 ביולי 2016), שעה 12:00

סדר היום:

1. הצעת חוק שידורי הטלוויזיה מהכנסת (תיקון מס' 6), התשע"ו-2016 – רביזיה

2. בקשת יו"ר ועדת הכספים להעברת הצעת חוק התגמולים לנפגעי פעולות איבה
(תיקון מס' 30) (תיקון מס' 2), התשע"ו-2016 (מ/1053) מוועדת העבודה, הרווחה
והבריאות לוועדת הכספים

3. קביעת ועדות לדיון בהצעות חוק ובהצעות לסדר היום

נכחו:

חברי הוועדה:

יואב קיש – היו"ר

אמיר אוחנה

אחמד טיבי

שולי מועלם-רפאלי

איילת נחמיאס ורבין

אלעזר שטרן

חברי הכנסת:

עבדאללה אבו מערוף

משה גפני

קסניה סבטלובה

עודד פורר

מיקי רוזנטל

לרשימת השדלנים שנכחו בדיון – ראו בקישור זה.

ייעוץ משפטי:

אתי בנדלר

ארבל אסטרחן

מנהלת הוועדה:

אתי בן יוסף

רישום פרלמנטרי:

יעקב סימן טוב

הצעת חוק שידורי הטלוויזיה מהכנסת (תיקון מס' 6), התשע"ו-2016 - רביזיה

היו"ר יואב קיש:

טוב, חברים, אני פוצח בהודעה דרמטית, שעקב דיון, עדיין, בתוך הקואליציה,
אני דוחה את הרביזיה, שאמורה הייתה להיות עכשיו. אנחנו נקבע עוד היום,
כמובן. כי החוק יעלה לקריאה ראשונה היום. אז עוד היום - - -

איילת נחמיאס ורבין (המחנה הציוני):

או שלא. או שלא.

היו"ר יואב קיש:

החוק יעלה. או שלא.

איילת נחמיאס ורבין (המחנה הציוני):

- - -

שולי מועלם-רפאלי (הבית היהודי):

בסדר - - -

היו"ר יואב קיש:

את יודעת מה, יכול להיות שגם היום לא תהיה מליאה. הכול יכול להיות.

איילת נחמיאס ורבין (המחנה הציוני):

שווה בנפשך - - -

היו"ר יואב קיש:

השם קובע. אף אחד לא קובע.

שולי מועלם-רפאלי (הבית היהודי):

- - - הנבואה ניתנה לשוטים.

היו"ר יואב קיש:

בדיוק.

קריאה:

אנחנו - - -

היו"ר יואב קיש:

בעזרת השם. בעזרת השם, יעבור היום בקריאה ראשונה.

מיקי רוזנטל (המחנה הציוני):

אבל באיזו שעה?

היו"ר יואב קיש:

אני עוד לא יודע.

שולי מועלם-רפאלי (הבית היהודי):

הוא יודיע.

היו"ר יואב קיש:

אני אודיע.

קריאה:

אבל תן לנו התראה - - -

היו"ר יואב קיש:

חצי שעה מראש.

איילת נחמיאס ורבין (המחנה הציוני):

מה זה "חצי שעה מראש"?

מיקי רוזנטל (המחנה הציוני):

לא, לא חצי שעה.

היו"ר יואב קיש:

חצי שעה.

קריאה:

שעה. שעה.

מיקי רוזנטל (המחנה הציוני):

לא, לא. שעה מראש.

איילת נחמיאס ורבין (המחנה הציוני):

שעה.

היו"ר יואב קיש:

אני אשתדל - - -

קריאות:

- - -

עבדאללה אבו מערוף (הרשימה המשותפת):

לא, לא. לפחות שעה.

מיקי רוזנטל (המחנה הציוני):

- - -

עבדאללה אבו מערוף (הרשימה המשותפת):

שעתיים מראש

היו"ר יואב קיש:

אז בואו נעשה ככה. אתם יודעים מה, יש לי הצעה. יש לי הצעה כזו. יש לי הצעה.
חברים, אני כבר אומר ככה. חבר הכנסת מיקי רוזנטל, לבקשתך. אני קובע את
הדיון ברביזיה להיום ב-14:00 בצהריים. ייתכן ותהיה דחייה. זה הכול.

קריאה:

מצוין.

היו"ר יואב קיש:

בסדר? מקובל?

קריאה:

יפה.

מיקי רוזנטל (המחנה הציוני):

אם יש דחייה, אז תודיע לנו באס.אמ.אסים.

קריאה:

אז תודיע לנו.

היו"ר יואב קיש:

ברור. ברור. ברור.

מיקי רוזנטל (המחנה הציוני):

שלא תטריח אותנו - - -

היו"ר יואב קיש:

ברור. ברור. ברור. בסדר. מאה אחוז. יש לי עוד נושאים על סדר היום.

אתי בנדלר:

הגברת אתי בן יוסף תודיע עכשיו את סדר היום. בשעה 14:00.

היו"ר יואב קיש:

14:00 על הרביזיה. כן.

אתי בנדלר:

באותו הנוסח - - -

אתי בן יוסף:

אותו הנוסח.

היו"ר יואב קיש:

איפה יושב ראש ועדת הכספים? לא, אני לא דן בזה בלי שיש פה.

טוב, אני ממשיך רגע עם שאר סדר היום.

חבר הכנסת אלעזר שטרן. איפה חבר הכנסת אלעזר שטרן? היה פה. לאן הוא הלך?

קריאה:

יצא.

אתי בן יוסף:

למה הוא יצא?

היו"ר יואב קיש:

אבל יש לנו עוד דברים שרצינו לעשות שקשורים גם אליו. מה הבעיה? לא מבין.

יש כל מיני הצעות של סדר היום. מי יש לנו פה שרוצה לדבר? יש פה מישהו מסדר
היום? כי אני לא דן בדברים שאין פה את הנציג.

ארבל אסטרחן:

אבל בקביעת ועדה לא חייב להיות נציג.

אתי בן יוסף:

ענת - - - – שני הנציגים של חבר הכנסת אלי אלאלוף ושל - - -

היו"ר יואב קיש:

לא, לא. אני לא צריך נציגים. אני, בלי יושב ראש הוועדה, לא דן בנושא.
נקודה.

קריאה:

- - -

היו"ר יואב קיש:

אז אני דוחה. אז לא יהיה היום.

קריאה:

מי ויתר לטובת - - - את זה?

היו"ר יואב קיש:

אין. אני לא עושה את זה. מי שמגיע לפה - - -. אני לא צריך את חבר הכנסת אלי
אלאלוף. אני צריך אחד משני ראשי הוועדות שיגיע לפה.

בקשת יו"ר ועדת הכספים להעברת הצעת חוק התגמולים לנפגעי פעולות איבה (תיקון
מס' 30)(תיקון מס' 2) התשע"ו-2016 (מ/1053) מוועדת העבודה, הרווחה והבריאות
לוועדת הכספים

היו"ר יואב קיש:

הנה חבר הכנסת משה גפני.

טוב. אז אנחנו עוברים לדון בסעיף ב' לסדר היום: בקשת יו"ר ועדת הכספים, חבר
הכנסת משה גפני, להעברת הצעת חוק התגמולים לנפגעי פעולות איבה (תיקון מס'
30)(תיקון מס' 2) התשע"ו-2016, מוועדת העבודה, הרווחה והבריאות לדיון
בוועדת הכספים.

בבקשה.

משה גפני (יו"ר ועדת הכספים):

אדוני היושב ראש, אני מודה לך.

קודם כל, יש הסכמה בין יושב ראש ועדת העבודה, הרווחה והבריאות לביני. החוק
הזה צריך להידון בוועדת העבודה, הרווחה והבריאות על פי התקנון. שלא תהיה
טעות בעניין. מה שקרה במקרה הזה: בחוק ההסדרים פנו אלינו, לוועדת הכספים,
היתומים. ככה הם מוגדרים. אני לא מאריך. אני באמצע דיון, שם, בוועדה. אנחנו
עשינו חוק בתוך חוק ההסדרים, בהסכמת משרד האוצר, שנתן להם סכום מסוים. לאלה
שמגיע להם על פי כל דין. רק לא היה כסף, אז הם הוצאו. משנה מסוימת שילמו,
ומשנה מסוימת, קודם, לא שילמו. זה עוול גדול. כולם מודים בעניין הזה.

עשינו חוק. הלשכה המשפטית בוועדת הכספים ניסחה את החוק, בהסכמה כמובן,
ואישרנו אותו – קואליציה ואופוזיציה. חברת הכנסת זהבה גלאון בירכה על זה
ובקואליציה בירכו על זה וכולם בירכו על זה. באמת עוול.

הם באו אליי, היתומים, ושאלו אותי: משרד האוצר אומר שהוא הולך לתת להם
יותר. אז הם שאלו אותי מה לעשות. אמרתי להם: תיקחו קודם את זה. נעביר את
החוק הזה, ואחרי זה משרד האוצר ישלים. ולאחרונה הוא השלים. הוא מצטט את
החוק שעשינו מילה במילה. החוק שעשינו – אותו הוא לוקח ומוסיף עוד סכום
דומה.

לדעתי, זה יהיה דבר לא נכון שלא להמשיך את הדיון הזה בוועדת הכספים. הלשכה
המשפטית ניסחה את זה. צריך פשוט להשלים את הניסוח.

קריאה:

וגם חברי הוועדה.

משה גפני (יו"ר ועדת הכספים):

מה?

קריאה:

גם חברי הוועדה שלך מכירים את זה.

משה גפני (יו"ר ועדת הכספים):

זהו. גם הם ביקשו את זה.

לכן, אני מבקש. אני הגעתי איתו להסכמה.

היו"ר יואב קיש:

בסדר גמור. נראה לי שזה בסך הכול הוגן. הגעתם להסכמות. ראיתי את השיחה
הארוכה אתמול. ואני בטוח שאתה תשלים את החקיקה בהקדם האפשרי, גם בעניין
הזה.

משה גפני (יו"ר ועדת הכספים):

כן. אני אעשה את זה מהר, בעזרת השם. גם לא נצטרך הרבה לעבוד. זה פשוט
להמשיך את אותו הדבר שכבר אישרנו אותו.

היו"ר יואב קיש:

מאה אחוז.

היום זה כבר בוועדת הכספים. צריך יהיה להודיע במליאה. נעשה את זה היום.
נודיע היום במליאה.

אתי בן יוסף:

כן, כן. העברה מוועדה לוועדה.

היו"ר יואב קיש:

אז ככה, מי בעד הבקשה של יו"ר ועדת הכספים, שירים את ידו. מי נגד? מי נמנע?

הצבעה

בעד – 5

נגד – אין

נמנעים – אין

ההצעה להעביר את הצעת חוק התגמולים לנפגעי פעולות איבה (תיקון מס'
30)(תיקון מס' 2) התשע"ו-2016 (מ/1053) מוועדת העבודה, הרווחה והבריאות
לוועדת הכספים נתקבלה.

היו"ר יואב קיש:

אוקיי. פה אחד.

משה גפני (יו"ר ועדת הכספים):

תודה רבה. תודה.

היו"ר יואב קיש:

תודה. תודה לך.

קביעת ועדות לדיון בהצעות חוק ובהצעות לסדר היום

אתי בן יוסף:

עכשיו, קביעת ועדות.

היו"ר יואב קיש:

אני לא אוהב לעשות קביעת ועדות בלי שהמציעים נמצאים.

איילת נחמיאס ורבין (המחנה הציוני):

ועל פניו אתה צודק.

היו"ר יואב קיש:

יש לי פה את חברי הכנסת אלעזר שטרן, יעל כהן-פארן, מיכאל אורן ויעקב אשר.
אין אף אחד פה.

איילת נחמיאס ורבין (המחנה הציוני):

אבל כנראה שהייתה אי הסכמה במליאה.

היו"ר יואב קיש:

לא משנה. אני רוצה שהמציעים יהיו פה.

איילת נחמיאס ורבין (המחנה הציוני):

אני מצדיקה אותך.

היו"ר יואב קיש:

נכון.

עכשיו, יש פה הצעה נוספת. בואו נראה מי יש לנו. חברי הכנסת נחמן שי, דב
חנין, יהודה גליק, אורלי לוי אבקסיס, חיים ילין, תמר זנדברג, אכרם חסון,
יגאל גואטה, מנחם אליעזר מוזס. אף אחד לא פה.

חברי הכנסת זהבה גלאון, נחמן שי, חנין זועבי, מיכאל אורן, דוד ביטן וחיים
ילין. אף אחד לא פה.

אני לא דן בזה. אנחנו נדון בזה בפעם אחרת. אני סוגר את הישיבה. תודה רבה.
אנחנו לא נדון בלי שהם יהיו נוכחים.

תודה רבה, הישיבה סגורה. ב-14:00.

הישיבה ננעלה בשעה 12:12.
