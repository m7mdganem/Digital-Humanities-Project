הכנסת השבע-עשרה נוסח לא מתוקן

מושב שני

פרוטוקול מס' 113

מישיבת ועדת הכנסת

יום שני, ד' בסיון תשס"ז, 21.5.2007, שעה 15:30

סדר היום:

בקשת חברת הכנסת רונית תירוש להקדמת הדיון בהצעת חוק התכנון והבנייה (תיקון
– שימור אתרי ומתקני ספורט בעלי חשיבות היסטורית), התשס"ז-2007
(פ/2590/17), לפני הקריאה הטרומית.

נכחו:

חברי הוועדה:

יעקב מרגי – מ"מ היו"ר

יולי (יואל) אדלשטיין

דוד אזולאי

רוברט אילטוב

יצחק גלנטי

מגלי והבה

שי חרמש

יואל חסון

שלי יחימוביץ

משה שרוני

מוזמנים:

חה"כ רונית תירוש

יועצת משפטית: ארבל אסטרחן

מנהלת הוועדה: אתי בן-יוסף

קצרנית פרלמנטרית: טלי רם

 

בקשת חברת הכנסת רונית תירוש להקדמת הדיון בהצעת חוק התכנון והבנייה (תיקון
– שימור אתרי ומתקני ספורט בעלי חשיבות היסטורית), התשס"ז-2007
(פ/2590/17),

לפני הקריאה הטרומית

היו"ר יעקב מרגי:

אני מתכבד לפתוח את ישיבת ועדת הכנסת, ישיבה מספר 113. על סדר-היום בקשת
חברת הכנסת רונית תירוש להקדמת הדיון בהצעת חוק התכנון והבניה (תיקון-שימור
אתרי ומתקני ספורט בעלי חשיבות הסטורית), התשס"ז-2007 (פ/2590/17), לפני
הקריאה הטרומית.

  חברת הכנסת רונית תירוש, מדוע זה חשוב? אנא נמקי את הדחיפות.

רונית תירוש:

אני פותחת בתודה על שהגעתם. הדחיפות נובעת מכך שיש החלטה של ראש עיריית
תל-אביב להרוס את בניין אוסישקין. מדובר בבניין ששירת רבות, תלמידים,
בוגרים ובוגרות שלא ניתנה להם חלופה אחרת. המקום משמש היום גם כמתנ"ס.

הצעת החוק עוסקת בשימורם של אתרי ומתקני ספורט היסטוריים בעלי חשיבות
להתפתחות תרבות הספורט, וזאת תחת פיקוחה של ועדה ארצית אשר תעסוק בבחירתם
והכרזתם של אתרי ספורט מיועדים לשימור. זאת, על מנת להנחיל מורשת היסטורית,
ספורטיבית-תרבותית לדורות הבאים ולדור העתיד של הספורטאים.

היו"ר יעקב מרגי:

מי בעד לאשר מתן פטור מחובת הנחה? מי נגד?

ה צ ב ע ה

בעד – פה אחד

נגד – אין

נמנעים – אין

בקשת חברת הכנסת רונית תירוש להקדמת הדיון בהצעת חוק התכנון והבנייה (תיקון
– שימור אתרי ומתקני ספורט בעלי חשיבות היסטורית), התשס"ז-2007, לפני
הקריאה הטרומית, נתקבלה.

היו"ר יעקב מרגי:

הבקשה אושרה.

תודה רבה. ישיבת ועדת הכנסת נעולה.

הישיבה ננעלה בשעה 15:35.
