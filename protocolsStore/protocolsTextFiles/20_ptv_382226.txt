הכנסת העשרים

מושב שלישי

פרוטוקול מס' 233

מישיבת ועדת הכנסת

יום שלישי, כ"ג באדר התשע"ז (21 במרץ 2017), שעה 9:30

סדר היום:

הצעת חוק שידורי ערוץ הכנסת (תיקון מס' 8) (עדכוני חדשות), התשע"ז-2017

נכחו:

חברי הוועדה:

יואב קיש – היו"ר

איילת נחמיאס ורבין

מוזמנים:

  ------------------------------------------------------------------------
  אתי בנדלר  –   היועצת המשפטית של ועדת הכלכלה והמשנה ליועץ המשפטי של
                 הכנסת
  ---------- --- ---------------------------------------------------------
  זיו מאור   –   מנכ"ל האגודה זכות הציבור לדעת

  ------------------------------------------------------------------------

מנהל/ת הוועדה:

אתי בן יוסף

רישום פרלמנטרי:

ירון קוונשטוק

הצעת חוק שידורי ערוץ הכנסת (תיקון מס' 8) (עדכוני חדשות), התשע"ז-2017,
כ/680

היו"ר יואב קיש:

אנחנו פותחים את הישיבה. אנחנו בהצעת חוק שידורי ערוץ הכנסת. נמצאת אתנו
היועצת המשפטית של ועדת הכלכלה, שגם מלווה אותנו בחוק ערוץ הכנסת.

אתי בנדלר:

וגם המשנה ליועץ המשפטי לכנסת.

היו"ר יואב קיש:

והמשנה. כל פעם אני שוכח את זה. לאיתן כבל יש כל כך הרבה נוכחות וזהות אתך,
שהוא משרה עלי את העניין הזה, יותר מאיל ינון. אבל כנראה ששניהם שותפים
בעשייה.

אתי בנדלר:

הכול בסדר, צחקתי.

היו"ר יואב קיש:

אז בבקשה, אתי, תציגי לנו את העניין. עשינו קריאה ראשונה, אנחנו עוברים
להכנה לקריאה שנייה ושלישית.

אתי בנדלר:

כן.

היו"ר יואב קיש:

והיה נושא שביקשתי לבדוק, את זוכרת? טוב, תמשיכי, אזכיר לך.

אתי בנדלר:

כזכור, בעקבות ישיבות ועדת הכנסת, החלטות ועדת הכנסת, תוקן החוק שנקרא
שידורי הכנסת, נקרא היום: חוק שידורי ערוץ הכנסת, בחודש יולי. באוגוסט 2016
התיקון פורסם, ובמסגרתו תוקנה ההגדרה של "מישדרים מוספים".

להזכירכם, קודם כול, ערוץ הכנסת כולל שידורים הן בטלוויזיה והן באינטרנט,
ומכיל שני סוגי שידורים: שידורי הכנסת ושידורים נוספים. שידורי הכנסת אלה
שידורי המליאה, ועדות ואירועים ממלכתיים שישודרו במסגרתו. וכל יתר השידורים
למעשה הם שידורים מוספים.

עכשיו, ההגדרה של השידורים המוספים תוקנה באופן שהיום היא קובעת: משדרים
העוסקים בענייני הכנסת או משדרים שמטרתם טיפוח מודעות אזרחית וחיזוק ערכי
הדמוקרטיה, או שעניינם מתן מידע או העשרה, והכול בזיקה למגוון היבטי עבודת
הכנסת, לפעילות חברי הכנסת או לפעילות פוליטית.

היו"ר יואב קיש:

זוכרים. ירקנו דם על זה, את מספרת לי זוכרים?

אתי בנדלר:

עוד כשהוועדה דנה בתיקון הזה, הוזכר במהלך הישיבות, שהתיקונים שהם פרי
המלצותיה של ועדה בראשות השופטת בדימוס שרה פריש שמינה יושב-ראש הכנסת,
המליצה בין היתר למנוע קטיעת שידורי הכנסת, כאמור מליאה לצורך העניין הזה,
לצורך שידור מהדורת חדשות, כפי שהיום מעוגן בתקנות שהתקינה ועדת הכנסת. אבל
לעומת זאת, לאפשר במהלך כל היום במהלך השידורים, הן שידורי הכנסת והן
השידורים המוספים, להריץ בתחתית המסך "סקרולים" עם עדכוני חדשות. עדכוני
חדשות מדובר על עדכוני חדשות הן פרלמנטריים והן עדכוני חדשות כלליים.
הרעיון היה שמי שצופה בערוץ הכנסת לא יברח לערוץ אחר רק כדי להתעדכן במה
שקורה בארץ ובעולם.

לאחר תיקון החוק התעוררה שאלה אם "סקרולים" האלה הם בגדר תוכניות, ואם כן,
ככל הנראה שכן, הם לא נכנסים להגדרת "משדרים מוספים". המטרה של ההצעה
המונחת היום בפניכם לאישור לקריאה שנייה ושלישית היא לתקן את ההגדרה
"משדרים מוספים", ולכתוב בסוף ההגדרה של "משדרים מוספים": "או עדכונים
כתובים בענייני היום בארץ ובעולם, שישודרו בהתאם לתקנות לפי סעיף 4".

זה סעיף 1, שאותו אני קוראת עכשיו:

+---------+---+---------------------------------------------------------+
| תיקון   | 1 | בחוק שידורי ערוץ הכנסת, התשס"ד-2003 (להלן – החוק        |
| סעיף 2  | . | העיקרי), בסעיף 2, בהגדרה                                |
|         |   |                                                         |
|         |   | "מישדרים מוספים", בסופה יבוא "או עדכונים כתובים בענייני |
|         |   | היום בארץ ובעולם שישודרו בהתאם לתקנות לפי סעיף 4".      |
+=========+===+=========================================================+
+---------+---+---------------------------------------------------------+

בתיקון השני מוצע לתקן את סעיף 4 לחוק. סעיף 4 לחוק עניינו בקביעת מדיניות
לעניין שידורי ערוץ הכנסת והוא קובע ברישה: ועדת הכנסת תקבע בתקנות מדיניות
לעניין – וכאן יש שורה של נושאים. הנושא השישי, פסקה (6) אומר: סוגי
המישדרים שרשאי הגוף המשדר לכלול במסגרת המישדרים המוספים. וכאן מוצע
להוסיף: "ובכלל זה הוראות לעניין שידור עדכונים כתובים בעניינים פרלמנטריים
ובענייני היום בארץ ובעולם במהלך שידורי הגוף המשדר".

עכשיו נזכרתי על מה דיברת, הייתה הצעה לעגן כבר בחוק עצמו את הדרך, את אופן
שידור עדכוני החדשות, כך שיהיה כתוב בחוק עצמו: בכתוביות רצות בתחתית המסך.

היו"ר יואב קיש:

בדיוק, עדכונים כתובים. שלא יפורש חס וחלילה אחרת.

אתי בנדלר:

לא, לא, עדכונים כתובים כתוב כבר בנוסח עצמו.

היו"ר יואב קיש:

אבל למה לא בפסקה (6)? לא, אני רוצה בתיקון סעיף 4 - - -

אתי בנדלר:

סליחה, אסביר. בסעיף 1 בהגדרה "מישדרים מוספים", כפי שקראתי, כתוב: או
עדכונים כתובים.

היו"ר יואב קיש:

אוקיי.

אתי בנדלר:

זאת אומרת, הנושא הזה - - -

היו"ר יואב קיש:

אה, אז כשאומרים עדכונים כתובים אז מתכוונים – סליחה, אגיד לך מה היה החשש
שלי, שלא בגלל התיקון הזה בטעות אנחנו פותחים פתח לשינוי המהות של שידורי
הערוץ, כפי שתכננו אותו.

אתי בנדלר:

לא, ממש ממש לא.

היו"ר יואב קיש:

זה הכי חשוב לי להבהיר. אנחנו לא עושים שום שינוי, רק מאפשרים את
ה"סקרולים" למטה.

אתי בנדלר:

מעדכנים עדכונים כתובים.

עכשיו, נשאלת השאלה, מדוע אנחנו לא כותבים בחוק עצמו: באמצעות כתוביות רצות
בתחתית המסך? הצעתי, והוועדה קיבלה את זה בעת הכנה לקריאה ראשונה, לעגן את
זה בתקנות, כי צריכים לבחון איך ישודרו אותם עדכונים כתובים לא בערוץ
הטלוויזיה אלא באינטרנט, כי לא ברור שבאינטרנט - - -

היו"ר יואב קיש:

באינטרנט לא חייב, לא צריך. אדם שיושב באינטרנט לא צריך את – אנחנו לא
מחייבים את זה.

אתי בנדלר:

לא חייב, אבל ברגע שאתה כותב את הדברים האלה, יש הרשאה.

איילת נחמיאס ורבין (המחנה הציוני):

יש הרשאה. אתה מאפשר, אתה לא מחייב.

אתי בנדלר:

מאפשר את זה. ולכן חשבנו לעגן את זה, להגדיר את זה בתקנות. ואגב, יש מספר
שינויים שיש לערוך בתקנות, כבר הכנו את זה, ואני מציעה שממש בתחילת הכנס
הבא ניפגש ונציג בפני הוועדה - - -

היו"ר יואב קיש:

דרך אגב, לא יכולנו לעשות את כל הדבר הזה בתקנות? זה סותר את החוק?

אתי בנדלר:

בוודאי, כי ברגע שאנחנו אומרים ששידורים מוספים הם רק בענייני הכנסת או
בזיקה לעבודת הכנסת, כפי שקראתי, אז לא ניתן לכלול גם חדשות כלליות.

ובכן, אלה תיקונים שעליהם מדובר בסעיפים 1 ו-2. אני קוראת עכשיו את סעיף 2
להצעת החוק: תיקון סעיף 4 - בסעיף 4 לחוק העיקרי, בפסקה (6), בסופה
יבוא - - -

היו"ר יואב קיש:

יש לך את החוק העיקרי רגע? אפשר לראות אותו?

אתי בנדלר:

בהחלט. בסעיף 4 לחוק העיקרי, מסומן שם. גם הוספנו את התיקון כפי שהוא ייראה
כנוסח משולב, אם התיקון יתקבל.

  -------------------------------------------------------------------------
  תיקון   2.   בסעיף 4 לחוק העיקרי, בפסקה (6), בסופה יבוא "ובכלל זה הוראות
  סעיף 4       לעניין שידור עדכונים כתובים בעניינים פרלמנטריים ובענייני
               היום בארץ ובעולם במהלך שידורי הגוף המשדר".
  ------- ---- ------------------------------------------------------------

  -------------------------------------------------------------------------

סעיפים 3 ו 4 המוצעים עניינם בתחולה.

היו"ר יואב קיש:

רק רגע, אני עוצר אותך לשאלה, אני עכשיו פתאום רואה משהו. בהגדרות הוספתם
את זה רק במישדרים מוספים.

אתי בנדלר:

נכון.

היו"ר יואב קיש:

האם לא ניתן יהיה לפרש את זה, שאפשר יהיה עדכונים כתובים לעשות רק במישדרים
מוספים, ואי-אפשר יהיה במהלך שידורי הכנסת להריץ - - -

אתי בנדלר:

לא. אסביר שוב. השידורים הן בטלוויזיה והן באינטרנט כוללים שני סוגי
מישדרים: שידורי הכנסת ומישדרים מוספים.

היו"ר יואב קיש:

זה הבנתי לגמרי. אני אומר: בהגדרה - - -

אתי בנדלר:

אז באופן כללי, כל מה שלא נכנס למליאה, ועדות, אירועים, זה מישדרים מוספים.
אחר כך, איך ומתי ניתן יהיה לשדר אותם, זה יהיה בתקנות לפי סעיף 4.

היו"ר יואב קיש:

הבנתי. עכשיו הסתדר לי, אוקיי.

אתי בנדלר:

עכשיו, סעיפים 3 ו-4 עניינם בתחולה. כדי להסיר ספק, אנחנו מבקשים לתקן גם
את החוק המתקן, החוק שהוועדה תיקנה, כפי שהזכרתי, בחודש יולי, ופורסם ב-1
באוגוסט. אנחנו מבקשים להבהיר, שכל התיקונים יחולו רק על מי שייבחר במכרז
שהמועצה לשידורי כבלים - - -

היו"ר יואב קיש:

מה הלוחות זמנים, דרך אגב?

אתי בנדלר:

כרגע, בהתאם למצב הנוכחי - - -

היו"ר יואב קיש:

מי הגיש הצעות – יודעים, פורסם, אפשר לדבר על זה?

אתי בנדלר:

אני לא מדברת על מכרזים פתוחים. פורסם בתקשורת, אני חושבת - - -

היו"ר יואב קיש:

אז מה פורסם? תגיד לי.

זיו מאור:

חדשות 2, RGE, ערוץ 20.

היו"ר יואב קיש:

רגע, מי זה RGE?

זיו מאור:

שותף ב-51% מערוץ 10.

היו"ר יואב קיש:

אז חדשות 2, RGE - - -

זיו מאור:

ערוץ 20. וקבוצה נוספת שקשורה ל"אולפני הרצליה".

איילת נחמיאס ורבין (המחנה הציוני):

הם גם הגישו?

היו"ר יואב קיש:

שמה היא עושה? זה קבוצה של הפקה רק?

זיו מאור:

לא, זה קבוצה של אנשי טלוויזיה שהתאגדו יחד כדי להתמודד למכרז הזה.

איילת נחמיאס ורבין (המחנה הציוני):

"אולפני הרצליה" – יש להם יכולת, הם התמודדו בעצם בכל מכרז מסחרי שהיה,
למעשה עד היום לא בהצלחה.

היו"ר יואב קיש:

הם מפיקים, אין להם - - -

איילת נחמיאס ורבין (המחנה הציוני):

לא, לא, לא, יש להם תשתיות לכול. הם יכולים לעשות הכול.

זיו מאור:

אצהיר שהגשנו עתירה כדי לעצור את המכרז הזה, ויש בקשה לצו ביניים שתלויה
ועומדת.

אתי בנדלר:

באיזו עילה?

זיו מאור:

אי סדרים חמורים במועצת הכבלים והלוויין, וניגוד עניינים חריף - - -

היו"ר יואב קיש:

תגיד רק מי אתה.

זיו מאור:

זיו מאור, מהאגודה לזכות הציבור לדעת.

אי סדרים וניגוד עניינים חמורים בוועדה. אחת מחברות הוועדה – בעלה נמצא
בקשרים עסקיים בהיקף של עשרות מיליוני שקלים עם שתיים ממתמודדות.

איילת נחמיאס ורבין (המחנה הציוני):

עוד פעם.

זיו מאור:

אחת מחברות הוועדה - - -

איילת נחמיאס ורבין (המחנה הציוני):

ועדת המכרזים?

זיו מאור:

כן. הוועדה/מועצה, מועצת הכבלים והלוויין, שמונתה כוועדת המכרז - נעמי
שחורי, בעלה - -

איילת נחמיאס ורבין (המחנה הציוני):

כתרי.

זיו מאור:

- - בעלה כתרי הוא מנכ"ל קרן הקולנוע הישראלי. ערוצים 2 ו-10 השקיעו בחמש
השנים האחרונות יותר מ-16 מיליון שקל בסרטים של קרן הקולנוע. ולכן יש ניגוד
עניינים חריף, ועתרנו לבג"ץ נגד ההתקדמות של המכרז.

היו"ר יואב קיש:

טוב, נשאיר את זה לבג"ץ. כן.

אתי בנדלר:

כן, לבג"ץ ולמועצה. אפילו לא הייתי מודעת לכך.

היו"ר יואב קיש:

לא הייתי מודע למי מתמודד על הערוץ.

איילת נחמיאס ורבין (המחנה הציוני):

זה גם ברח לי מתחת לרדאר.

היו"ר יואב קיש:

מה?

איילת נחמיאס ורבין (המחנה הציוני):

לא רק לנתניהו - - -

היו"ר יואב קיש:

חס וחלילה.

איילת נחמיאס ורבין (המחנה הציוני):

חס וחלילה.

היו"ר יואב קיש:

לא מחפשים שיחמקו לנו מתחת לרדאר. כן, אז בוא נסכם ונסיים.

אתי בנדלר:

אז כדי למנוע ספקות, אנחנו מבקשים להבהיר שהתיקון שנעשה יחול רק על הזכיין
החדש. וגם התיקון הנוכחי המוצע כרגע יחול גם על הזכיין החדש.

היו"ר יואב קיש:

טוב.

אתי בנדלר:

אני קוראת את סעיפים 3 ו-4.

+-----------+---+------+---+--------------------------------------------+
| תיקון חוק | 3 | בחוק |   |                                            |
| שידורי    | . | שי   |   |                                            |
|           |   | דורי |   |                                            |
| טלוויזיה  |   | טלוו |   |                                            |
| מהכנסת    |   | יזיה |   |                                            |
|           |   | מהכנ |   |                                            |
| )תיקון    |   | סת)ת |   |                                            |
| מס' 6(    |   | יקון |   |                                            |
|           |   | מס'  |   |                                            |
|           |   | 6(,  |   |                                            |
|           |   | התשע |   |                                            |
|           |   | "ו-2 |   |                                            |
|           |   | 016, |   |                                            |
|           |   | אחרי |   |                                            |
|           |   | סעיף |   |                                            |
|           |   | 14   |   |                                            |
|           |   | י    |   |                                            |
|           |   | בוא: |   |                                            |
+===========+===+======+===+============================================+
|           |   | "ת   | 1 | הוראות חוק זה – זאת אומרת, החוק המתקן –    |
|           |   | חולה | 5 | יחולו על הגוף המשדר שיקבל רישיון לשידורים  |
|           |   |      | . | בערוץ הכנסת לאחר יום תחילתו של חוק זה "    |
+-----------+---+------+---+--------------------------------------------+
|           | 4 | הו   |   |                                            |
|           | . | ראות |   |                                            |
|           |   | חוק  |   |                                            |
|           |   | זה – |   |                                            |
|           |   | הת   |   |                                            |
|           |   | יקון |   |                                            |
|           |   | הנ   |   |                                            |
|           |   | וכחי |   |                                            |
|           |   | –    |   |                                            |
|           |   | י    |   |                                            |
|           |   | חולו |   |                                            |
|           |   | על   |   |                                            |
|           |   | הגוף |   |                                            |
|           |   | ה    |   |                                            |
|           |   | משדר |   |                                            |
|           |   | ש    |   |                                            |
|           |   | יקבל |   |                                            |
|           |   | רי   |   |                                            |
|           |   | שיון |   |                                            |
|           |   | לשיד |   |                                            |
|           |   | ורים |   |                                            |
|           |   | ב    |   |                                            |
|           |   | ערוץ |   |                                            |
|           |   | ה    |   |                                            |
|           |   | כנסת |   |                                            |
|           |   | לאחר |   |                                            |
|           |   | יום  |   |                                            |
|           |   | תח   |   |                                            |
|           |   | ילתו |   |                                            |
|           |   | של   |   |                                            |
|           |   | חוק  |   |                                            |
|           |   | זה.  |   |                                            |
+-----------+---+------+---+--------------------------------------------+

היו"ר יואב קיש:

קודם כול, זה נראה לי טוב. אני חושב שאיילת תסכים אתי שאנחנו למעשה – לי
לפחות אין הסתייגויות.

איילת נחמיאס ורבין (המחנה הציוני):

אני חושבת שזה תיקון במקום.

היו"ר יואב קיש:

כן, תיקון הבהרה, הוא לא תיקון דרמטי שמשנה תוכן משמעותי. מה שלי היה חשוב
לראות, שבאמת אנחנו לא משנים את המהות של המישדרים המוספים. אין שום כוונה,
פה כל התיקון לחוק זה רק ה"סקרול" לטובת עדכונים, אם יידרשו.

אתי בנדלר:

כיוון שאדוני בכל זאת שאל ללוח הזמנים, אז אענה לך. אני שמה בצד את הנושא
של העתירה, שאני לא מכירה ולא יודעת שום דבר. עקרונית הזכיין החדש, תוקף
הרישיון היה אמור להסתיים ב-3, אם אינני טועה, במאי השנה.

היו"ר יואב קיש:

עוד לא נבחר מישהו?

אתי בנדלר:

לא נבחר מישהו. למיטב ידיעתי, תוקף הרישיון הוארך בתקופה מוגבלת נוספת,
משהו בחודש יולי.

היו"ר יואב קיש:

זה בסמכות של המועצה לדחות?

זיו מאור:

24 בספטמבר, זה התאריך של ההארכה של הרישיון. 24 בספטמבר 17' הוארך הזיכיון
של חדשות 2.

היו"ר יואב קיש:

זה בסמכות של מי להאריך?

אתי בנדלר:

בספטמבר? אני משוכנעת שאתה טועה, בוודאות אתה טועה.

זיו מאור:

אוקיי, זה מה שמופיע בהחלטות המועצה באתר האינטרנט של משרד התקשורת.

היו"ר יואב קיש:

זה בסמכות המועצה ושר התקשורת? מי מאשר את זה?

אתי בנדלר:

בסמכות המועצה להאריך את תוקף הרישיון.

איילת נחמיאס ורבין (המחנה הציוני):

כן, זו המועצה. אחרי שיוצאים למכרז הם מקבלים או נותנים פרק זמן בדרך כלל
לשאלות. ואז לפי השאלות - - -

היו"ר יואב קיש:

הייתה שנה כמעט. 10 חודשים היה כשיצאנו לדרך.

אתי בנדלר:

זה היה ברור, אדוני, שפרק הזמן לא היה ריאלי. זה היה ברור לחלוטין.

היו"ר יואב קיש:

עשינו את המקסימום שכן.

אתי בנדלר:

זה מוארך לתקופה מאוד קצרה של בערך חודשיים.

היו"ר יואב קיש:

תני לנו תשובה על זה. את יכולה לבדוק? אז בוא נראה, יש הבדל בין יוני
לספטמבר.

אתי בנדלר:

לא, לא, לא, בוודאות מדובר בחודש יולי. אני לא זוכרת את המועד המדויק - - -

היו"ר יואב קיש:

אבל עד יולי כבר ייבחר - - -

אתי בנדלר:

לא רק שייבחר - - -

היו"ר יואב קיש:

ייכנס.

זיו מאור:

נמסר לי, שבהינתן שהבקשה לצו ביניים תידחה, בחודש אפריל הם רוצים לפרסם את
הזוכה. זה מה שנאמר.

היו"ר יואב קיש:

אוקיי. אז זה הגיוני.

איילת נחמיאס ורבין (המחנה הציוני):

הבנתי. לא, אבל למה אתה אומר שראית - - -

זיו מאור:

יש החלטה להאריך את הזיכיון עד ספטמבר.

איילת נחמיאס ורבין (המחנה הציוני):

אז קודם כול, זו לא בעיה להסתכל באתר האינטרנט של מועצת הכבלים והלוויין
ולראות, כי שם מפורסמים כל הדברים האלה.

רק רציתי להעיר איזושהי הערה, שאני מודה ומתוודה שתוך כדי התהליך של היציאה
למכרז לא חשבנו עליו, אבל בעת הזאת אני חושבת שצריך לדבר עליו. יש כאן הרבה
עובדים בערוץ הכנסת שהם לא עובדי התוכן בדרך כלל, למרות שגם על עובדי התוכן
הייתי מדברת. אבל דווקא על העובדים מה שנקרא שמנהלים את ה-floor, על
העובדים הטכניים.

אני מאוד מאוד מקווה שיימצא להם פתרון ויימצא להם בית אצל מי שיהיה הזכיין
החדש, כי תוכן בדרך כלל זה אנשים שבאים מתוך הזרוע שזוכה במכרז, ועובדים
טכניים זה בדרך כלל עובדים שסובלים נקרא לזה פחות מאיזושהי הגנה של בית
קבוע.

אז אני מודה שלא חשבתי על זה תוך כדי הכנת המכרז. אני מקווה שכן לפחות לחלק
גדול מהם ימצא הזכיין, בין אם זה – אם זה יישאר כמובן ערוץ 2, אז כמובן שלא
תהיה בעיה, אני מניחה. אבל אם זה יהיה זכיין חדש, אני מקווה שהוא יהיה ער
לזה.

היו"ר יואב קיש:

אגיד לך שני דברים לגבי זה. ראשית, יכול להיות שעלית פה על משהו שגם אני לא
חשבתי, שנפגוש אותו עוד כמה חודשים עם הרבה מאוד קשיים. כי יש שמה אני חושב
כ-100 עובדים סך הכול, אני חושב שמתוכם לדעתי בין 60 ל-70 זה עובדים
שכנראה, אם הזכיין יתחלף – כמובן שלא ישתמע מדברי שאני כאילו מכוון שלא
יתחלף או כן יתחלף, בזה אני לא נוגע.

איילת נחמיאס ורבין (המחנה הציוני):

אין לנו עמדה - - -

היו"ר יואב קיש:

אבל אם הזכיין יתחלף, 60 עובדים שהיו אתנו במשך עשור, חלקם מן הסתם, וחלקם
באופן קבוע, ימצאו את עצמם - - -

איילת נחמיאס ורבין (המחנה הציוני):

נכון.

היו"ר יואב קיש:

הרי זה גם לא – לא יודע, זה נושא לא פשוט.

מצד שני, שני דברים: לא נתערב כמובן במכרז בעניין הזה, וזה ברור לכולם.
וצריך רק להגיד, אני מקווה שבאמת אם יהיה זכיין חדש, שהוא יכול רק להרוויח
מלהיעזר - - -

איילת נחמיאס ורבין (המחנה הציוני):

תראה, הערתי את ההערה הזאת, כי, אתה יודע, הרבה פעמים, כל מקום שמגיעים, אז
כל אחד מגיע עם - - - שלו. ויש לי respect לזה, שנינו באים מהמגזר העסקי.
אני אומרת לנו, שיהיו ערניים שיש פה עובדים מצוינים, אני כרגע מדברת על
העובדים. ואני מקווה שלפחות חלקם, שאין להם באופן אוטומטי בית, ימצאו בית
בכל קונסטלציה.

היו"ר יואב קיש:

טוב. מאה אחוז. תודה.

מכיוון שאין הערות, אני מעלה להצבעה להכנה לקריאה שנייה ושלישית. אני חושב
שנצביע על הכול כמקשה אחת, כי יש הסכמות ואני לא רואה סיבה. אז מי מאשר את
הצעת החוק, כפי שהוגשה, לפי הסעיפים 1, 2, 3 ו-4, שהוקראו ופורטו לעיל?
שירים את ידו.

הצבעה

בעד הצעת החוק – פה אחד

הצעת חוק שידורי ערוץ הכנסת (תיקון מס' 8) (עדכוני חדשות), התשע"ז-2017,
נתקבלה.

היו"ר יואב קיש:

פה אחד.

סיימנו להכין את הצעת חוק שידורי ערוץ הכנסת (תיקון מס' 8) לקריאה שנייה
ושלישית.

אתי בנדלר:

אני מודה לוועדה, ובעיקר לחבריה.

היו"ר יואב קיש:

תודה רבה.

הישיבה ננעלה בשעה 09:55.
