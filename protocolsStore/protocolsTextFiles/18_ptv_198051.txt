הכנסת השמונה-עשרה

נוסח לא מתוקן

מושב רביעי

פרוטוקול מס' 257

מישיבת ועדת הכנסת

יום רביעי, כ' באדר התשע"ב (14 במרץ 2012), שעה 10:30

סדר היום:

קביעת ועדות לדיון בהצעות לסדר-היום הבאות:

1. הצעה לסדר-היום בנושא: "התגברות ההתנכלויות ליהודים בכבישי יו"ש ואירועי
הר הבית" – של חה"כ נסים זאב (7774), אריה אלדד (7780) וציפי חוטובלי
(7787).

2. הצעה לסדר היום בנושא: "מיסוי מקרקעין - שבח ורכישה - מס רכישה לתושב
חוץ", אשר הוסבה מהצעת חוק (פ/3799/18) – של חה"כ מרינה סולודקין.

3. הצעה לסדר היום בנושא: "שיפור תשתיות וכבישים המחברים ישובים דרוזים
ובני מיעוטים אחרים בגליל" – של חה"כ שכיב שנאן (7854).

קביעת ועדות לדיון בהצעות החוק הבאות:

1. הצעת חוק גיל הנישואין (תיקון - העלאת גיל הנישואין) (פ/2538/18) של
חה"כ אורית זוארץ, התש"ע-2010.

2. הצעת חוק גיל הנישואין (תיקון - העלאת גיל הנישואין) (פ/3217/18) של
חה"כ דב חנין, התשע"א-2011.

3. הצעת חוק גיל הנישואין (תיקון - העלאת גיל הנישואין) (פ/3218/18) של
חה"כ ניצן הורוביץ, התשע"א-2011.

4. הצעת חוק גיל הנישואין (תיקון - העלאת גיל הנישואין) (פ/4097/18) של
חה"כ יריב לוין, התשע"ב-2012.

5. הצעת חוק גיל הנישואין (תיקון - העלאת גיל הנישואין) (פ/4130/18) של
חה"כ חנין זועבי וג'מאל זחאלקה, התשע"ב-2012.

6. הצעת חוק יידוע בדבר הסכנות בשימוש בטלפון נייד (פ/3408/18) – הצעת חה"כ
יוליה שמאלוב-ברקוביץ וקבוצת חברי כנסת, התשע"א-2011.

7. הצעת חוק הגנה מפני שימוש במכשיר טלפון נייד והגבלת פרסומת (פ/1894/18)
– של חה"כ דב חנין וקבוצת חברי כנסת, התש"ע-2009.

בקשת יושב-ראש הוועדה המשותפת לוועדת הפנים והגנת הסביבה ולוועדת הכלכלה,
למיזוג הצעות החוק הבאות על-פי סעיף 84(ד) לתקנון הכנסת, ולהביאן כהצעת חוק
אחת לקריאה שנייה ולקריאה שלישית:

 1. הצעת חוק התכנון והבנייה, התש"ע-2010 (מ/499).

2. הצעת חוק התכנון והבנייה (תיקון – פיצול דירות) (הוראת שעה),
התשע"א-2011, של חבר הכנסת ישראל אייכלר (פ/3508/18).

בקשת יושב-ראש ועדת העבודה, הרווחה והבריאות למיזוג הצעות החוק הבאות על-פי
סעיף 84(ד) לתקנון הכנסת, ולהביאן כהצעת חוק אחת לקריאה שנייה ולקריאה
שלישית:

1. הצעת חוק לתיקון מס הכנסה (מס' 189 והוראת שעה) (הטבות מס לקצבה)
(מ/661), התשע"ב-2012.

2. הצעת חוק לתיקון פקודת מס הכנסה (השארת מרכיב הפיצויים בקופת גמל)
(פ/3954/18) – של חה"כ חיים כץ, התשע"ב-2012.

נכחו:

חברי הוועדה:

יריב לוין – היו"ר

נסים זאב

מרינה סולודקין

שכיב מוראד-שנאן

אריה אלדד

מוזמנים:

  -----------------------------------------------------------------------
  דוד דהן               –        המשמר החברתי
  --------------------- -------- ----------------------------------------

  -----------------------------------------------------------------------

ייעוץ משפטי:

ארבל אסטרחן

רחל הכהן – מתמחה

מנהלת הוועדה:

אתי בן-יוסף

רשם פרלמנטרי:

קובי סימן טוב

קביעת ועדות לדיון בהצעות החוק הבאות:

הצעת חוק גיל הנישואין (תיקון - העלאת גיל הנישואין) (פ/2538/18),
התש"ע-2010

הצעת חוק גיל הנישואין (תיקון - העלאת גיל הנישואין) (פ/3217/18),
התשע"א-2011

הצעת חוק גיל הנישואין (תיקון - העלאת גיל הנישואין) (פ/3218/18),
התשע"א-2011

הצעת חוק גיל הנישואין (תיקון - העלאת גיל הנישואין) (פ/4097/18),
התשע"ב-2012

הצעת חוק גיל הנישואין (תיקון - העלאת גיל הנישואין) (פ/4130/18),
התשע"ב-2012

היו"ר יריב לוין:

בוקר טוב. על סדר-היום יש מספר נושאים, אני אתחיל בנושא השני – קביעת ועדות
לדיון בהצעות חוק, ותחילה בחמש הצעות החוק שעוסקות בהעלאת גיל הנישואין: 1.
הצעת חוק גיל הנישואין (תיקון - העלאת גיל הנישואין) (פ/4097/18) של חה"כ
יריב לוין. 2. הצעת חוק גיל הנישואין (תיקון - העלאת גיל הנישואין)
(פ/2538/18) של חה"כ אורית זוארץ. 3. הצעת חוק גיל הנישואין (תיקון - העלאת
גיל הנישואין) (פ/3217/18) של חה"כ דב חנין. 4. הצעת חוק גיל הנישואין
(תיקון - העלאת גיל הנישואין) (פ/3218/18) של חה"כ ניצן הורוביץ. 5. הצעת
חוק גיל הנישואין (תיקון - העלאת גיל הנישואין) (פ/4130/18) של חה"כ חנין
זועבי וג'מאל זחאלקה.

נשמעו במליאה ההצעות כדלקמן: המקום שבו אמורה לִדֹון ההצעה הזו היא בוועדת
חוקה, חוק ומשפט; כך גם המלצת הלשכה המשפטית. היתה הצעה להעביר את העניין
לוועדת הכספים, שנדמה לי שברור לחלוטין שהיא לא הוועדה הרלבנטית והנוגעת
בדבר.

נסים זאב:

רגע, או ועדת כספים – לא הוועדה לקידום מעמד האישה?

היו"ר יריב לוין:

לא, זה לא הוצע. אפשר להציע כאן את הוועדה לקידום מעמד האישה, - -

נסים זאב:

אני מציע שזה יהיה בוועדה לקידום מעמד האישה.

היו"ר יריב לוין:

- - אבל אני חושב שהנושא הזה הוא לא רק נושא של מעמד האישה, וראוי שיידון -
-

נסים זאב:

לא, הוא שייך למעמד האישה. - - - של האישה.

היו"ר יריב לוין:

- - בוועדת החוקה, חוק ומשפט. מי בעד להעביר את ההצעה הזו לוועדת חוקה, חוק
ומשפט? – שניים. מי נגד? – אחד. נמנעים – אין.

הצבעה

בעד קביעת ועדת חוקה, חוק ומשפט לדיון בהצעות חוק:

1. הצעת חוק גיל הנישואין (תיקון - העלאת גיל הנישואין) (פ/2538/18) של
חה"כ אורית זוארץ, התש"ע-2010.

2. הצעת חוק גיל הנישואין (תיקון - העלאת גיל הנישואין) (פ/3217/18) של
חה"כ דב חנין, התשע"א-2011.

3. הצעת חוק גיל הנישואין (תיקון - העלאת גיל הנישואין) (פ/3218/18) של
חה"כ ניצן הורוביץ, התשע"א-2011.

4. הצעת חוק גיל הנישואין (תיקון - העלאת גיל הנישואין) (פ/4097/18) של
חה"כ יריב לוין, התשע"ב-2012.

5. הצעת חוק גיל הנישואין (תיקון - העלאת גיל הנישואין) (פ/4130/18) של
חה"כ חנין זועבי וג'מאל זחאלקה, התשע"ב-2012 – שניים

נגד – אחד

נמנעים – אין

ההצעה נתקבלה.

היו"ר יריב לוין:

לפיכך אני קובע שכל חמש הצעות החוק האלה יידונו בוועדת החוקה, חוק ומשפט.

קביעת ועדות לדיון בהצעות החוק הבאות:

הצעת חוק יידוע בדבר הסכנות בשימוש בטלפון נייד, התשע"א-2011

הצעת חוק הגנה מפני שימוש במכשיר טלפון נייד והגבלת פרסומת, התש"ע-2009

היו"ר יריב לוין:

אני עובר להצעות הבאות: 6. הצעת חוק יידוע בדבר הסכנות בשימוש בטלפון נייד
(פ/3408/18) – של חברת הכנסת יוליה שמאלוב-ברקוביץ וקבוצת חברי כנסת. 7.
הצעת חוק הגנה מפני שימוש במכשיר טלפון נייד והגבלת פרסומת (פ/1894/18) –
של חבר הכנסת דב חנין וקבוצת חברי כנסת.

נשמעו הצעות להעביר לוועדת הכלכלה או לוועדת הפנים והגנת הסביבה. ההצעה –
על-פי המלצת הלשכה המשפטית ועל-פי הנושא – אמורה לִדוֹן בוועדת הכלכלה. אני
מבין שגם יושב-ראש ועדת הפנים והגנת הסביבה הודיע לי שהוא מסכים שהנושא הזה
יעבור לוועדת הכלכלה, ויושב-ראש ועדת הכלכלה מעוניין לקבל את הנושא אליו.
לכן, בנסיבות האלה, ומאחר שגם חברת הכנסת שמאלוב-ברקוביץ' ביקשה שהנושא
יעבור לוועדת הכלכלה, אני מציע שכך נעשה.

מי בעד להעביר את שתי ההצעות לועדת הכלכלה?

הצבעה

בעד קביעת וועדת הכלכלה לדיון בהצעות חוק:

6. הצעת חוק יידוע בדבר הסכנות בשימוש בטלפון נייד (פ/3408/18) – הצעת חה"כ
יוליה שמאלוב-ברקוביץ וקבוצת חברי כנסת, התשע"א-2011.

7. הצעת חוק הגנה מפני שימוש במכשיר טלפון נייד והגבלת פרסומת (פ/1894/18)
– של חה"כ דב חנין וקבוצת חברי כנסת, התש"ע-2009 – פה אחד

נגד – אין

נמנעים – אין

ההצעה נתקבלה.

היו"ר יריב לוין:

פה אחד – אין מתנגדים, אין נמנעים. אושר.

נסים זאב:

אני יכול לדבר על הסעיף הראשון?

היו"ר יריב לוין:

אפשר, אבל תן לי לגמור את זה, אחר-כך לפרוטוקול אפשר מה שרוצים.

קביעת ועדה לדיון בהצעה לסדר-היום הבאה:

הצעה לסדר-היום בנושא: "התגברות ההתנכלויות ליהודים בכבישי יו"ש ואירועי הר
הבית"

היו"ר יריב לוין:

מכאן אני עובר לקביעת ועדות לדיון בהצעות לסדר-היום: הצעה לסדר-היום בנושא:
"התגברות ההתנכלויות ליהודים בכבישי יהודה ושומרון ואירועי הר הבית" – של
חברי הכנסת נסים זאב, אריה אלדד וציפי חוטובלי.

זה תלוי בכם, לאן שאתם רוצים להעביר את זה.

אריה אלדד:

הבעיה היא שהמקום הטבעי להתנכלויות בכבישי יהודה ושומרון הוא ועדת החוץ
והביטחון; ולגבי הר הבית, המקום הטבעי הוא ועדת הפנים והגנת הסביבה.
החיסרון הוא שדנו בנושאים האלה כמה וכמה פעמים בוועדת משנה של ועדת חוץ
וביטחון – זו ועדה חסויה, והדיונים שלה לא זוכים להד ציבורי ראוי. לכן, אני
הייתי מעדיף שהדיון יתקיים – בדגש על האירועים שהיו בהר הבית – בוועדת
הפנים והגנת הסביבה.

היו"ר יריב לוין:

אין שום בעיה. מקובל עליך?

נסים זאב:

אני רק רוצה להוסיף שהאירועים בהר הבית הרבה יותר חמורים מיהודה ושומרון,
כי בסופו של דבר צה"ל מטפל בנושא של יהודה ושומרון. אבל הבעיה שלנו היא
שירושלים נכבשת יום-יום מול עינינו, ואנחנו לא עושים מאומה.

היו"ר יריב לוין:

כן. בסדר גמור.

לפיכך – לאור בקשת המציעים – אני מציע להעביר את זה לוועדת הפנים והגנת
הסביבה. מי בעד?

הצבעה

בעד קביעת ועדת הפנים והגנת הסביבה לדיון בהצעה לסדר-היום: "התגברות
ההתנכלויות ליהודים בכבישי יו"ש ואירועי הר הבית" – של חה"כ נסים זאב
(7774), אריה אלדד (7780) וציפי חוטובלי (7787) – פה אחד.

נגד – אין

נמנעים – אין

ההצעה נתקבלה.

היו"ר יריב לוין:

פה אחד – אין מתנגדים, אין נמנעים.

קביעת ועדה לדיון בהצעה לסדר-היום הבאה:

הצעה לסדר היום בנושא: "מיסוי מקרקעין - שבח ורכישה - מס רכישה לתושב חוץ"

היו"ר יריב לוין:

הצעה לסדר-היום: "מיסוי מקרקעין - שבח ורכישה - מס רכישה לתושב חוץ",
שהוסבה מהצעת חוק (פ/3799/18) – של חברת הכנסת מרינה סולודקין.

אני מבין שעלו האפשרויות הללו: ועדת הכספים או ועדת הכלכלה. נדמה לי שעל
פניו זה נושא של ועדת הכספים באופן מוחלט, אלא אם את מעוניינת במשהו - - -

מרינה סולודקין:

אני אגיד לכם: ועדת הכלכלה עמוסה מאד בעבודה, ולא תהיה ישיבה בנושא הזה.
בגלל נושא הדיור הרחב שחבר הכנסת כרמל שאמה-הכהן מתעסק בו בוועדת הכלכלה,
יש יותר סיכויים לקיים את הישיבה במושב הקיץ.

אז אם אפשר, אני מבקשת להעביר לוועדת הכלכלה.

היו"ר יריב לוין:

להעביר את זה לוועדת הכלכלה – אבל אין תקדים למצב כזה, שמיסוי מקרקעין נדון
בוועדת הכלכלה.

מרינה סולודקין:

אבל זה לא חוק, זה דיון בנושא - - -

ארבל אסטרחן:

אני רואה שסגן שר האוצר ביקש את ועדת הכלכלה.

אתי בן-יוסף:

בהצעה-לסדר.

היו"ר יריב לוין:

אוקיי. אז אני מציע כך: אני אומר באופן מפורש, מבלי שיש בזה איזשהו תקדים;
ובגלל שיש בקשה כזאת מכל הגורמים; ויש דיונים בסוגיית הדיור בהיקף הרחב,
שהמיסוי משליך עליה; ומאחר שמדובר בהצעה-לסדר ולא בהצעת חוק – תחת כל
ההסתייגויות האלה – אנחנו נעביר את הנושא לוועדת הכלכלה.

מי בעד?

הצבעה

בעד קביעת ועדת הכלכלה לדיון בהצעה לסדר-היום בנושא: "מיסוי מקרקעין - שבח
ורכישה - מס רכישה לתושב חוץ", אשר הוסבה מהצעת חוק (פ/3799/18) – של חה"כ
מרינה סולודקין – פה אחד

נגד – אין

נמנעים – אין

ההצעה נתקבלה.

היו"ר יריב לוין:

פה אחד – אין מתנגדים, אין נמנעים. אושר.

מרינה סולודקין:

תודה רבה.

היו"ר יריב לוין:

בבקשה.

קביעת ועדה לדיון בהצעה לסדר-היום הבאה:

הצעה לסדר היום בנושא: "שיפור תשתיות וכבישים המחברים ישובים דרוזים

ובני מיעוטים אחרים בגליל"

היו"ר יריב לוין:

הנושא הבא: הצעה לסדר היום בנושא – "שיפור תשתיות וכבישים המחברים ישובים
דרוזים ובני מיעוטים אחרים בגליל", של חה"כ שכיב שנאן (7854).

לאן אתה רוצה להעביר את זה?

שכיב מוראד שנאן:

בגלל שיש פה תכנון סטאטוטורי וזה גם קשור לוועדת הכלכלה ולוועדת הפנים
והגנת הסביבה, אז אם אפשר להקים ועדה משותפת – שהנושא רק יעלה.

היו"ר יריב לוין:

אין בעיה להקים ועדה משותפת, אבל אז אנחנו נצטרך לחזור לראשי הוועדות כדי
לבקש מהם שמות, וכן הלאה. השאלה היא אם אתה לא מעדיף שזה - - -

נסים זאב:

זה ייקח לך עוד שנה – ועדה משותפת. עוד שנה תהיה לך ועדה משותפת.

שכיב מוראד שנאן:

זו הסיבה שאני מעלה את זה. מה הכי טוב? איפה אפשר לדחוף את זה הכי מהר?

היו"ר יריב לוין:

שמע, אני לא יודע להגיד לך.

נסים זאב:

האמת, שתיהן טובות. שתיהן לא מתפקדות - - -

היו"ר יריב לוין:

זה עניין של ההידברות שלך עם יושב-ראש הוועדה הרלבנטית כדי לנסות ולקדם את
זה.

נסים זאב:

- - -

היו"ר יריב לוין:

אם אתה רוצה, אני גם מוכן לדבר איתם בכדי לדחות את ההחלטה לשבוע הבא.

נסים זאב:

בלאו הכי יוצאים לפגרה. ככה הם גם אחרי ארבעה כוסות של יין - - -

היו"ר יריב לוין:

תראה עם מי מהם אתה מסתדר – איך שאתה רוצה. או שאתה רוצה עכשיו, מה שתבקש.

שכיב מוראד שנאן:

אתה יודע מה? – נעביר את זה לוועדת הפנים והגנת הסביבה בגלל התכנון
הסטטוטורי.

היו"ר יריב לוין:

אין בעיה. בסדר גמור.

מי בעד להעביר לוועדת הפנים והגנת הסביבה?

הצבעה

בעד קביעת ועדת הפנים והגנת הסביבה לדיון בהצעה לסדר-היום בנושא: "הצעה
לסדר היום בנושא: "שיפור תשתיות וכבישים המחברים ישובים דרוזים ובני
מיעוטים אחרים בגליל" – של חה"כ שכיב שנאן (7854) – פה אחד

נגד – אין

נמנעים – אין

ההצעה נתקבלה.

היו"ר יריב לוין:

פה אחד – אין מתנגדים, אין נמנעים. אושר.

בקשת יושב-ראש הוועדה המשותפת לוועדת הפנים והגנת הסביבה ולוועדת הכלכלה:

הצעת חוק התכנון והבנייה (מ/499), התש"ע-2010

הצעת חוק התכנון והבנייה (תיקון – פיצול דירות) (הוראת שעה) (פ/3508/18),
התשע"א-2011,

היו"ר יריב לוין:

מכאן אני עובר לנושא הראשון שמופיע על סדר-היום: "בקשת יושב-ראש הוועדה
המשותפת לוועדת הפנים והגנת הסביבה ולוועדת הכלכלה, למיזוג הצעות החוק
הבאות על-פי סעיף 84(ד) לתקנון הכנסת, ולהביאן כהצעת חוק אחת לקריאה שנייה
ולקריאה שלישית: 1. הצעת חוק התכנון והבנייה, התש"ע-2010 (מ/499). 2. הצעת
חוק התכנון והבנייה (תיקון – פיצול דירות) (הוראת שעה), התשע"א-2011, של
חבר הכנסת ישראל אייכלר (פ/3508/18).

מדובר במהלך שאישרנו אותו כאן בעבר, להעביר את הצעת החוק של חבר הכנסת
אייכלר מוועדת הפנים והגנת הסביבה לוועדה המשותפת, על-מנת שהיא תשתלב לתוך
הדיון בחוק התכנון והבנייה הרחב. בנסיבות האלה – נדמה לי – שאישור בקשת
המיזוג הוא מהלך ברור, ואני מציע להיענות לבקשה.

מי בעד?

הצבעה

בעד מיזוג הצעות החוק הבאות על-פי סעיף 84(ד) לתקנון הכנסת:

1. הצעת חוק התכנון והבנייה, התש"ע-2010 (מ/499).

2. הצעת חוק התכנון והבנייה (תיקון – פיצול דירות) (הוראת שעה),
התשע"א-2011, של חבר הכנסת ישראל אייכלר (פ/3508/18) – פה אחד

נגד – אין

נמנעים – אין

ההצעה נתקבלה.

היו"ר יריב לוין:

פה אחד – אין מתנגדים, אין נמנעים. אושר.

בקשת יושב-ראש ועדת העבודה הרווחה והבריאות:

הצעת חוק לתיקון מס הכנסה (מס' 189 והוראת שעה) (הטבות מס לקצבה) (מ/661),

התשע"ב-2012

הצעת חוק לתיקון פקודת מס הכנסה (השארת מרכיב הפיצויים בקופת גמל)
(פ/3954/18),

התשע"ב-2012

היו"ר יריב לוין:

מכאן אני עובר לתוספת לסדר-היום: בקשת יושב-ראש ועדת העבודה, הרווחה
והבריאות למיזוג הצעות החוק הבאות על-פי סעיף 84(ד) לתקנון הכנסת, ולהביאן
כהצעת חוק אחת לקריאה שנייה ולקריאה שלישית: 1. הצעת חוק לתיקון מס הכנסה
(מס' 189 והוראת שעה) (הטבות מס לקצבה) (מ/661), התשע"ב-2012. 2. הצעת חוק
לתיקון פקודת מס הכנסה (השארת מרכיב הפיצויים בקופת גמל) (פ/3954/18) – של
חה"כ חיים כץ, התשע"ב-2012.

שוב, מדובר בשתי הצעות שעוסקות באותו עניין. מיזוגן ביחד הוא, ממילא, טבעי
ומתבקש. לכן, גם לבקשה הזו אני מציע שאנחנו נענה.

מי בעד?

הצבעה

בעד מיזוג הצעות החוק הבאות על-פי סעיף 84(ד) לתקנון הכנסת:

1. הצעת חוק לתיקון מס הכנסה (מס' 189 והוראת שעה) (הטבות מס לקצבה)
(מ/661), התשע"ב-2012. 2. הצעת חוק לתיקון פקודת מס הכנסה (השארת מרכיב
הפיצויים בקופת גמל) (פ/3954/18) – של חה"כ חיים כץ, התשע"ב-2012 – פה אחד

נגד – אין

נמנעים – אין

ההצעה נתקבלה.

היו"ר יריב לוין:

פה אחד – אין מתנגדים, אין נמנעים.

תודה רבה, הישיבה נעולה.

הישיבה ננעלה בשעה 10:46.
