הכנסת העשרים-וארבע

מושב שני

פרוטוקול מס' 94

מישיבת ועדת הכנסת

יום שני, ט"ו באייר התשפ"ב (16 במאי 2022), שעה 11:00

סדר היום:

קביעת ועדות לדיון בהצעות חוק הבאות:

1.  הצעת חוק העונשין (תיקון - הגדרת סוכן חוץ), התשפ"ב-2022 (פ/3616/24),
    של חבר הכנסת אבי דיכטר וקבוצת חברי הכנסת.

2.  הצעת חוק חובת המכרזים (תיקון - עידוד עסקים להעסקת בני החברה הערבית
    והחרדית), התשפ"א-2021 (פ/1998/24), של חברת הכנסת ג'ידא רינאוי- זועבי
    וקבוצת חברי הכנסת.

3.  הצעת חוק חובת המכרזים (תיקון - עידוד עסקים להעסקת בני החברה הערבית
    והחרדית), התשפ"א-2021 (פ/896/24), של חבר הכנסת יצחק פינדרוס.

4.  הצעת חוק לתיקון פקודת המשטרה (תיעוד חזותי של השימוש במכתזית),
    התשפ"ב-2022 (פ/3684/24),
    של חברי הכנסת אוסאמה סעדי ואחמד טיבי.

5.  הצעת חוק לתיקון פקודת המשטרה (תיעוד חזותי של השימוש במכתזית),
    התשפ"ב-2022 (פ/3665/24),
    של חברת הכנסת גבי לסקי.

6.  הצעת חוק לתיקון פקודת המשטרה (תיעוד חזותי של השימוש במכתזית),
    התשפ"ב-2022 (פ/3041/24),
    של חבר הכנסת אורי מקלב וקבוצת חברי הכנסת.

7.  הצעת חוק הגנת הצרכן (תיקון - ביטול עסקת מכר מרחוק למתן שירותי תיירות
    בישראל), התשפ"ב-2022 (פ/3628/24), של חבר הכנסת רון כץ.

8.  הצעת חוק הגנת הצרכן (תיקון - ביטול עסקת מכר מרחוק למתן שירותי תיירות
    בישראל), התשפ"ב-2022 (פ/3073/24), של חברת הכנסת לימור מגן תלם וקבוצת
    חברי הכנסת.

9.  הצעת חוק לביטול קובלנה (תיקוני חקיקה), התשפ"ב- 2022 (פ/3412/24), של
    חבר הכנסת צבי האוזר.

10. הצעת חוק הרשות הלאומית לביטחון קהילתי (תיקון מס' 2), התשפ"ב-2021
    (מ/1451).

11. הצעת חוק הקמת מערכת סולרית בבית משותף שהוקם במסגרת עסקת פינוי
    ובינוי, התשפ"א-2021 (פ/1601/24), של חברת הכנסת אורלי לוי אבקסיס.

12. הצעת חוק העונשין (תיקון – הרחבת הגדרת הגזענות), התשפ"א-2021
    (פ/216/24), של חה"כ יעקב אשר וקבוצת חברי הכנסת.

13. הצעת חוק יישום תכנית ההתנתקות (תיקון - ביטול סעיפי הפינוי ושינוי שם
    החוק), התשפ"א-2021 (פ/356/24), של חה"כ מכלוף מיקי זוהר.

14. הצעת חוק-יסוד: כבוד האדם וחירותו (תיקון – פסקת התגברות) (פ/191/24),
    של חה"כ מיכאל מלכיאלי.

15. הצעת חוק-יסוד: ההתגברות (תיקוני חקיקה) (פ/254/24), של חה"כ שלמה קרעי
    וקבוצת חברי הכנסת.

16. הצעת חוק-יסוד: ההתגברות (תיקוני חקיקה) (פ/50/24), של חה"כ מכלוף מיקי
    זוהר.

17. הצעת חוק יישובים ושכונות בהליכי הסדרה, התשפ"א-2021 (פ/402/24), של
    חה"כ יצחק פינדרוס.

18. הצעת חוק יישובים ושכונות בהליכי הסדרה, התשפ"א-2021 (פ/401/24), של
    חה"כ מכלוף מיקי זוהר.

19. הצעת חוק יישובים ושכונות בהליכי הסדרה, התשפ"א-2021 (פ/400/24), של
    חה"כ אורית סטרוק וקבוצת חברי הכנסת.

נכחו:

חברי הוועדה:

ניר אורבך – היו"ר

יצחק פינדרוס

חברי הכנסת:

צביקה האוזר

מוזמנים:

  -----------------------------------------------------------------------
  מזכיר הכנסת דן מרזוק                                              
  ----------------------------------------------------------- ----- -----
  סגנית מזכיר הכנסת אלינור ימין                                     

  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

הילה מליחי

<< נושא >> הצעת חוק לתיקון פקודת המשטרה (תיעוד חזותי של השימוש במכתזית),
התשפ"ב-2022, פ/3684/24 << נושא >>

<< נושא >> הצעת חוק לתיקון פקודת המשטרה (תיעוד חזותי של השימוש במכתזית),
התשפ"ב-2022, פ/3665/24 << נושא >>

<< נושא >> הצעת חוק לתיקון פקודת המשטרה (תיעוד חזותי של השימוש במכתזית),
התשפ"ב-2022, פ/3041/24 << נושא >>

<< יור >> היו"ר ניר אורבך: << יור >>

בוקר טוב, אנחנו פותחים את הדיון. אני מתכבד לפתוח את ישיבת ועדת הכנסת.
היום יום שני, ט"ו באייר התשפ"ב, 16 במאי 2022. אנחנו עוברים על הנושאים
בסדר-היום. נושאים 1, 2 ו-3 ירדו כרגע מסדר-היום. נושא 4, הצעת חוק לתיקון
פקודת המשטרה (תיעוד חזותי של השימוש במכתזית), התשפ"ב-2022, פ/,3684/24 של
חברי הכנסת אוסאמה סעדי ואחמד טיבי. סעיף 5, הצעת חוק לתיקון פקודת המשטרה
(תיעוד חזותי של השימוש במכתזית), התשפ"ב-2022, פ/3665/24, של חברת הכנסת
גבי לסקי. סעיף 6, הצעת חוק לתיקון פקודת המשטרה (תיעוד חזותי של השימוש
במכתזית), התשפ"ב-2022, פ/3041/24, של חבר הכנסת אורי מקלב וקבוצת חברי
הכנסת. כל החוקים הללו – המלצת הלשכה המשפטית היא להעביר אותם לביטחון
הפנים. נשמעו הצעות במליאה להעביר את הצעת החוק גם לוועדת הפנים והגנת
הסביבה. אנחנו נעבור להצבעה. מי בעד להעביר לוועדה לביטחון פנים? ירים את
ידו.

הצבעה

בעד ההצעה להעביר את הצעות החוק לדיון בוועדה לביטחון הפנים – פה אחד

אושר פה אחד.

<< יור >> היו"ר ניר אורבך: << יור >>

פה אחד.

<< נושא >> הצעת חוק הגנת הצרכן (תיקון - ביטול עסקת מכר מרחוק למתן שירותי
תיירות בישראל), התשפ"ב-2022, פ/3628/24 << נושא >>

<< נושא >> הצעת חוק הגנת הצרכן (תיקון - ביטול עסקת מכר מרחוק למתן שירותי
תיירות בישראל), התשפ"ב-2022, פ/3073/24 << נושא >>

<< יור >> היו"ר ניר אורבך: << יור >>

אנחנו עוברים לסעיף הבא: סעיף 7, הצעת חוק הגנת הצרכן (תיקון - ביטול עסקת
מכר מרחוק למתן שירותי תיירות בישראל), התשפ"ב-2022, פ/3628/24, של חבר
הכנסת רון כץ. והצעת חוק הגנת הצרכן (תיקון - ביטול עסקת מכר מרחוק למתן
שירותי תיירות בישראל), התשפ"ב-2022, פ/3073/24 של חברת הכנסת לימור מגן
תלם וקבוצת חברי הכנסת. המלצת הלשכה המשפטית היא להעביר לוועדת הכלכלה.
נשמעו הצעות במליאה להעביר גם לוועדת הכספים וגם לוועדה לקידום מעמד האישה.
מי בעד להעביר לוועדת הכלכלה? ירים את ידו.

הצבעה

בעד ההצעה להעביר את הצעות החוק לדיון בוועדת הכלכלה – פה אחד

אושר פה אחד.

<< יור >> היו"ר ניר אורבך: << יור >>

פה אחד.

<< נושא >> הצעת חוק לביטול קובלנה (תיקוני חקיקה), התשפ"ב-2022, פ/3412/24
<< נושא >>

<< יור >> היו"ר ניר אורבך: << יור >>

אנחנו עוברים כעת לסעיף 9, הצעת חוק לביטול קובלנה (תיקוני חקיקה),
התשפ"ב-2022, פ/3412/24, של חבר הכנסת צביקה האוזר. המלצת הלשכה המשפטית
היא להעביר את זה לוועדת חוקה, חוק ומשפט. נשמעו הצעות במליאה להעביר גם
לוועדת הכספים וגם לוועדה לקידום מעמד האישה. מי בעד להעביר לוועדת חוקה,
חוק ומשפט? ירים את ידו. מי נגד?

הצבעה

בעד ההצעה להעביר את הצעות החוק לדיון בוועדת החוקה, חוק ומשפט – 1

נגד – 1

נמנעים – אין

ההצעה לא אושרה.

<< יור >> היו"ר ניר אורבך: << יור >>

זה לא אושר. אני מגיש רביזיה. אני מגיש רביזיה.

<< דובר >> יצחק פינדרוס (יהדות התורה): << דובר >>

הסבר בסעיף 1, 2, 3.

<< דובר >> ארבל אסטרחן: << דובר >>

לא צריך רביזיה כי אין החלטה. זה פשוט צריך לבוא במועד אחר.

<< יור >> היו"ר ניר אורבך: << יור >>

אוקיי, יבוא במועד אחר.

<< נושא >> הצעת חוק העונשין (תיקון - הרחבת הגדרת הגזענות), התשפ"א-2021,
פ/216/24 << נושא >>

<< יור >> היו"ר ניר אורבך: << יור >>

קודם כל, אני מתכבד לארח פה בוועדה את מזכיר הכנסת. כעת אנחנו עוברים
לקבוצת חוקים שהם חוקים ישנים שהיו, לצערי, תקועים בצנרת של הוועדה זמן רב
מדי. בשבוע שעבר פנה חבר הכנסת יריב לוין, מרכז האופוזיציה, וביקש שנקדם את
החקיקה הזאת. אני רוצה להודות לו על הבקשה ועל הנכונות לשתף פעולה בנושא
הזה. בעיני כל שיתוף פעולה בין הקואליציה לאופוזיציה הוא מבורך. אני שמח
שאנחנו משחררים את החוקים האלה כדי שימשיכו את התהליך שלהם בוועדות השונות
בכנסת. יצא כך, אבל חלק גדול מהחוקים שעוברים היום, אני מזדהה אתם, ואני
שמח שהם ממשיכים את התהליך שלהם לקראת העלאתם במליאה להמשך הקריאות. כעת
אנחנו בסעיף מספר 12 שעל סדר-היום: הצעת חוק העונשין (תיקון - הרחבת הגדרת
הגזענות), התשפ"א-2021, פ/216/24, של חבר הכנסת יעקב אשר וקבוצת חברי
הכנסת. ההמלצה של הלשכה המשפטית היא להעביר אותה לוועדת החוקה, חוק ומשפט.
עלו הצעות להעביר אותה לוועדת הפנים והגנת הסביבה. כעת אנחנו נצביע להעביר
אותה לוועדת החוקה, חוק ומשפט. מי בעד? ירים את ידו. מי נגד?

הצבעה

בעד ההצעה להעביר את הצעת החוק לדיון בוועדת החוקה, חוק ומשפט – 1

נגד – אין

נמנעים – 1

אושר.

<< יור >> היו"ר ניר אורבך: << יור >>

הצעת החוק עברה לוועדת החוקה, חוק ומשפט.

<< נושא >> הצעת חוק יישום תכנית ההתנתקות (תיקון - ביטול סעיפי הפינוי
ושינוי שם החוק), התשפ"א-2021, פ/356/24 << נושא >>

<< יור >> היו"ר ניר אורבך: << יור >>

הצעת חוק יישום תוכנית ההתנתקות (תיקון - ביטול סעיפי הפינוי ושינוי שם
החוק), התשפ"א-2021, פ/356/24, של חבר הכנסת מכלוף מיקי זוהר. ההמלצה של
הלשכה המשפטית היא להעביר לוועדת החוקה, חוק ומשפט. חשבנו שנכון יותר יהיה
להעביר אותה לוועדת החוץ והביטחון בעקבות כל הדברים שהיו בעקבות האירועים
שם, ולכן נצביע להעביר אותה לוועדת החוץ והביטחון. מי בעד? ירים את ידו.

הצבעה

בעד ההצעה להעביר את הצעת החוק לדיון בוועדת החוץ והביטחון – פה אחד

אושר פה אחד.

<< יור >> היו"ר ניר אורבך: << יור >>

פה אחד.

אנחנו חוזרים כעת לסעיף - - -

<< דובר >> יצחק פינדרוס (יהדות התורה): << דובר >>

אתה לא יכול. אתה לא יכול.

<< יור >> היו"ר ניר אורבך: << יור >>

נסיים את הסעיפים ונראה איך אנחנו - - -

<< דובר >> יצחק פינדרוס (יהדות התורה): << דובר >>

תסיים, תודיע על רביזיה, לא הודעת. תודיע, מהרגע שאתה מודיע יש לך חצי שעה.

<< יור >> היו"ר ניר אורבך: << יור >>

הודעתי על רביזיה. חבר הכנסת פינדרוס, אני מבקש, לאור הרצון הטוב שיש פה,
באמת אני אומר - - -

<< דובר >> יצחק פינדרוס (יהדות התורה): << דובר >>

אבל זה לא קשור אלי, יש של הכנסת, זה לא אני. אני לא מונע. זה לא תלוי בי,
אני לא הגשתי - - -

<< יור >> היו"ר ניר אורבך: << יור >>

חבר הכנסת פינדרוס, תקשיב מה אני אומר. בעקבות הרצון הטוב שיש פה, אתה
לפחות אל תוסיף דברים שיחייבו אותנו תקנונית עד סוף הדיון. בסדר?

<< דובר >> יצחק פינדרוס (יהדות התורה): << דובר >>

יש לך 1, 2, 3 – רצון טוב אתה אומר? מחקת אותי. 1, 2, 3 מחקת.

<< יור >> היו"ר ניר אורבך: << יור >>

לא, לא מחקתי, אנחנו רוצים להגיע להבנות. אם הייתי מצביע היום זה היה נופל.

<< נושא >> הצעת חוק-יסוד: כבוד האדם וחירותו (תיקון - פסקת ההתגברות),
פ/191/24 << נושא >>

<< יור >> היו"ר ניר אורבך: << יור >>

אנחנו כעת בסעיף 14, הצעת חוק-יסוד: כבוד האדם וחירותו (תיקון - פסקת
ההתגברות), פ/191/24, של חבר הכנסת מיכאל מלכיאלי. ההמלצה של הלשכה המשפטית
היא ועדת החוקה, חוק ומשפט. אנחנו נעבור כעת להצבעה. מי בעד להעביר לוועדת
החוקה? ירים את ידו. מי נגד?

הצבעה

בעד ההצעה להעביר את הצעת החוק לדיון בוועדת החוקה, חוק ומשפט – 2

נגד – 1

נמנעים – אין

אושר.

<< יור >> היו"ר ניר אורבך: << יור >>

זה עובר לוועדת החוקה, חוק ומשפט.

<< נושא >> הצעת חוק-יסוד: ההתגברות (תיקוני חקיקה), פ/254/24 << נושא >>

<< נושא >> הצעת חוק-יסוד: ההתגברות (תיקוני חקיקה), פ/50/24 << נושא >>

<< יור >> היו"ר ניר אורבך: << יור >>

סעיף מספר 15, הצעת חוק-יסוד: ההתגברות (תיקוני חקיקה), פ/254/24 של חבר
הכנסת שלמה קרעי וקבוצת חברי הכנסת. הצעת חוק-יסוד: ההתגברות (תיקוני
חקיקה), פ/50/24, של חבר הכנסת מכלוף מיקי זוהר. המלצת הלשכה המשפטית היא
להעביר את שתי ההצעות לוועדת החוקה, חוק ומשפט. מי בעד? ירים את ידו. מי
נגד?

הצבעה

בעד ההצעה להעביר את הצעות החוק לוועדת החוקה, חוק ומשפט – 2

נגד – 1

נמנעים – אין

אושר.

<< יור >> היו"ר ניר אורבך: << יור >>

ברוב קולות הוחלט להעביר את זה לוועדת החוקה, חוק ומשפט.

<< נושא >> הצעת חוק יישובים ושכונות בהליכי הסדרה, התשפ"א-2021, פ/402/24
<< נושא >>

<< נושא >> הצעת חוק יישובים ושכונות בהליכי הסדרה, התשפ"א-2021, פ/401/24
<< נושא >>

<< נושא >> הצעת חוק יישובים ושכונות בהליכי הסדרה, התשפ"א-2021, פ/400/24
<< נושא >>

<< יור >> היו"ר ניר אורבך: << יור >>

הסעיף הבא, סעיף 17, הצעת חוק יישובים ושכונות בהליכי הסדרה, התשפ"א-2021,
פ/402/24, של חבר הכנסת יצחק פינדרוס. הצעת חוק יישובים ושכונות בהליכי
הסדרה, התשפ"א-2021, פ/401/24, של חבר הכנסת מכלוף מיקי זוהר. הצעת חוק
יישובים ושכונות בהליכי הסדרה, התשפ"א-2021, פ/400/24, של חברת הכנסת אורית
סטרוק וקבוצת חברי הכנסת. על הצעות החוק הללו יש המלצה של הלשכה המשפטית
להעביר אותן לוועדת החוקה, חוק ומשפט. מי בעד? ירים את ידו. מי נגד?

הצבעה

בעד ההצעה להעביר את הצעות החוק לדיון בוועדת החוקה, חוק ומשפט – 2

נגד – 1

נמנעים – אין

אושר.

<< יור >> היו"ר ניר אורבך: << יור >>

ברוב קולות זה עובר לוועדת החוקה, חוק ומשפט.

<< דובר >> יצחק פינדרוס (יהדות התורה): << דובר >>

על זה אני דורש רביזיה. זו כבר ממש בדיחה. גם לא ועדת הפנים. חבר'ה, אני
רוצה להבין את הלשכה המשפטית. את חוק החשמל לאיפה העבירו? אמיתי. את חוק
החשמל לאיפה העבירו? זה הרי היה צריך להיות חלק מחוק החשמל, אבל מסיבות
פוליטיות אפילו לא נתנו לי לנמק את הרביזיה שם, ואני לא רוצה להיכנס לזה.
מה פתאום חוק ומשפט? למה את חוק החשמל העבירו בוועדת הפנים?

<< יור >> היו"ר ניר אורבך: << יור >>

יש היגיון בדבריו של חבר - - -

<< דובר >> יצחק פינדרוס (יהדות התורה): << דובר >>

לא, אני שואל. הרי העברנו, הרי המליאה הזאת התעסקה עם זה. איך פתאום פה
נזכרו שיש ועדת חוקה?

<< יור >> היו"ר ניר אורבך: << יור >>

חבר הכנסת פינדרוס, אני מציע כזה דבר - - -

<< דובר >> ארבל אסטרחן: << דובר >>

חוק ההסדרה איפה עבר?

<< יור >> היו"ר ניר אורבך: << יור >>

ארבל, אני מציע – בואו ניתן לזה את האפשרות למצות איזשהו משא ומתן בין
הקואליציה לאופוזיציה איפה זה עובר.

<< דובר >> יצחק פינדרוס (יהדות התורה): << דובר >>

אבל אתה העברת את זה כבר. ביקשתי רביזיה.

<< יור >> היו"ר ניר אורבך: << יור >>

הגשת רביזיה, ונחליט מתי נדון בה. נסכם בינינו. בסדר גמור. מה עושים - - -

<< דובר >> נועה בירן - דדון: << דובר >>

אין החלטה. צביקה האוזר צריך להעלות את זה כי אין החלטה.

<< דובר >> יצחק פינדרוס (יהדות התורה): << דובר >>

אני מוכן שיקימו ועדה של הקואליציה בראשותו של צביקה האוזר בעניין. תת ועדה
של ועדת החוץ והביטחון שצביקה האוזר הוא יושב-ראש הוועדה. אני מציע. הרי פה
הקמתם חמש-שש ועדות חדשות. אדוני מזכיר הכנסת, אני לא יודע אם אתה מעודכן,
הקימו פה חמש-שש ועדות חדשות, ועדה חדשה לנושא ההסדרה בראשותו של צביקה
האוזר.

<< דובר >> צבי האוזר (תקווה חדשה): << דובר >>

הסדרה של מה?

<< דובר >> יצחק פינדרוס (יהדות התורה): << דובר >>

חשמל להתיישבות הצעירה. אני מציע לך הצעת פשרה – ועדה בראשותו של צביקה
האוזר, ועדה חדשה.

<< יור >> היו"ר ניר אורבך: << יור >>

יש פה עוד כמה חוקים שהייתי נותן לוועדה בראשות חבר הכנסת האוזר לעשות.

<< דובר >> יצחק פינדרוס (יהדות התורה): << דובר >>

ועדה חדשה נקים. במקום ועדת בריאות שאתם רוצים לסגור ולהחזיר לוועדת העבודה
והרווחה.

<< יור >> היו"ר ניר אורבך: << יור >>

לא רוצים לסגור. אל תגיד שרוצים לסגור.

<< נושא >> הצעת חוק הרשות הלאומית לביטחון קהילתי (תיקון מס' 2),
התשפ"ב-2021, מ/1451 << נושא >>

<< יור >> היו"ר ניר אורבך: << יור >>

סעיף 10. אני דילגתי בטעות על סעיף 10, הצעת חוק הרשות הלאומית לביטחון
קהילתי (תיקון מס' 2), התשפ"ב-2021, מ/1451. ההמלצה של הלשכה המשפטית היא
להעלות את זה לוועדה לביטחון פנים. נשמעו הצעות במליאה להעביר את הצעת החוק
גם לוועדת הכלכלה. מי בעד להעביר לוועדה לביטחון פנים? ירים את ידו.

הצבעה

בעד ההצעה להעביר את הצעת החוק לוועדה לביטחון פנים – פה אחד

אושר פה אחד.

<< יור >> היו"ר ניר אורבך: << יור >>

פה אחד. תודה רבה. אנחנו נעשה רביזיה. אנחנו נתכנס פה שוב בשעה 12:00 ואז
נעלה מחדש את - - -

<< דובר >> יצחק פינדרוס (יהדות התורה): << דובר >>

רביזיה על מה אתה עושה בשעה 12:00? על ההסדרה? על ההסדרה אמרת שאתה לא הולך
לגייס.

<< יור >> היו"ר ניר אורבך: << יור >>

לא ההסדרה, היה פה עוד משהו.

<< דובר >> יצחק פינדרוס (יהדות התורה): << דובר >>

אז על מה רביזיה? מי הגיש פה רביזיה? אין פה רביזיה.

<< יור >> היו"ר ניר אורבך: << יור >>

לא, סליחה. אני נועל את הישיבה, אנחנו נשלח. אין רביזיה.

<< דובר >> יצחק פינדרוס (יהדות התורה): << דובר >>

אין פה רביזיה. רק על ההסדרה הגשתי רביזיה ועל זה אמרת שאתה לא מכנס.

<< יור >> היו"ר ניר אורבך: << יור >>

אני נועל. נשלח הזמנה.

<< סיום >> הישיבה ננעלה בשעה 11:31. << סיום >>
