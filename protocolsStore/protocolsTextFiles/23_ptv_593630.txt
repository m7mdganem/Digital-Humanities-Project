הכנסת העשרים-ושלוש

מושב שני

פרוטוקול מס' 98

מישיבת ועדת הכנסת

יום שלישי, ז' בטבת התשפ"א (22 בדצמבר 2020), שעה 15:45

סדר-היום:

<< נושא >> פניית יושב-ראש ועדת הכלכלה להקדמת הדיון בהצעת חוק החזר מקדמה
בשל ביטול אירוע (נגיף הקורונה החדש), התשפ"א–2020 (כ/862), לפני הקריאה
השנייה והשלישית. << נושא >>

נכחו:

חברי הוועדה:

תהלה פרידמן – היו"ר

מתן כהנא

הילה שי וזאן – באמצעים מקוונים

חברי הכנסת:

יעקב מרגי – יו"ר ועדת הכלכלה

ייעוץ משפטי:

ארבל אסטרחן

מנהלת הוועדה:

נועה בירן-דדון

רישום פרלמנטרי:

רונית רבי

<< נושא >> פניית יושב-ראש ועדת הכלכלה להקדמת הדיון בהצעת חוק החזר מקדמה
בשל ביטול אירוע (נגיף הקורונה החדש), התשפ"א–2020 (כ/862), לפני הקריאה
השנייה והשלישית << נושא >>

<< יור >> היו"ר תהלה פרידמן: << יור >>

צוהריים טובים, התחלנו. השעה 15:48, לפי כל הכללים אנחנו יכולים להתחיל.
התבקשתי על ידי יושב-ראש ועדת הכלכלה לתת להצעת החוק, ששמה הרשמי הוא החזר
מקדמה בשל ביטול אירוע, פטור מחובת הנחה כדי שהיא תוכל לעלות היום לקריאה
השנייה והשלישית אחרי שגמרנו להכין אותה בוועדה. אתה רוצה להסביר, חבר
הכנסת כהנא, בכמה מילים?

<< דובר >> יעקב מרגי (ש"ס): << דובר >>

אני רואה את הילה וזאן פה.

<< יור >> היו"ר תהלה פרידמן: << יור >>

נכון. הילה, בכמה מילים, בקיצור.

<< דובר >> יעקב מרגי (ש"ס): << דובר >>

שלא ישעמם לה.

<< דובר >> הילה שי וזאן (כחול לבן): << דובר >>

שלום, חברים, ותודה באמת על הכינוס הזריז, ותודה ליושב-ראש ועדת הכלכלה
שבאמת אין מילים.

<< דובר >> יעקב מרגי (ש"ס): << דובר >>

את תשלמי על הטרטור הזה.

<< דובר >> הילה שי וזאן (כחול לבן): << דובר >>

הצעת החוק הזו באה לעשות צדק עם אותם, ככל הידוע לנו מאות עד אלפי זוגות,
שבעצם שילמו ממיטב כספם עבור אירוע שלא התקיים מעולם. ואנחנו בוועדת
הכלכלה, בוועדת המשנה לכלכלה, ועדת הצרכנות, אומרים בצורה ברורה: צרכן,
אזרח, לא צריך לשלם על אירוע שהוא לא קיבל, על שירות שהוא לא קיבל בפועל.
גם פה כמו בעבר כמובן, בסוכנויות הנסיעות ובחוק התעופה, אנחנו דואגים לכך.

ומטרת הבקשה כעת היא באמת לאפשר פטור מחובת הנחה כדי שנוכל להעלות את הצעת
החוק היום לקריאה שנייה ושלישית, וכמובן להחזיר את אותם הכספים לזוגות.

<< יור >> היו"ר תהלה פרידמן: << יור >>

אני מציעה, מתן, שנצביע על הפטור, בסדר? כי אנחנו פשוט לחוצים בזמן עם
המליאה. מי בעד?

<< דובר >> יעקב מרגי (ש"ס): << דובר >>

אני אצביע במקום מלכיאלי.

<< יור >> היו"ר תהלה פרידמן: << יור >>

מי נגד?

הצבעה

בעד – 3

נגד – אין

נמנעים – אין

פטור מחובת הנחה אושר.

<< יור >> היו"ר תהלה פרידמן: << יור >>

אין נגד. קדימה, ניתן הפטור. מזל טוב, מזל טוב.

<< דובר >> מתן כהנא (ימינה): << דובר >>

זה עולה למליאה.

<< יור >> היו"ר תהלה פרידמן: << יור >>

כן, זה עולה למליאה.

<< דובר >> יעקב מרגי (ש"ס): << דובר >>

את רוצה שאגיש רוויזיה?

<< יור >> היו"ר תהלה פרידמן: << יור >>

לא.

<< דובר >> הילה שי וזאן (כחול לבן): << דובר >>

אפילו לא בצחוק.

<< דובר >> מתן כהנא (ימינה): << דובר >>

תקשיבו, אנחנו צריכים להסכים שאנחנו - - - בשביל רוויזיה, כי אחרת אפשר
לתקוע אותנו פה שנייה לפני המליאה.

<< דובר >> יעקב מרגי (ש"ס): << דובר >>

לא, זה בסדר.

<< קריאה >> קריאה: << קריאה >>

היועץ המשפטי כבר חתם.

<< יור >> היו"ר תהלה פרידמן: << יור >>

לא הבנתי. עזבי.

<< דובר >> יעקב מרגי (ש"ס): << דובר >>

לא קשור, זה היה בהומור.

<< יור >> היו"ר תהלה פרידמן: << יור >>

רוויזיה יכול להגיש רק מי שהיה בדיון?

<< דובר >> ארבל אסטרחן: << דובר >>

לא, כל חבר כנסת.

<< דובר >> יעקב מרגי (ש"ס): << דובר >>

כל אחד.

<< יור >> היו"ר תהלה פרידמן: << יור >>

הישיבה נעולה.

<< סיום >> הישיבה ננעלה בשעה 15:50. << סיום >>
