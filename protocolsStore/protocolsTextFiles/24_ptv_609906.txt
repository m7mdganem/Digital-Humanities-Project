הכנסת העשרים-וארבע

מושב שני

פרוטוקול מס' 30

מישיבת ועדת הכנסת

יום שלישי, כ' בחשון התשפ"ב (26 באוקטובר 2021), שעה 19:00

סדר היום:

<< הצח >> פניית יושב ראש ועדת הכספים בדבר טענת נושא חדש בעת הדיון בהצעת
חוק התקציב לשנת הכספים 2022, התשפ"ב–2021 << הצח >> (מ/1442).

נכחו:

חברי הוועדה:

איתן גינזבורג – היו"ר

יצחק פינדרוס

רם שפע

חברי הכנסת:

ולדימיר בליאק

צבי האוזר

טטיאנה מזרסקי

אלכס קושניר

מוזמנים:

  -----------------------------------------------------------------------
  אסף וקסלר            –     אגף תקציבים, משרד האוצר
  -------------------- ----- --------------------------------------------

  -----------------------------------------------------------------------

ייעוץ משפטי:

ארבל אסטרחן

אייל לב ארי

מנהלת הוועדה:

נועה בירן-דדון

רישום פרלמנטרי:

רמי בן שמעון

<< נושא >> הצעת חוק התקציב לשנת הכספים 2022, התשפ"ב-2021, מ/1442 << נושא
>>

<< יור >> היו"ר איתן גינזבורג: << יור >>

אני מתכבד לפתוח את ישיבת ועדת הכנסת בנושא פניית יושב-ראש ועדת הכספים של
הכנסת בדבר טענת נושא חדש בעת הדיון בהצעת חוק התקציב לשנת הכספים 2022.
ועדת הכספים דנה היום, חברי הכנסת, בהצעת חוק התקציב ובמהלך הדיון טענו
חברי הכנסת אופיר כץ וינון אזולאי טענת נושא חדש לסעיף 2(א) להצעת החוק
האמורה ולכן אנחנו מתכנסים. גברתי היועצת המשפטית, מי שהגישו את הנושא החדש
לא נמצאים כאן.

<< דובר >> נועה בירן - דדון: << דובר >>

הם הוזמנו.

<< יור >> היו"ר איתן גינזבורג: << יור >>

אז מה עושים? דנים בהעדרם?

<< דובר >> ארבל אסטרחן: << דובר >>

צריך לדון בזה.

<< יור >> היו"ר איתן גינזבורג: << יור >>

בהעדרם. בבקשה, יושב-ראש ועדת כספים.

<< דובר >> יצחק פינדרוס (יהדות התורה): << דובר >>

זו לא הסתייגות, זה מה שהיא אומרת לך.

<< יור >> היו"ר איתן גינזבורג: << יור >>

בסדר.

<< דובר >> אלכס קושניר (ישראל ביתנו): << דובר >>

באמת במהלך הדיון על חוק התקציב לשנת 2022 הועלתה טענה לנושא חדש בסעיף
שציינת בגלל השינוי בין הנוסח הכחול שאושר בכנסת בקריאה ראשונה לנוסח
המוצע. עכשיו יש הגדלת תקרת ההוצאה ב-10 מיליארד שקלים. אני טוען שלא מדובר
בנושא חדש אלא בניסוח או בשינוי שהוא שינוי בתוך מהות החוק ולכן אני כמון
לא סבור שזה נושא חדש, אבל יש כאן יועץ משפטי שיכול להביע את דעתו.

<< דובר >> יצחק פינדרוס (יהדות התורה): << דובר >>

שאלת הבהרה. התוספת מגדילה את הגירעון שגם עבר בחוק בקריאה ראשונה?

<< דובר >> אלכס קושניר (ישראל ביתנו): << דובר >>

לא.

<< דובר >> יצחק פינדרוס (יהדות התורה): << דובר >>

לא מגדיל? מאיפה הוא בא?

<< יור >> היו"ר איתן גינזבורג: << יור >>

רגע. עכשיו אנחנו נשמע את היועץ המשפטי.

<< דובר_המשך >> יצחק פינדרוס (יהדות התורה): << דובר_המשך >>

אני מנסה להבין. הוא אמר שהגיעו 10 מיליארד שקל - - -

<< יור >> היו"ר איתן גינזבורג: << יור >>

שנייה. הבנתי. אני אבקש מהיועץ המשפטי של ועדת הכספים להסביר לנו במה מדובר
וגם לחדד את השאלה של חבר הכנסת פינדרוס על-מנת שנוכל להתייחס.

<< דובר >> אייל לב ארי: << דובר >>

השאלה של חבר הכנסת פינדרוס היא יותר שאלה של משרד האוצר על ההגדלה.

<< יור >> היו"ר איתן גינזבורג: << יור >>

אז רק את עמדתך לגבי נושא חדש, בבקשה.

<< דובר_המשך >> אייל לב ארי: << דובר_המשך >>

לגבי הנושא החדש, מדובר בהגדלה בעקבות גם תיקוני חקיקה שאושרו אתמול בוועדה
שלגביהם גם ועדת הכנסת דחתה את טענת הנושא החדש ולכן זה גם שרשור של הטענה
שכבר נדחתה. ההגדלה הזאת מתבטאת בסכומים. זאת הייתה הגדלה שכבר אתמול - - -

<< דובר >> יצחק פינדרוס (יהדות התורה): << דובר >>

אני שאלתי - - -

<< יור >> היו"ר איתן גינזבורג: << יור >>

שנייה. על זה יענה משרד האוצר.

<< דובר >> אלכס קושניר (ישראל ביתנו): << דובר >>

אני רוצה לחדד כדי שחבר הכנסת פינדרוס - - -

<< יור >> היו"ר איתן גינזבורג: << יור >>

רגע אחד, אדוני היושב-ראש. אני רוצה להבין מאדוני היועץ המשפטי מה דעתכם
המקצועית ביחס לטענת נושא חדש.

<< דובר >> אייל לב ארי: << דובר >>

זה אינו נושא חדש.

<< יור >> היו"ר איתן גינזבורג: << יור >>

זה איננו נושא חדש.

<< דובר_המשך >> אייל לב ארי: << דובר_המשך >>

אינו נושא חדש. לכשעצמו גם - - -

<< דובר >> יצחק פינדרוס (יהדות התורה): << דובר >>

גם אם זה מגדיל את הגירעון?

<< דובר >> אלכס קושניר (ישראל ביתנו): << דובר >>

אני אענה לך.

<< יור >> היו"ר איתן גינזבורג: << יור >>

מבחינה מקצועית, מבחינת הלשכה המשפטית לא מדובר בנושא חדש.

<< דובר >> אייל לב ארי: << דובר >>

לא.

<< יור >> היו"ר איתן גינזבורג: << יור >>

אתה רוצה לענות או שמשרד האוצר?

<< דובר >> אלכס קושניר (ישראל ביתנו): << דובר >>

אגף התקציבים.

<< יור >> היו"ר איתן גינזבורג: << יור >>

תענה לשאלתו של חבר הכנסת פינדרוס.

<< אורח >> אסף וקסלר: << אורח >>

ניהלנו על זה דיון ער אתמול בוועדת כספים. ההגדלה היא של 10 מיליארד שקלים
עבור הוצאות הקורונה במסגרת התקציב שהוגש לכנסת במסגרת אותו - - -

<< דובר >> יצחק פינדרוס (יהדות התורה): << דובר >>

בסדר, על זה יש - - - מה זה עושה לגירעון?

<< אורח >> אסף וקסלר: << אורח >>

באותו דיון אתמול התנהל גם עדכון בהתייחס להכנסות המדינה. אנחנו רואים את
המשק ממשיך להתאושש מהמשבר שהוא חווה ואת צפי ההכנסות גדל. לכן בהתאם לכך
אנחנו לא צופים שיש צורך לעדכן את תחזית הגירעון ואנחנו סבורים שניתן
להישאר באותו גירעון שהוגש לכנסת שהוא 3.9 אחוזים.

<< יור >> היו"ר איתן גינזבורג: << יור >>

התייחסות, כן.

<< דובר >> אלכס קושניר (ישראל ביתנו): << דובר >>

רק להוסיף שהנושא של הגירעון נדון בחוק המסגרות שאושר היום כבר בוועדה אחרי
שאתמול נדחה הנושא החדש. עכשיו אנחנו נמצאים בדיון על חוק התקציב עצמו ולכן
הגירעון לא מופיע בתקציב בחוק הספציפי הזה, הוא אושר כבר אתמול.

<< דובר >> יצחק פינדרוס (יהדות התורה): << דובר >>

אבל כשאתה אומר שהגירעון הוא כך והתקציב הוא 480 מיליארד, אתה מוסיף עוד 10
מיליארד, אם זה על אותו בסיס - - -

<< יור >> היו"ר איתן גינזבורג: << יור >>

האוצר אומרים שלאור צפי ההכנסות הגבוה והתאוששות המשק, אין צפי לגדילת אחוז
הגירעון. אנחנו לא קובעים את מספר הגירעון, אחוז הגירעון מהתקציב.

<< אורח >> אסף וקסלר: << אורח >>

נכון. באמת התקציב שהוגש לכנסת נבנה במהלך חודש יולי – אולי אפילו קצת לפני
– ואי-הוודאות במשק יחסית גבוהה בתקופה כזו, יש תנודתיות גבוהה. ולכן עם
התבהרות הנתונים והתאוששות המשק - - -

<< דובר >> יצחק פינדרוס (יהדות התורה): << דובר >>

אחרי שתגבו מיסים ממיץ ענבים ומיין אז אין לכם בעיה.

<< יור >> היו"ר איתן גינזבורג: << יור >>

התייחסות של היועצת המשפטית של ועדתה כנסת.

<< דובר >> ארבל אסטרחן: << דובר >>

אני רוצה לומר שמעבר לדברים שאייל אמר פה לגופו של התיקון עצמו, צריך לזכור
שחוק התקציב כל כולו מספרים. כל הדיונים בוועדת הכספים עוסקים בשינוי
המספרים האלה.

<< דובר >> יצחק פינדרוס (יהדות התורה): << דובר >>

לא. יש הבדל בין שינוי מספרים – בגלל זה חידדתי – יש הבדל, תקשיבו, המסגרת
היא 480, רק אני אעביר 10 מפה לפה. זה לא מה שעשו. הביאו 10 מיליארד חדשים.
לכן אני מבין מזה מה טענת הנשוא החדש. ממה שאני מבין, כשאתה מגדיל את
המספר, יש לו משמעויות.

<< דובר >> ארבל אסטרחן: << דובר >>

כל. אבל בסופו של - - -

<< דובר >> יצחק פינדרוס (יהדות התורה): << דובר >>

כשאתה מגדיל את המסגרת, יש לזה משמעויות.

<< דובר >> ארבל אסטרחן: << דובר >>

אני מסכימה איתך שזה לא כמו להעביר מפה לפה - -

<< דובר >> יצחק פינדרוס (יהדות התורה): << דובר >>

נכון.

<< דובר >> ארבל אסטרחן: << דובר >>

- - אבל הרבה מההסתייגויות, למשל, של חברי הכנסת - - -

<< דובר >> יצחק פינדרוס (יהדות התורה): << דובר >>

זה מוריד מפה ומעלה פה. גם לנו במחשב זה מה שמאפשרים לנו, לא נותנים לנו
להגדיל.

<< יור >> היו"ר איתן גינזבורג: << יור >>

אתה יודע, וועדת הפנים של הכנסת החליטה לתת 70 מיליון שקלים לפינוי-בינוי
בפריפריה. בסדר, האם זה מגדיל את הגירעון? לא מגדיל את הגירעון?

<< דובר_המשך >> יצחק פינדרוס (יהדות התורה): << דובר_המשך >>

לא, לא. זה לא תוספת למסגרת. זה השוני.

<< יור >> היו"ר איתן גינזבורג: << יור >>

בסדר, אבל זה - - -

<< דובר_המשך >> יצחק פינדרוס (יהדות התורה): << דובר_המשך >>

זה משמעותי מאוד. איתן - - -

<< יור >> היו"ר איתן גינזבורג: << יור >>

הבנתי - - -

<< דובר_המשך >> יצחק פינדרוס (יהדות התורה): << דובר_המשך >>

- - - אם אני מגיש הסתייגות שאני רוצה עוד 10 מיליארד שקל. מעבר לחתולי
רחוב, אני רוצה גם לקווי רחוב, זה לא ייכנס לי למחשב אפילו כהסתייגות כי
אין דבר כזה.

<< דובר >> ארבל אסטרחן: << דובר >>

הסיפור של ברגע שמורידים פה – מעלים פה, זה לא - - -

<< דובר >> יצחק פינדרוס (יהדות התורה): << דובר >>

יפה. אבל זה לא מה שעשו פה.

<< דובר >> ארבל אסטרחן: << דובר >>

לוועדה אין מה לעשות עוד.

<< דובר >> יצחק פינדרוס (יהדות התורה): << דובר >>

אבל זה לא מה שעשו פה היום.

<< יור >> היו"ר איתן גינזבורג: << יור >>

אמר פה משרד האוצר - - -

<< דובר >> אלכס קושניר (ישראל ביתנו): << דובר >>

אתמול אישרנו את זה כחוק.

<< יור >> היו"ר איתן גינזבורג: << יור >>

טוב. מישהו רוצה להתייחס? אם לא, נעבור להצבעה. מי בעד? מי בעד אישור הטענה
כנושא חדש, ירים את ידו.

<< דובר >> נועה בירן - דדון: << דובר >>

אחד.

<< יור >> היו"ר איתן גינזבורג: << יור >>

מי נגד?

<< דובר_המשך >> נועה בירן - דדון: << דובר_המשך >>

חמישה.

<< יור >> היו"ר איתן גינזבורג: << יור >>

חמישה. מי נמנע? אין.

הצבעה

בעד טענת נושא חדש – 1

נגד – 5

נמנעים – אין

טענת נושא חדש לא נתקבלה.

<< יור >> היו"ר איתן גינזבורג: << יור >>

אחד מול חמישה. הטענה לא התקבלה.

אנחנו מודים לחברים. הישיבה - -

<< דובר >> רם שפע (העבודה): << דובר >>

אדוני היושב-ראש, דיון נפלא זה היה.

<< יור >> היו"ר איתן גינזבורג: << יור >>

- - נעולה.

<< סיום >> הישיבה ננעלה בשעה 19:12. << סיום >>
