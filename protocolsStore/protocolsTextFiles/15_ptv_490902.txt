פרוטוקולים/ועדת הכנסת/226

ירושלים, ז' ב אדר ב, תש"ס

14 במרץ, 2000

הכנסת החמש-עשרה נוסח לא מתוקן

מושב שני

פרוטוקול מס' 78

מישיבת ועדת הכנסת

יום שני, ו' באדר ב' התש"ס (13.3.2000), שעה 15:30

נכחו:

חברי הוועדה:

סאלח טריף – היו"ר

יולי אדלשטיין

זבולון אורלב

זהבה גלאון

משה גפני

רחבעם זאבי

אליעזר זנדברג

נעמי חזן

אמנון כהן

אופיר פינס-פז

רוני מילוא

משולם נהרי

יאיר שטרן

ראובן ריבלין

מאיר שטרית

מוזמנים:

חבר הכנסת בנימין אלון

חבר הכנסת יצחק גאגולה

  חבר הכנסת יהושע מצא

  חבר הכנסת משולם נהרי

  חבר הכנסת יצחק סבן

  חבר הכנסת מיכאל קליינר

מזכיר הכנסת אריה האן

סגן מזכיר הכנסת דוד לב

גב' ארבל אסטרחן – הלשכה המשפטית

יועץ משפטי:

משה בוטון

מנהלת הוועדה:

אתי בן-יוסף

קצרנית:

חנה אלטמן

סדר היום:

ייצוג סיעת "האיחוד הלאומי – ישראל ביתנו" – הצבעה.

ייצוג סיעת "האיחוד הלאומי – ישראל ביתנו" – הצבעה

היו"ר סאלח טריף:

אני מתכבד לפתוח את ישיבת ועדת הכנסת. ברצוני ליידע אתכם שברצוני לבדוק את
העניין שעל סדר יומנו עם יושב ראש הכנסת שכן אם הוא יאפשר לנו לשבת חצי שעה
במהלך הישיבה במליאה שעניינה להביע אי אמון בראש הממשלה - - -

רחבעם זאבי:

אי אפשר.

זהבה גלאון:

אי אפשר. יש לי התחייבויות אחרות.

היו"ר סאלח טריף:

רבותיי, על פי ההצעה שהנחנו על שולחנכם וגם ממגעים שהיו לי עם החברים
האחרים, אני מבקש לציין רק היכן ברצוני לשנות את ההצעה כך שלא תהיה בה כל
פגיעה. כאמור, אני מנסה כמה שאפשר פחות לפגוע - - -

בנימין אלון:

אין הסכמה. ש"ס הודיעה שהיא מתנגדת לתוספת של שניים בוועדת הכספים, הליכוד
הודיע שהוא מתנגד לוועדת הפנים ואיכות הסביבה - - -

היו"ר סאלח טריף:

אם כך נקיים הצבעה ונראה מה קורה שכן אנחנו ועדת הכנסת, לא ועדת ההסכמות.

חבר הכנסת אלון, אם אתה סבור שתקבל את ההסכמה של כולם – טעות בידך.

בנימין אלון:

אם אין הסכמה - צריך לעשות רישאפל. זה גם מה שהיועץ המשפטי אמר.

היו"ר סאלח טריף:

אני מציע לך לבדוק מה אתה מקבל, שכן מדובר על הצעה בהחלט לא רעה, ולהבין
שחשוב לסגור את העניין בהבנה, אחד פחות או אחד יותר – אבל צריך לסגור את
הדברים. אם תתעסק עם הרישאפל – העניין יארך עוד חודשיים - - -

בנימין אלון:

מה אפשר לעשות? זה המצב.

היו"ר סאלח טריף:

אין לי בעיה אף שמדובר בבילבול מוח גדול, אם יש טעם בכך.

אם הבעיה נשארה בתחום של אותו מקום,של הליכוד בוועדת הפנים – שהם לא רוצים
לשלם כלום – זאת בעיה והיא תיפתר. זאת לא בעיה שתמנע מאתנו את סיכום
העניין. אבל נראה לי שלא זאת הבעיה.

אני חוזר על ההצעה ומזכיר לכולנו על מה שכבר דיברנו עליו; סיכמנו שתהיה
תוספת לאיחוד הלאומי – ישראל ביתנו, בוועדת החוץ והביטחון – שניים, בוועדת
הכספים אחד ועוד ממלא מקום, בוועדת החוקה, חוק ומשפט, אחד ועוד ממלא מקום,
בוועדת הפנים – אחד, על זה יש ערעור של רובי ריבלין, בוועדת העבודה והרווחה
אחד, וסגן יושב ראש אחד.

במסגרת התוספת, בוועדת הכספים, כדי לשמור על אותו איזון שגם יושב ראש
הקואליציה וגם יושב ראש האופוזיציה הסכימו עליו עם כל הכבוד לש"ס, מדובר על
מסגרת הוראת שעה משני הצדדים.

אני מציע שהחבר השני בוועדת החוץ והביטחון שתקבלו, מלבד גנדי שהוא על חשבון
ש"ס ויהפוך להיות קבוע, יהיה גם הוא על פי הוראת השעה. ההצעה הזאת מהווה
פיתרון ראוי שכן לא נפגע באחד האנשים שמוסיפים רבות, כמו אורי סביר, בוועדת
החוץ והביטחון.

משה גפני:

מה עניין אורי סביר לוועדת החוץ והביטחון?

יולי-יואל אדלשטיין:

יש חברים שמוסיפים הרבה מאד לוועדת החוץ והביטחון.

אופיר פינס-פז:

כשנוצרה מציאות חדשה - - -

היו"ר סאלח טריף:

האם אני פוגע בך, חבר הכנסת גפני, בעניין ועדת החוץ והביטחון?

משה גפני:

לא; שאלתי שאלה אינפורמטיבית. מפלגת המרכז לא מתבקשת להוריד חבר בוועדת
החוץ והביטחון.

היו"ר סאלח טריף:

אורי סביר הוא על חשבון ישראל אחת והוא היה צריך לטוס משם, אבל הוא מכהן
כיושב ראש ועדת משנה שכבר החלה בפעילות חשובה - - -

אופיר פינס-פז:

אם נוצרה מציאות חדשה לא צריך לדפוק את מי שכבר יושב - - -

היו"ר סאלח טריף:

לא רק זה; התברר לי, לא ממנו, שהוא כבר החל בפעילות חשובה בוועדת משנה של
ועדת החוץ והביטחון, הוא מרכז נושאים חשובים מאד במדיניות החוץ - - -

משה גפני:

לא ידעתי שהוא יושב שם על חשבון ישראל אחת.

היו"ר סאלח טריף:

חבר הכנסת בשארה מקבל מקום מישראל אחת, בוועדת החינוך והתרבות - - -

זבולון אורלב:

הוא, בעצם, כבר יושב שם היום אלא שהוא יישב שם עכשיו - - -

היו"ר סאלח טריף:

הוא יהיה כמו מה שעשינו עם גנדי. הוא מקבל מעכשיו כוח בעצמו.

אופיר פינס-פז:

אנחנו בלחץ זמן - - -

היו"ר סאלח טריף:

לרומן ברונפמן יש שני מקומות ועוד שני מקומות, בוועדת הכנסת ובוועדת
החינוך, וכל מה שאני מבקש לשנות הוא זה: הוראת שעה – שניים בוועדת הכספים,
אחד בוועדת החוץ והביטחון, וכל היתר אלה הם כבר דברים שסוכמו.

סיכמתי עם גנדי ריגר שניתן את המקום שלו בוועדת החוקה, חוק ומשפט, והוא
יעבור לוועדת הכספים - - -

יולי-יואל אדלשטיין:

לא, לא, לא. מתי סיכמת אתו את העניין הזה?

היו"ר סאלח טריף:

דיברתי אתו היום.

יולי-יואל אדלשטיין:

זה שדיברת אתו לא אומר שסיכמת אתו את העניין. הוא אף פעם לא הסכים לדבר
כזה.

העניין הזה נדון כרגע בסיעה. ריגר הודיע חד משמעית שהיתה אליו פנייה כזאת
אבל הוא לא סיכם שום דבר.

אופיר פינס-פז:

חבר הכנסת סאלח טריף עשה עבודה משמעותית בקרב כל סיעות הבית, אפשר תמיד
להתווכח ותאמינו לי שיש לי על מה להתווכח כמו לכל אחד אחר פה, אבל קבענו
שאת ההליך הזה נעשה בהסכמה ואני אומר שאם יש סיעה שאומרת: על גופתי המתה,
אני לא מסכימה לכלום, כי אז כבר לא מדובר על הליך של הסכמה. לכן גם לא
הבאתי לכאן חברים מישראל אחת להצבעה, אגב, אני גם לא רואה כאן את נציגי
סיעת ש"ס, לכן אני מציע לך, חבר הכנסת בני אלון, לא לדבר בשם סיעת ש"ס - -
-

בנימין אלון:

הם ביקשו.

אופיר פינס-פז:

אם סיעת ש"ס מתנגדת היא יכולה או לכתוב שהיא מתנגדת ואני לפחות אציע לכבד
זאת כי אינני מציע לעשות דבר שהוא בניגוד לדעתה, בוודאי לא בניגוד לדעתה של
סיעה גדולה כמוה אבל אם מדובר על התנגדות, אני יודע שלרובי יש התנגדות
בעניין ועדת הפנים ואיכות הסביבה. בעיניי זאת לא התנגדות מהותית והיא גם לא
בנושא שיכול לפוצץ את העניין, לכן נשאיר את הדבר הזה ונגיד שבעניינו של
ריבלין צריך לסכם את העניין בכפוף לכך שידברו עם הליכוד על עניין ועדת
הפנים ואיכות הסביבה ובכפוף לזה שיולי אדלשטיין ואופיר פינס-פז, כראשי
סיעות, יצטרכו לבדוק מה קורה בוועדת החוקה, חוק ומשפט ובוועדת הכספים אבל
זה בינינו - - -

בנימין אלון:

מה זאת אומרת: בכפוף?

אופיר פינס-פז:

זה לא משנה את ההסכם. או שאני אוותר בוועדת החוקה, חוק ומשפט, או שהוא
יוותר,

או שאני אקבל מקום בוועדת הכספים או שהוא. זה לא מבטל את ההסכם.

גם עניין ועדת הפנים ואיכות הסביבה, של הליכוד, לא מבטל את הנושא כולו.

בנימין אלון:

אם ש"ס יתנגדו בסוף – מה עשינו?

אופיר פינס-פז:

אנחנו נמצא דרך כדי שלכם יהיה חבר בוועדת הפנים ואיכות הסביבה. זה לא עניין
מסובך כל כך.

בנימין אלון:

זאת אומרת שמחליטים שיהיה חבר אחד בוועדת הפנים ואיכות הסביבה.

אופיר פינס-פז:

חד משמעית. לכן אני מציע לאשר את ההצעה ולגמור את הסיפור הזה.

היו"ר סאלח טריף:

רבותיי, אין סוף לדברת שיכולה להיות בנושא הזה אבל אני לקחתי על אחריותי
לסיים את העניין ואם יישארו זנבות – נדון בהם יותר מאוחר.

אני חוזר על ההצעה בשינויים שכבר הסברתי אותם, שמדובר על הוראת שעה, תוספת
לוועדת החוץ והביטחון - - -

משה בוטון:

האם צריך לתקן את החוק לשלושת הוועדות?

היו"ר סאלח טריף:

לשתי הוועדות; חוץ וביטחון וכספים.

מיכאל קליינר:

לא יכול להיות; לבשארה נותנים חמישה, לטיבי את פנים וכלכלה, - - -

ראובן ריבלין:

אני מבקש להודיע שהליכוד לא מוכן לוותר על שום מקום. לא קיבלנו שום דבר
כסרח עודף או דבר מיותר מעבר שהוא מעבר לזכויותינו.

אופיר פינס-פז:

אם כך לגבי ועדת הפנים ואיכות הסביבה, או שהליכוד יוותר - - -

ראובן ריבלין:

הוא לא יכול לוותר.

אופיר פינס-פז:

אם לא כי אז נוסיף מקום בוועדת הפנים ואיכות הסביבה לסיעת האיחוד הלאומי –
ישראל ביתנו.

בנימין אלון:

איך תוסיף? האם מדובר על תיקון החוק?

אופיר פינס-פז:

לא.

זבולון אורלב:

חבר הכנסת אלון, בין כה וכה צריך להגיש תיקון לגבי ועדת הכספים ולגבי ועדת
החוץ והביטחון.

היו"ר סאלח טריף:

רבותיי, אני אחזור על ההצעה; באיחוד הלאומי – ישראל ביתנו – ועדת החוץ
והביטחון שניים, כספים אחד, ועוד אחד – ממלא מקום. ועדת הפנים ואיכות
הסביבה – אחד, ועדת העבודה, הרווחה והבריאות – אחד, וסגן היושב ראש – אחד.

בנימין אלון:

אני מבקש למחוק את המקום בוועדת העבודה, הרווחה והבריאות. אם תוריד לי - -
-

היו"ר סאלח טריף:

אני לא מוריד ולא מעלה.

חבר הכנסת מיכאל קליינר – ועדת הכלכלה – אחד, הוועדה לענייני ביקורת המדינה
– אחד, בל"ד – ועדת החינוך – אחד, הבחירה הדמוקרטית – ועדת הכנסת – אחד,
ועדת החינוך והתרבות – אחד. המפד"ל תקבל את הוועדה לקידום מעמד האישה.

יולי-יואל אדלשטיין:

אדוני היושב ראש, אני מבקש לדעת ממה נובעת ההחלטה לתת לסיעה של שני חברים,
חמישה מקומות בוועדות, וממה גם נובעת ההחלטה התקדימית לתת לסיעה של שניים –
ייצוג בוועדת הכנסת? אני מדבר על סיעה בשם: הבחירה הדמוקרטית.

אופיר פינס-פז:

איזה עוד ועדות יש להם?

יולי-יואל אדלשטיין:

מדע, כלכלה, וביקורת המדינה.

אופיר פינס-פז:

אתם מעדיפים את ועדת הכלכלה על ועדת הפנים ואיכות הסביבה?

יולי-יואל אדלשטיין:

כל הדברים שדיברתי עליהם כרגע רשומים במחשב הכנסת, מחודש יוני.

אופיר פינס-פז:

הטענה של - - -

יולי-יואל אדלשטיין:

כאמור, יש להם חמש ועדות ושני ח"כים, כולל ועדת הכנסת.

היו"ר סאלח טריף:

לחבר הכנסת בשארה יש שלוש ועדות; לחבר הכנסת אחמד טיבי יש שלוש ועדות, ואני
אגיד לכם למי עוד יש - - -

אופיר פינס-פז:

מה המדד לשני חברי כנסת?

בנימין אלון:

שלוש ועדות.

אופיר פינס-פז:

אני מציע להסמיך את יושב ראש ועדת הכנסת לבוא בדברים עם יושב ראש סיעת
הבחירה הדמורטית, כדי שהיא תוותר על שתי ועדות.

יולי-יואל אדלשטיין:

בוועדת הכנסת זה מקובל?

אופיר פינס-פז:

מה איכפת לך? יורידו שתי ועדות.

יולי-יואל אדלשטיין:

מחר יבוא קליינר או כל אחד אחר - - -

בנימין אלון:

אני רוצה להבין שמה שכתוב בהצעה שהונחה בפנינו - - -

ראובן ריבלין:

האם מוסיפים לוועדת החוץ והביטחון אדם? אני לא הייתי כאן במהלך כל הדיון
ואני מבקש לשמוע את התשובה. אם אכן מוסיפים - - -

היו"ר סאלח טריף:

שם אתה לא מוותר וגם לא רוצה לתת?

ראובן ריבלין:

אני נותן לכולם אבל אם מוסיפים לאורי סביר - - -

אופיר פינס-פז:

לא מוסיפים לאורי סביר.

היו"ר סאלח טריף:

הוא מכהן כיושב ראש ועדת משנה של ועדת החוץ והביטחון.

אופיר פינס-פז:

חבר הכנסת ריבלין, אנחנו עובדים על עיקרון של הסכמה - - -

ראובן ריבלין:

תוסיפו עוד אחד לוועדת החוץ והביטחון, את חבר הכנסת מאיר שטרית.

בנימין אלון:

אני מבקש שיהיה ברור שאנחנו לא מוותרים - - -

אופיר פינס-פז:

אני לא יכול להוסיף שניים באותו צד.

ראובן ריבלין:

מה זאת אומרת אותו צד? אורי סביר באותו צד?

אופיר פינס-פז:

אורי סביר כבר נמצא בוועדה; לא מוסיפים אותו.

היו"ר סאלח טריף:

רבותיי, אנחנו צריכים לסכם את הנושא הזה אחרת לא יהיה סוף למה שקורה כאן.
אם בוועדת החוץ והביטחון לא היה מדובר על מקרה מיוחד במינו של חבר הכנסת
אורי סביר, שהוא יושב ראש ועדת משנה – לא הייתי מוסיף חבר לוועדת החוץ
והביטחון. גם הוועדה לתקציב הכנסת תתנגד לכך.

בנימין אלון:

אתה מוסיף שני חברים לוועדת הכספים?

ראובן ריבלין:

אם עניין ועדת הכספים גמור והגעתם לגביה לכלל סיכום – אני מודיע שנושא ועדת
הכספים לא יעמוד למכשול.

רחבעם זאבי:

אני מציע שנצביע.

ראובן ריבלין:

רק רגע; אם יש משהו שעומד למכשול ובעיית ועדת הכספים לא תפתור אותו, חבל על
זמננו. נתחיל את הכל מחדש ואז נדון גם בעניינו של אורי סביר בכל מה שקשור
לשאלה אם הוא צריך לכהן כיושב ראש ועדת משנה או לא. אל תפחידו אותי ותגידו
לי שהוא יושב ראש ועדת משנה של ועדת החוץ והביטחון.

רחבעם זאבי:

אני מציע ליושב ראש הוועדה להצביע על ההצעה.

היו"ר סאלח טריף:

אני מבקש שנאשר את הוראת השעה בזה הלשון: על אף הוראות סעיף 3 לחוק הכנסת,
התשנ"ד-1994, בתקופת כהונתה של הכנסת החמש עשרה מספר החברים בוועדת הכספים
של הכנסת לא יעלה על תשעה עשר, ומספר החברים בוועדת החוץ והביטחון של הכנסת
לא יעלה על שמונה עשר. זה הסיכום.

ראובן ריבלין:

עוד שני ממלאי מקום - - -

היו"ר סאלח טריף:

אינני מסכים.

בנימין אלון:

ברצוני להשמיע הערה; אני מסכים למה שהוצע לגבי וועדת הפנים ואיכות הסביבה,
אבל בוועדת העבודה, הרווחה והבריאות אני לא רוצה שיתנו לי מקום נוסף ואני
גם לא רוצה שיקחו לי מקום בוועדת הכנסת. זה הכל.

חבר הכנסת יולי אדלשטיין אמר שאין תקדים, ואתה אדוני היושב ראש, יוצר כאן
תקדים שלסיעה של שניים יש נציגות בוועדת הפנים ואיכות הסביבה. גם אני ניזוק
אם אני מוותר על מקום בוועדת הכנסת. אני לא מבקש ממרצ שיתנו לי מקום בוועדת
העבודה, הרווחה

והבריאות - - -

אופיר פינס-פז:

אתה מוותר על מקום בוועדת הפנים ואיכות הסביבה - - -

בנימין אלון:

לא; אני מוותר על מקום בוועדת העבודה, הרווחה והבריאות, שלא ביקשתי ואני
מבקש לא לגעת בי בוועדת הכנסת. זה גם הגיוני. כאמור, לא ביקשתי מקום בוועדת
העבודה, הרווחה והבריאות.

היו"ר סאלח טריף:

אתה מוותר על ועדת הפנים ואיכות הסביבה כדי להיכנס לוועדת הכנסת?

בנימין אלון:

דחפו לי את ועדת העבודה, הרווחה והבריאות; לא ביקשתי אותה. לעומת זאת אני
מבקש שתשאירו לי את ועדת הכנסת.

היו"ר סאלח טריף:

רשות הדיבור לחבר הכנסת משה גפני.

משה גפני:

אין בכוונתי לחזור על הנאום שהשמעתי בישיבה הקודמת אלא אני מבקש לציין
שלסיעת יהדות התורה יש שמונה חברים בוועדות כפי שהדבר מופיע בנייר שהונח
בפנינו, אגב, לאו דווקה בוועדות החשובות.

יש לנו זכות לקבל סגן יושב ראש הכנסת.

אני מבקש להזכיר לכולם שמגיע לנו, על פי הגודל שלנו, לקבל גם תפקיד של יושב
ראש ועדה, כמו סיעת המפד"ל, לדוגמה, שמקבילה אלינו - - -

זבולון אורלב:

אתם רוצים את ועדת החינוך והתרבות?

משה גפני:

לא. אנחנו קיבלנו ממפלגת העבודה - - -

בנימין אלון:

אני מציע לעשות רישאפל על כל הוועדות, כולל היושבי ראש, ולהצביע על כך.

משה גפני:

אדוני היושב ראש, אני מדבר בכל הרצינות על כך שאנחנו המפלגה היחידה שגם
כאשר יכולנו לקבל תפקידים בכירים – לא קיבלנו. אנחנו יושבים עם שני חברים
נוספים בוועדת הכספים על חשבון סיעת העבודה שיכולה להחליף אותנו. אני מקווה
שיש בה אנשים הגונים שלא יעשו כן כיוון שאנחנו ויתרנו על ראשות ועדה שמגיעה
לנו מבחינת היותנו סיעה מקבילה לאחרות.

אני מבקש להדגיש שאני לא רוצה לפתוח את כל העניין מחדש אלא להגיע להסדר אבל
יש כאן דבר שהוא איננו רלוונטי לצורך הדיון, הוא מהווה פגיעה באדם וכוונתי
לעניין סגן יושב ראש הכנסת. סגן יושב ראש הכנסת איננו שייך לכל ההסדר הזה.
לנו יש סגן יושב ראש הכנסת אחד וסגן יושב ראש הכנסת שני על חשבון ישראל
אחת. אני לא חסיד התפקיד של סגן יושב ראש הכנסת ואמרתי את דבריי אלה הרבה
מאד פעמים אבל אני אצטרך לפגוע בחבר שזה, בעצם, התפקיד היחיד שיש לו. גם
כאשר היינו בקואליציה לא קיבלנו שום תפקיד, וגם היום לא.

לאיחוד הלאומי מגיע סגן יושב ראש הכנסת, אתם צריכים לקבל זאת, זה עניין
שאפילו לא דורש שינוי חקיקה, ובכנסת הבאה מספר הסגנים יוגבל לשבעה.

מדובר על סתם, ללא סיבה, לפגוע בחבר לאחר שהוא כבר מונה לכן אני מתנגד
להצעה הזאת.

היו"ר סאלח טריף:

רבותיי, אני מעמיד את ההצעה להצבעה - - -

ראובן ריבלין:

אם כל הדברים לא מסוכמים כי אז ברצוני להציע הצעה חילופית; הואיל ולא הגענו
לכלל הבנה כיוון שיש הרבה דברים שאינם מוסכמים על הכל – נעבוד על סרגל חדש
ונצביע על רישאפל על הכל.

היו"ר סאלח טריף:

אני מעמיד להצבעה את ההצעה שלי ואם תוך השבועיים הקרובים, עד הפגרה,
העניינים לא יסתדרו ואיזושהי סיעה לא תבצע את האמור לעיל - - -

ראובן ריבלין:

אינני מבין; מה אני אמור לבצע?

בנימין אלון:

מה עם מה שביקשתי? אני לא רוצה מקום בוועדת העבודה, הרווחה והבריאות ואני
רוצה להישאר בוועדת הכנסת.

אני מבקש מיושב ראש הישיבה לא להעלות את ההצעה להצבעה; לחילופין – רישאפל
עם יושבי ראש.

אופיר פינס-פז:

לא יכול להיות כדבר הזה.

בנימין אלון:

אם כך – נקיים הצבעה.

אופיר פינס-פז:

אם אתם רוצים סרגל חדש – צריך לתאם את העניין עם היועץ המשפטי מר צבי ענבר.

בנימין אלון:

אם מקיימים הצבעה – הדבר אפשרי.

ראובן ריבלין:

אני מציע להצביע בעד רישאפל ומר ענבר יחליט אם זה חוקי או לא חוקי.

בנימין אלון:

אם כך אני מציע שנצביע.

ראובן ריבלין:

לאיחוד הלאומי, כרגע, יש שניים. האחד – האיחוד הלאומי, והשני – ישראל
ביתנו. עכשיו רוצים להוריד להם אחד, זאת אומרת שהאופוזיציה יורדת ונמצאת
חסרה באחד.

זבולון אורלב:

אני מציע לא להוריד אחד, להשאיר להם שניים, ורומן ברונפמן, שהיה צריך לקבל
את אחד המקומות שלהם – יקבל את ועדת העבודה, הרווחה והבריאות.

ראובן ריבלין:

אין בעיה.

היו"ר סאלח טריף:

למה הם צריכים ליהנות מכל העולמות? למה אני צריך לתת להם תוספת של אחד ועוד
אחד?

זבולון אורלב:

אין להם יושב ראש ועדה.

בנימין אלון:

איזה ראשות ועדה לי יש?

היו"ר סאלח טריף:

חבר הכנסת אלון, אני מסכים בתנאי שאתה תוותר על מילוי מקום בוועדת החוקה,
חוק ומשפט.

בנימין אלון:

בשום פנים ואופן לא. צריך להחליט על רישאפל עם יושבי ראש.

ראובן ריבלין:

ברגע שיהיה עניין כזה שהממשלה צריכה ליפול, כן או לא, כל קול חשוב - - -

אופיר פינס-פז:

אבל אתה צריך להבין שאי אפשר להרוויח מכל הכיוונים.

ראובן ריבלין:

חברים, השעה ארבע, במליאה יתחיל מיד דיון על הצעת אי אמון בראש הממשלה
ואנחנו צריכים לסיים את הדיון הזה.

בנימין אלון:

אני מבקש רק לא לקחת ממני את ועדת הכנסת.

חבר הכנסת פינס-פז, האם אתה מוכן לוותר על שניים - - -

אופיר פינס-פז:

ויתרתי בהרבה מאד מקומות. אתה יודע בכמה ועדות ויתרתי?

בנימין אלון:

אם כך מדוע יש לך שבעה על עשרים וששה, ולי אחד על שבע?

היו"ר סאלח טריף:

לוועדת הפנים ואיכות הסביבה תהיה תוספת של אחד; אין פיתרון אחר.

ראובן ריבלין:

אין על כך ויכוח כלל; לשבעה אנשים לא יהיו שני נציגים?

היו"ר סאלח טריף:

יש לי הצעת פשרה; להשאיר אותם בוועדת הכנסת, ולהוסיף את ברונפמן.

בנימין אלון:

אם אין הבנה ביננו כי אז אני מציע לעשות רישאפל על הכל.

יולי יואל אדלשטיין:

אני מבקש להעמיד את ההצעה להצבעה.

היו"ר סאלח טריף:

חברים, בהצעה שאני מדבר עליה התוספת בהוראת השעה מדברת על נציג אחד בוועדת
הפנים ואיכות הסביבה מהאיחוד הלאומי. אין אפשרות אחרת.

אופיר פינס-פז:

ואחד בוועדת הכנסת.

היו"ר סאלח טריף:

אני מעמיד את הצעת הסיכום להצבעה.

יולי יואל אדלשטיין:

אני מבקש שתשכנע אותי מה הנימוק שכן יש עוד סיעות של שניים שנבחרו כדת
וכדין לכנסת. אם הבטחת למישהו משהו – אז תגיד - - -

היו"ר סאלח טריף:

לא הבטחתי לאף אחד שום דבר.

ראובן ריבלין:

חבר הכנסת אלון, אתה לא רוצה שברונפמן יהיה פה?

רחבעם זאבי:

אני מציע ליושב ראש הוועדה לקיים הצבעה.

זבולון אורלב:

אני מציע ליושב ראש הוועדה להצביע על שתי אפשרויות; אחת – שחבר הכנסת רומן
ברונפמן בעבודה - - -

אופיר פינס-פז:

לא; תשכח מזה. אני מוכן שתורידו אחד מוועדת הכנסת וגם ברונפמן לא יהיה. לא
נוסיף אותו.

קריאות:

  - - -

אופיר פינס-פז:

בואו נעבוד על סרגל חדש.

זבולון אורלב:

זה ממש מצחיק שבגלל שלא יודעים אם חבר הכנסת ברונפמן יהיה חבר בוועדת
העבודה, הרווחה והבריאות - - -

היו"ר סאלח טריף:

רבותיי, נצביע בעד אישור ההצעה.

ראובן ריבלין:

חבר הכנסת אלון, אינך מרוצה?

בנימין אלון:

אם גנדי בעד – אז הכל בסדר.

היו"ר סאלח טריף:

רבותיי, אני מעמיד להצבעה את ההצעה של הוראת השעה.

  הצבעה

  בעד ההצעה – 9

  נגדה – 3

  ההצעה התקבלה.

היו"ר סאלח טריף:

אני מודה לכם.

בנימין אלון:

אני מבין שלא פוגעים בנו.

היו"ר סאלח טריף:

סיעת ש"ס ביקשה רוויזיה.

הישיבה נעולה.

הישיבה ננעלה בשעה 16:15
