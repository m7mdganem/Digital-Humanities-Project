הכנסת השש-עשרה נוסח לא מתוקן

מושב שלישי

פרוטוקול מס' 227

מישיבת ועדת הכנסת

יום רביעי, י"ב אדר ב' התשס"ה (23 במרס 2005), שעה 12:00

סדר היום:

סדרי הדיון בהצעת חוק התקציב לשנת 2005 והצעות החוק הנלוות – בקריאה שנייה
ובקריאה שלישית.

נכחו:

חברי הוועדה:

היו"ר רוני בר-און

רוחמה אברהם

חיים אורון

זבולון אורלב

צבי הנדל

גדעון סער

מאיר פרוש

עמרי שרון

מוזמנים:

דוד לב - סגן מזכיר הכנסת

יועצת משפטית: עו"ד ארבל אסטרחן

מנהלת הוועדה: אתי בן-יוסף

קצרנית: שלומית כהן

סדרי הדיון בהצעת חוק התקציב לשנת 2005 והצעות החוק הנלוות

– בקריאה שנייה ובקריאה שלישית

היו"ר רוני בר-און:

אני פותח את ישיבת הוועדה. ההתייעצות הסיעתית נועדה להשיב על שאלה אחת, האם
אנחנו הולכים על החלטת ועדת הכנסת על דרך של הסכמה על-פי סעיף 148, או על
דרך של הצבעה פרונטלית לסעיף 131.

יושב-ראש סיעת הליכוד, בהסכמה?

גדעון סער:

כן.

היו"ר רוני בר-און:

יושב-ראש סיעת האיחוד הלאומי – ישראל ביתנו, בהסכמה?

צבי הנדל:

אני מקבל על עצמי את החלטת המפד"ל.

היו"ר רוני בר-און:

סיעת האיחוד הלאומי – ישראל ביתנו גם מבקשת ללכת על הסכמה.

היו"ר רוני בר-און:

סיעת המפד"ל?

זבולון אורלב:

אם כולם מסכימים, אני מסכים תחת מחאה חריפה של סתימת פיות.

היו"ר רוני בר-און:

תחת מחאה, אבל נוכח הסכמת הסיעות האחרות, גם אנחנו מבקשים שזה לא יהיה
בכפייה לפי 131 אלא בהסכמה לפי סעיף 148.

נציג סיעת יהדות התורה ואגודת ישראל, גם בהסכמה?

מאיר פרוש:

כן.

היו"ר רוני בר-און:

סיעת מרצ-יחד, גם בהסכמה?

חיים אורון:

כן.

היו"ר רוני בר-און:

נמצא אפוא שיש לנו הסכמה לגבי כל הסיעות הנוכחות בדיון, ואנחנו עוברים
להצבעה. מי בעד הצעת ההחלטה, כפי שקראתי אותה? מי נגד? מי נמנע?

ה צ ב ע ה

בעד – רוב

נגד – אין

נמנעים – אין

תודה רבה. ההחלטה התקבלה בהסכמה פה אחד. זאת הצעת ההחלטה, היא תופץ בפניכם.
תודה רבה על ההשתתפות שלכם.

הישיבה ננעלה בשעה 12:05
