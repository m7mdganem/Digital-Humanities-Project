הכנסת העשרים

מושב רביעי

פרוטוקול מס' 295

מישיבת ועדת הכנסת

יום שני, כ"ד בחשון התשע"ח (13 בנובמבר 2017), שעה 11:15

סדר-היום:

הצעת חוק סדר הדין הפלילי (תיקון - איסור המלצה או חוות דעת של רשות
חוקרת), התשע"ח–2017.

נכחו:

חברי הוועדה:

יואב קיש – היו"ר

אמיר אוחנה

רוברט אילטוב

מכלוף מיקי זוהר

יואל חסון

שולי מועלם-רפאלי

איילת נחמיאס ורבין

רויטל סויד

אלעזר שטרן

חברי הכנסת:

ג'מעה אזברגה

קארין אלהרר

נאוה בוקר

ענת ברקו

שרן השכל

דב חנין

מנחם אליעזר מוזס

מיכאל מלכיאלי

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

רונית יצחק

הצעת חוק סדר הדין הפלילי (תיקון - איסור המלצה או חוות דעת של רשות
חוקרת), התשע"ח–2017

היו"ר יואב קיש:

אני פותח את הדיון. בבקשה, יואל, יש לך בקשה.

יואל חסון (המחנה הציוני):

התייעצות סיעתית.

היו"ר יואב קיש:

בבקשה, חמש דקות. אנחנו ב-11:20 נצביע.

(הישיבה נפסקה בשעה 11:15 ונתחדשה בשעה 11:17.)

היו"ר יואב קיש:

שלום, אני פותח את הדיון. יואל, בבקשה, יש לך שלוש דקות לרוויזיה ומצביעים.

יואל חסון (המחנה הציוני):

מה אני אעשה, אני מנסה להסביר. אדוני היושב-ראש, אני אנמק את הרוויזיה שלי.

היו"ר יואב קיש:

בבקשה, תנמק. חברים, אנחנו רוצים להצביע, חבר הכנסת יואל חסון מנמק את
הרוויזיה ומצביעים. בבקשה.

יואל חסון (המחנה הציוני):

תראה, הבקשה שלי לרוויזיה במקרה הזה הייתה באמת לתת לכם שהות של חצי שעה -
-

רויטל סויד (המחנה הציוני):

להתעשת.

יואל חסון (המחנה הציוני):

- - להתעשת ולחשוב על הדבר הזה.

היו"ר יואב קיש:

אתה תמיד עושה לנו את השהות הזו, אנחנו כבר רגילים.

יואל חסון (המחנה הציוני):

אתה מפריע לי, ואין מי שיקרא אותך לסדר.

היו"ר יואב קיש:

נכון.

איילת נחמיאס ורבין (המחנה הציוני):

יש לי עוד הצבעות.

מכלוף מיקי זוהר (הליכוד):

אדוני, אתה מפריע ליושב-ראש סיעת המחנה הציוני.

היו"ר יואב קיש:

בבקשה, יואל.

מכלוף מיקי זוהר (הליכוד):

- - -

היו"ר יואב קיש:

עזוב, אתה מושך זמן עכשיו. קדימה. בבקשה.

יואל חסון (המחנה הציוני):

אני יכול לדבר?

היו"ר יואב קיש:

כן.

יואל חסון (המחנה הציוני):

מה שאני אומר, נתתי לכם באמת שהות לחשוב על הדבר הזה פעם נוספת. תראה, גם
ההתנהלות שלך, אדוני היושב-ראש, בניהול הישיבה הזאת מוכיח איזה אופנה חדשה
שיש לכם אתם, יושבי-ראש הצעירים החדשים של הליכוד, של הוועדות.

היו"ר יואב קיש:

כן. מקשיב.

היו"ר יואב קיש:

בסך הכול ח"כים חדשים שלא מכירים מספיק את הכללים ואת הנהלים.

נאוה בוקר (הליכוד):

מה אתה אומר.

שולי מועלם-רפאלי (הבית היהודי):

תני לו.

קארין אלהרר (יש עתיד):

נאוה, תנשמי.

יואל חסון (המחנה הציוני):

ואתם הופכים את הוועדות לסוג של עסק פרטי. זאת אומרת, לא משנה מה נושא
הוועדה, לא משנה אם זה רלוונטי לוועדה או לא רלוונטי לוועדה, אתה עכשיו
מקדם חוק, אני לא יודע מה, על - - -

היו"ר יואב קיש:

15V.

קארין אלהרר (יש עתיד):

למשל.

היו"ר יואב קיש:

למשל.

יואל חסון (המחנה הציוני):

לא, זה רלוונטי לוועדה.

היו"ר יואב קיש:

אוקיי, מה עוד?

היו"ר יואב קיש:

דווקא השבוע נתתי את החוק שלך 15V כדוגמה לחוק שהתחיל ברעש גדול והפך לאות
מתה, שלא ישנה שום דבר.

היו"ר יואב קיש:

.We will see

יואל חסון (המחנה הציוני):

We will see, We see now. זאת אומרת, מה שאני רוצה לומר, בשורה התחתונה אתם
לא יכולים לזלזל בייעוץ המשפטי של הכנסת ובתקנון הכנסת, עובדה.

קארין אלהרר (יש עתיד):

איפה היועצת המשפטית, דרך אגב?

יואל חסון (המחנה הציוני):

והיועצת המשפטית של הכנסת בוחרת לא לבוא. שרן השכל החליפה אותה. השתלטתם גם
על הייעוץ המשפטי, לא פחות ולא יותר. היא אפילו בחרה לא לבוא כבר.

היו"ר יואב קיש:

תודה. תודה רבה ליואל חסון.

איילת נחמיאס ורבין (המחנה הציוני):

מה, אמירוש, מה אתה מסתכל? זה נכון.

יואל חסון (המחנה הציוני):

אתם הפכתם את הוועדות למגרש משחקים פרטי שלכם, זלזול בתקנון, זלזול בכנסת,
זלזול בציבור. ואני שואל, מיליון איש - - -

היו"ר יואב קיש:

תודה.

יואל חסון (המחנה הציוני):

רגע, לא סיימתי.

היו"ר יואב קיש:

כן.

יואל חסון (המחנה הציוני):

מיליון איש הצביעו לליכוד, במה הם רואים אתכם מתעסקים היום? לא מתעסקים - -
-

היו"ר יואב קיש:

יואל, תסכם את הרוויזיה, בבקשה.

ענת ברקו (הליכוד):

הם לא הצביעו לכם, יואל.

היו"ר יואב קיש:

לא נאום בחירות. תסכם את הרוויזיה.

ענת ברקו (הליכוד):

הם רואים במה אתם מתעסקים.

יואל חסון (המחנה הציוני):

לא מתעסקים בקצבאות הנכים.

היו"ר יואב קיש:

כן, תודה.

יואל חסון (המחנה הציוני):

לא בקצבת סיעוד כללית לכל אזרח.

ענת ברקו (הליכוד):

הם לא מתעסקים בכם. לא הצביעו לכם.

יואל חסון (המחנה הציוני):

לא בחינוך, לא בפריפריה.

היו"ר יואב קיש:

תודה רבה.

איילת נחמיאס ורבין (המחנה הציוני):

מניפולציות, קומבינות - - -

היו"ר יואב קיש:

תודה רבה ליואל חסון.

יואל חסון (המחנה הציוני):

עסוקים כל היום בעצמכם. אתם עסוקים בעצמכם.

ענת ברקו (הליכוד):

במה אתם מתעסקים? רוב הזמן בלבחור יושב-ראש.

קריאות:

- - -

היו"ר יואב קיש:

תודה רבה. אני אענה לו, בסדר.

יואל חסון (המחנה הציוני):

עסוקים בראש הממשלה שלכם. 30 חברי כנסת הפכו ל - - - קטנים של ראש הממשלה.

היו"ר יואב קיש:

יואל, זמנך הסתיים.

יואל חסון (המחנה הציוני):

אין לכם כבר כבוד למפלגה שלכם.

היו"ר יואב קיש:

יואל, תודה רבה.

יואל חסון (המחנה הציוני):

ואין לכם כבוד לכנסת.

היו"ר יואב קיש:

קודם כול, תודה רבה על העצות. בתור ותיק ליכוד, חבר הכנסת יואל חסון, בתור
איש ותיק בליכוד - -

יואל חסון (המחנה הציוני):

כדאי שתקשיב, כדאי שתלמד.

היו"ר יואב קיש:

- - אני מעריך מאוד - -

יואל חסון (המחנה הציוני):

גם ותיק בכנסת. תלמד ממני קצת.

היו"ר יואב קיש:

בתור יושב-ראש צעירי הליכוד אני מעריך מאוד את הביקורת הבונה שאתה נותן
לנו, צעירי הליכוד החדשים.

נורית קורן (הליכוד):

צעירי הליכוד.

יואל חסון (המחנה הציוני):

אני בליכוד הזה לא יכולתי להיות יותר.

היו"ר יואב קיש:

אני מאוד מעריך את הביקורת שלך.

אמיר אוחנה (הליכוד):

למה אתה מחמיא לו?

יואל חסון (המחנה הציוני):

מה עשיתם לליכוד? הרסתם את הליכוד.

היו"ר יואב קיש:

יואל, אני מציע לך בבחירות הבאות להתמודד על התפקיד במקום 33 ברשימת
הליכוד, סיכוי יותר גבוה מהמחנה הציוני.

מכלוף מיקי זוהר (הליכוד):

אני תומך בו. אני אתמוך בך.

קריאות:

- - -

שולי מועלם-רפאלי (הבית היהודי):

אפשר לחזור לדיון, אדוני היושב-ראש?

היו"ר יואב קיש:

אז עכשיו אנחנו חוזרים לנושא עצמו. אני מעלה להצבעה את הרוויזיה. מי שתומך
ברוויזיה יצביע בעד, מי שמתנגד יצביע נגד. ההצבעה שמית. בבקשה.

אתי בן יוסף:

(קוראת בשמות חברי הכנסת)

יואב קיש – נגד

שרן השכל – נגד

ענת ברקו – נגד

נאוה בוקר – נגד

אמיר אוחנה – נגד

מכלוף מיקי זוהר – נגד

איילת נחמיאס ורבין – בעד

רויטל סויד – בעד

יואל חסון – בעד

ג'מעה אזברגה – בעד

דב חנין – בעד

קארין אלהרר – בעד

שולי מועלם-רפאלי – בעד

מיכאל מלכיאלי – נגד

רוברט אילטוב – נגד

מנחם אליעזר מוזס – נגד

היו"ר יואב קיש:

9 נגד, 7 בעד, הרוויזיה לא התקבלה. תודה. הישיבה נעולה.

הישיבה ננעלה בשעה 11:27.
