הכנסת העשרים-ושלוש

מושב ראשון

פרוטוקול מס' 28

מישיבת ועדת הכנסת

יום שני, ז' בתמוז התש"ף (29 ביוני 2020), שעה 12:40

סדר היום:

<< נושא >> בקשת הממשלה להקדמת הדיון בהצעת חוק לתיקון ולקיום תוקפן של
תקנות שעת חירום (נגיף הקורונה החדש – אכיפה) (תיקון), התש"ף-2020
(מ/1336), לפני הקריאה הראשונה. << נושא >>

נכחו:

חברי הוועדה:

איתן גינזבורג – היו"ר

עוזי דיין

בועז טופורובסקי

מיכאל מלכיאלי

טלי פלוסקוב

מנהלת הוועדה:

נועה בירן - דדון

רישום פרלמנטרי:

אתי אפלבוים

<< נושא >> בקשת הממשלה להקדמת הדיון בהצעת חוק לתיקון ולקיום תוקפן של
תקנות שעת חירום (נגיף הקורונה החדש – אכיפה) (תיקון), התש"ף-2020
(מ/1336), לפני הקריאה הראשונה.

<< נושא >>

<< יור >> היו"ר איתן גינזבורג: << יור >>

אני מתכבד לחדש את ישיבת ועדת הכנסת. חבריי חברי הכנסת, אנחנו דנים ברביזיה
שהגיש חבר הכנסת בועז טופורובסקי לבקשת הממשלה להקדים דיון בהצעת חוק
לתיקון וקיום תוקפ של תקנות שעת חירום (נגיף הקורונה החדש – אכיפה)
(תיקון), התש"ף-2020.

בבקשה, חבר הכנסת טופורובסקי.

<< דובר >> בועז טופורובסקי (יש עתיד-תל"ם): << דובר >>

תודה רבה שאתה נותן לי לנמק. אני באמת מבקש שנעשה דיון מחודש בנושא הזה.
כפי שהסברתי, הכי קל זה לבוא ולהטיל עוד סנקציות, עוד פגיעה בחופש ובזכויות
של האזרחים בשל כביכול הקורונה. עובדתית, כאשר מסבירים לאזרחים את המצב כמו
שהוא, כאשר יש מדיניות ברורה ומראים להם לאן אנחנו רוצים להגיע ולא משנים
כל זמן את ההחלטות, האזרחים עושים את זה והעסקים מבצעים את זה ומטילים על
עצמם את הסנקציות שמתבקשות על-ידי השלטון.

מה שקורה עכשיו, אין דוגמה, אין אחידות ואין מדיניות מהשלטון. האזרחים לא
מאמינים לשלטון. הדבר הזה שרק יעלה את הקנסות, יגביר את האכיפה ויפגע
בזכויות ובחופש של האזרחים הוא לא מידתי, לא נכון לעכשיו, למה שקורה
בקורונה. הוא לא הוכח כאשר לא באו עם בקשות מהאזרחים והם לא מילאו אותן
בצורה ברורה.

לכן אני מבקש שנדון מחדש בסיפור הזה ולא נקדים דיון בהצעות שפוגעות
באזרחים.

<< יור >> היו"ר איתן גינזבורג: << יור >>

תודה.

מי בעד הרביזיה?

הצבעה

הרביזיה לא התקבלה.

<< יור >> היו"ר איתן גינזבורג: << יור >>

הרביזיה לא התקבלה.

תודה רבה, הישיבה ננעלה.

<< סיום >> הישיבה ננעלה בשעה 12:45. << סיום >>
