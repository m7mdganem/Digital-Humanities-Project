הכנסת השבע-עשרה נוסח לא מתוקן

מושב שלישי

פרוטוקול מס' 239

מישיבת ועדת הכנסת

יום רביעי, ח' בסיוון התשס"ח (11 ביוני 2008), שעה 9:00

סדר היום:

1.  בקשות להעברה מוועדה לוועדה:

    1.  בקשת יו"ר ועדת הפנים והגנת הסביבה להעברת הצעת חוק לתיקון פקודת
        בתי הסוהר (שלילת ביקורים מאסירים בטחוניים המשתייכים לארגון טרור
        המחזיק בשבויים ישראלים), התשס"ח-2008, מוועדת החוץ והביטחון לדיון
        בוועדת הפנים ואיכות הסביבה.

    2.  בקשת יו"ר ועדת החוקה, חוק ומשפט להעברת הצעת חוק הגנת הפרטיות
        (תיקון – חובת הצגת שם החברה בדיוור ישיר), התשס"ן-2006
        (פ/116/17), מוועדת החוקה, חוק ומשפט לדיון בוועדת הכלכלה.

2.  שינוי בהרכב הוועדות בעקבות התפלגות סיעת גיל.

נכחו:

חברי הוועדה:

דוד טל – היו"ר

משה שרוני

ייעוץ משפטי:

ארבל אסטרחן

שלומי ברבן

מנהלת הוועדה:

אתי בן-יוסף

רשמת פרלמנטרית:

יפה קרינצה

 

1.  
    בקשות להעברה מוועדה לוועדה

היו"ר דוד טל:

בוקר טוב, אני מתכבד לפתוח את ישיבת ועדת הכנסת. על סדר יומנו בקשה להעברה
מוועדה לוועדה. אני מבין שאין ערעורים על החלטות נשיאות הכנסת.

בקשתו של יושב ראש ועדת הפנים נמשכה, אשר על כן לא נדון בה. הבקשה השניה
היא בקשת יושב ראש ועדת החוקה להעביר את הצעת חוק הגנת חוק הגנת הפרטיות
(תיקון – חובת הצגת שם החברה בדיוור ישיר) מוועדת החוקה, חוק ומשפט לדיון
בוועדת הכלכלה.

מי בעד בקשת יושב ראש ועדת החוקה? מי נגד?

הצבעה

בעד – פה אחד

נגד – אין

נמנעים – אין

הבקשה אושרה

היו"ר דוד טל:

תודה, בקשת יושב ראש ועדת החוקה להעביר את הנושא לוועדת הכלכלה אושרה פה
אחד.

ב. שינוי בהרכב הוועדות בעקבות התפלגות סיעת גיל

היו"ר דוד טל:

התוספת לסדר היום היא שינוי בהרכב הוועדות בעקבות התפלגות סיעת גיל. בתיאום
ובסיכום עם חבר הכנסת גלנטי, סיעת "גיל" תקצה, תוותר, לסיעת "צדק לזקן"
נציגים בוועדת הכנסת, ועדת החוקה, הוועדה לענייני ביקורת המדינה, ועדת
העליה, הקליטה והתפוצות, הוועדה לקידום מעמד האישה, הוועדה המיוחדת למאבק
בנגע הסמים והוועדה המיוחדת לפניות הציבור.

כמו כן, קיבלתי מכתב מיושב ראש הקואליציה וסיעת קדימה, שמודיע לי על מינוי
חברי סיעה מייצגת עבור סיעת קדימה בוועדות הכנסת לפי הפירוט הבא: בוועדת
הכספים חבר הכנסת אלחנן גלזר מחליף את חבר הכנסת עתניאל שנלר; בוועדת הפנים
והגנת הסביבה חברת הכנסת שרה מרום-שלו מחליפה את חבר הכנסת שי חרמש.

אלה הם השינויים, הוועדה צריכה לאשר את זה. כרגע נאשר את ההעברות הללו, אם
יהיו השגות על הנושא הזה – ויש בהחלט מקום להשגות - נדון בזה לאחר מכן.

מי בעד אישור השינוי בהרכב הוועדות הללו? מי נגד?

הצבעה

בעד – פה אחד

נגד – אין

נמנעים – אין

השינוי בהרכב הוועדות אושר.

היו"ר דוד טל:

תודה רבה, אושרה הנציגות של "צדק לזקן" בוועדות שהקראתי. תודה רבה, הישיבה
נעולה.

הישיבה ננעלה בשעה 9:10.
