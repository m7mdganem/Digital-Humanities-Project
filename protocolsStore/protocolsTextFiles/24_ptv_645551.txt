הכנסת העשרים-וארבע

מושב שני

פרוטוקול מס' 114

מישיבת ועדת הכנסת

יום שני, כ"ח בסיון התשפ"ב (27 ביוני 2022), שעה 23:48

סדר היום:

הכנה לקריאה ראשונה ומיזוג הצעות החוק הבאות:

<< הצח >> 1. הצעת חוק התפזרות הכנסת העשרים וארבע, התשפ"א-2021
(פ/1730/24), של ח"כ יריב לוין << הצח >>

<< הצח >> 2. הצעת חוק התפזרות הכנסת העשרים וארבע, התשפ"א-2021
(פ/1456/24), של ח"כ סמי אבו שחאדה << הצח >>

3. הצעת חוק התפזרות הכנסת העשרים וארבע, התשפ"א-2021 (פ/1554/24), של ח"כ
יצחק פינדרוס << הצח >> וקבוצת חברי הכנסת

<< הצח >> 444. << הצח >> הצעת חוק התפזרות הכנסת העשרים וארבע,
התשפ"א-2021 (פ/1555/24), של ח"כ מיכאל מלכיאלי << הצח >> וקבוצת חברי
הכנסת

5. הצעת חוק התפזרות הכנסת העשרים וארבע, התשפ"א-2021 (פ/1581/24), של ח"כ
איימן עודה << הצח >> וקבוצת חברי הכנסת

6. הצעת חוק התפזרות הכנסת העשרים וארבע, התשפ"א-2021 (פ/1986/24), של ח"כ
אלי כהן << הצח >>

7. הצעת חוק התפזרות הכנסת העשרים וארבע, התשפ"א-2021 (פ/2140/24), של ח"כ
גילה גמליאל

8. הצעת חוק התפזרות הכנסת העשרים וארבע, התשפ"ב-2021 (פ/2371/24), של ח"כ
שלמה קרעי << הצח >>

9. הצעת חוק התפזרות הכנסת העשרים וארבע, התשפ"ב-2022 (פ/3660/24), של ח"כ
יואב קיש << הצח >>

10. הצעת חוק התפזרות הכנסת העשרים וארבע, התשפ"ב-2022 (פ/4037/24), של
חה"כ בועז טופורובסקי << הצח >> ושרן מרים השכל

<< הצח >> 11. הצעת חוק התפזרות הכנסת העשרים וארבע, התשפ"א-2021
(פ/1345/24), של ח"כ מוסי רז << הצח >>

נכחו:

חברי הוועדה:

ניר אורבך – היו"ר

איתן גינזבורג

בועז טופורובסקי

אחמד טיבי

יבגני סובה

יצחק פינדרוס

חברי הכנסת:

יניב אזולאי

יעקב אשר

דוד ביטן

ולדימיר בליאק

משה גפני

נעמה לזימי

יוליה מלינובסקי

מיכאל מלכיאלי

אורית מלכה סטרוק

איימן עודה

אלכס קושניר

יואב קיש

מיכל רוזין

שמחה רוטמן

קטי קטרין שטרית

נירה שפק

עאידה תומא סלימאן

מוזמנים:

השרה להגנת הסביבה תמר זנדברג

חשב הכנסת חיים אבידור

  -----------------------------------------------------------------------
  אורלי עדס          –     עו"ד, מנכ"לית ועדת הבחירות
  ------------------ ----- ----------------------------------------------

  -----------------------------------------------------------------------

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

אהובה שרון, חבר תרגומים

הכנה לקריאה הראשונה ומיזוג הצעות החוק הבאות:

<< נושא >> הצעת חוק התפזרות הכנסת העשרים וארבע, התשפ"א-2021, פ/1730/24
<< נושא >>

<< נושא >> הצעת חוק התפזרות הכנסת העשרים וארבע, התשפ"א-2021, פ/1554/24
<< נושא >>

<< נושא >> הצעת חוק התפזרות הכנסת העשרים וארבע, התשפ"א-2021, פ/1581/24
<< נושא >>

<< נושא >> הצעת חוק התפזרות הכנסת העשרים וארבע, התשפ"א-2021, פ/1456/24
<< נושא >>

<< נושא >> הצעת חוק התפזרות הכנסת העשרים וארבע, התשפ"ב-2021, פ/2371/24
<< נושא >>

<< נושא >> הצעת חוק התפזרות הכנסת העשרים וארבע, התשפ"א-2021, פ/2140/24
<< נושא >>

<< נושא >> הצעת חוק התפזרות הכנסת העשרים וארבע, התשפ"ב-2022, פ/3660/24
<< נושא >>

<< נושא >> הצעת חוק התפזרות הכנסת העשרים וארבע, התשפ"א-2021, פ/1555/24
<< נושא >>

<< נושא >> הצעת חוק התפזרות הכנסת העשרים וארבע, התשפ"ב-2022, פ/4037/24
<< נושא >>

<< נושא >> הצעת חוק התפזרות הכנסת העשרים וארבע, התשפ"א-2021, פ/1986/24
<< נושא >>

<< נושא >> הצעת חוק התפזרות הכנסת העשרים וארבע, התשפ"א-2021, פ/1345/24
<< נושא >>

<< יור >> היו"ר ניר אורבך: << יור >>

ערב טוב. חבר הכנסת ארבל, בהמשך לשאלה שלך, אני עכשיו מקריא את התאריך ואת
היום. היום ערב יום שלישי, כ"ט בסיון התשפ"ב, ב-27 ביוני 2022, על סדר היום
מיזוג 11 הצעות החוק לפיזור הכנסת ואחר כך נעלה הצעה לקריאה ראשונה. מי
מחברי הכנסת שיהיה לו מה להעיר על כך, יעיר ואחר כך נעבור להצבעה.

בשלב הראשון אנחנו רוצים למזג את כל ההצעות להצעה אחת. אני עובר להצבעה.

מי בעד מיזוג 11 ההצעות להצעה אחת? מי נגד?

הצבעה

אושר

<< יור >> היו"ר ניר אורבך: << יור >>

פה אחד ההצעות מוזגו להצעת חוק אחת.

היועצת המשפטית, עורכת הדין ארבל אסטרחן, בבקשה.

<< דובר >> ארבל אסטרחן: << דובר >>

חוק התפזרות הוא חוק קצר שהוא בעצם תמיד חוק שמורכב משני סעיפים. הסעיף
הראשון אומר שהכנסת ה-24 תתפזר לפני גמר תקופת כהונתה והסעיף השני אומר את
מועד הבחירות. הבחירות לכנסת ה-25 יתקיימו ביום. אני מבינה שיש כאן הסכמה
על שתי חלופות לקריאה ראשונה. אני חייבת לומר, כמו שהתחלתי לומר קודם לכן,
שזה דבר מאוד חריג להעלות לקריאה ראשונה שני נוסחים.

<< דובר >> יצחק פינדרוס (יהדות התורה): << דובר >>

תאמרי לי בעברית משפטית. את אומרת שיש הסכמה על שני תאריכים, אז אין הסכמה.

<< דובר >> ארבל אסטרחן: << דובר >>

אין הסכמה על תאריך אחד. אני רוצה לומר שזה דבר מאוד חריג להעלות לקריאה
ראשונה שני נוסחים. בעבר הרחוק הדבר הזה היה אפשרי ואז תוקן תקנון הכנסת
וסגר את האפשרות הזאת. זה נכון שזה נעשה בשני מקרים.

<< דובר >> יצחק פינדרוס (יהדות התורה): << דובר >>

אולי תשאירו את זה בשתי הצעות חוק? זה פחות בעייתי מאשר הסכמה על שני
תאריכים. אני אומר שייקחו שני חוקים, אחד עם התאריך הזה ואחד עם תאריך אחר,
שניהם יעברו יחד ולאחר מכן ימוזגו.

<< דובר >> אלכס קושניר (ישראל ביתנו): << דובר >>

אבל מה זה משנה?

<< יור >> היו"ר ניר אורבך: << יור >>

אני לא רוצה לגעת בהסכמות.

<< דובר >> ארבל אסטרחן: << דובר >>

אני הבנתי כמה זה רגיש אני רוצה לדעת שלא עכשיו חברי הכנסת אומרים שאפשר
לעשות את זה. בעיקרון זה לא משהו שעושים.

<< דובר >> אלכס קושניר (ישראל ביתנו): << דובר >>

זה אף פעם לא קורה. מה פתאום? אם עושים כאן פעם ראשונה, אחר כך לא עושים
עוד פעם.

<< דובר >> ארבל אסטרחן: << דובר >>

במיוחד כאשר זה הלב. במקרים האלה, זה לא היה לב ההצעה. זה היה אחד הסעיפים
שלא היו בו הסכמות ועלו שתי גרסאות.

<< דובר >> אלכס קושניר (ישראל ביתנו): << דובר >>

איך את עושה את זה?

<< דובר >> ארבל אסטרחן: << דובר >>

אני הייתי מציעה להעלות תאריך אחד ובדברי ההסבר לכתוב שלא הגיעו להסכמה.

<< דובר >> יצחק פינדרוס (יהדות התורה): << דובר >>

גם ההצעה שלי יכולה להיות.

<< יור >> היו"ר ניר אורבך: << יור >>

בעולם אוטופי שבדרך כלל לא נכנס למשכן, תופס רק ההיגיון. כאן מעבר להיגיון
יש גם הרבה אמוציות.

<< דובר >> יצחק פינדרוס (יהדות התורה): << דובר >>

אתה משאיר את החוק של יריב לוין ושל בועז טופורובסקי.

<< יור >> היו"ר ניר אורבך: << יור >>

כרגע יש כאן מערכת הסכמות מאוד מאוד עדינה שנתפרת כבר הרבה זמן ביד אומן.
זה הכול על נימים דקים.

<< דובר >> יצחק פינדרוס (יהדות התורה): << דובר >>

בועז, אם אני מגיש את ההצעה שלך ואת ההצעה של יריב.

<< יור >> היו"ר ניר אורבך: << יור >>

אני אומר לך שהתשובה היא כן.

<< דובר >> בועז טופורובסקי (יש עתיד): << דובר >>

מבחינת קיש, כן.

<< דובר >> יצחק פינדרוס (יהדות התורה): << דובר >>

אני חוזר בי. אני נזכר שאני גם אמור לייצג אופוזיציה.

<< דובר >> ארבל אסטרחן: << דובר >>

בכפוף להסתייגות שלי, של כל הלשכה המשפטית, שהיא משמעותית - - -

<< דובר >> בועז טופורובסקי (יש עתיד): << דובר >>

אני מקבל ומתחייב שמבחינת הקואליציה הדבר הזה לא יקרה ולא אמור לקרות למעט
המקרה המוזר הזה.

<< דובר >> ארבל אסטרחן: << דובר >>

הגרסאות הן אלה, ותאמרו לי שזה מה שהתכוונתם:

מועד הבחירות לכנסת ה-25 –

גרסה א': ביום ל' בתשרי התשפ"ג, 25 באוקטובר 2022.

גרסה ב': ז' בחשוון תתשפ"ג, 1 בנובמבר 2022.

<< דובר >> בועז טופורובסקי (יש עתיד): << דובר >>

אני רוצה להזכיר עוד פעם לפרוטוקול שחלק מההסכמה היא שזה יעלה כך בקריאה
שנייה ושלישית, יעלה ה-1 בנובמבר ותהיה הסתייגות ל-25 באוקטובר.

<< יור >> היו"ר ניר אורבך: << יור >>

זה הנוסח. לפני שמישהו מחברי הכנסת ירצה להתייחס או שנעבור להצבעה, נמצאת
אתנו מנכ"לית ועדת הבחירות, גברת אורלי עדס, תודה שבאת.

<< דובר >> יצחק פינדרוס (יהדות התורה): << דובר >>

אורלי, היינו רגילים להיפגש פעמים-שלוש בשנה ועברנו לפעם בשנה. תעריכי את
זה.

<< אורח >> אורלי עדס: << אורח >>

כשאני באתי לעבוד בוועדת הבחירות אמרו לי שזה פעם ב-4 שנים. עכשיו זה נשמע
כמו משהו שהוא מדע בדיוני.

<< דובר >> יצחק פינדרוס (יהדות התורה): << דובר >>

היינו עושים לך את זה 3 פעמים בשנה ופעם אחת נתנו לך שקט שנה שלמה.

<< דובר >> בועז טופורובסקי (יש עתיד): << דובר >>

אולי את הגורם לכך. היא ממש אוהבת את העבודה שלה.

<< אורח >> אורלי עדס: << אורח >>

האמת היא כן. מאוד אוהבת אותה אבל לא עד כדי שתעשו את זה 3 פעמים בשנה. אני
מוכנה לסלוח לכם אם זה יהיה אחת לכמה שנים.

אני נמצאת כאן בגלל המועדים עליהם מדובר. אני אקדים ואומר, אני אבקש לנצל
את ההזדמנות, שוועדת הבחירות בשום הזדמנות לא אמרה – אף אחד מטעם ועדת
הבחירות - שאנחנו לא נהיה ערוכים לבחירות הללו. כמו תמיד אנחנו נהיה ערוכים
ונבצע את הבחירות בכל מועד שהכנסת תחליט עליו. היו לא מעט אתגרים בשנים
האחרונות וראיתם שעמדנו בכל האתגרים, גם באלה שהיו הרבה פחות צפויים.

מתפקידי כן להסב את תשומת ליבכם בנסיבות שנוצרו כאשר מערכת הבחירות נופלת
בתקופת החגים ובתקופת חופשות הקיץ, קרוב לוודאי שיש כמה מועדים שכדאי
שתיקחו לתשומת ליבכם.

אני אומר עוד משפט. ועדת הבחירות נמנעת מלהתערב במועדים ומבקשת שלא להיכנס
לסוגיות הפוליטיות ולא להיות בלב העניין.

לגבי המועדים, למעשה בלוח השנה

<< דובר >> דוד ביטן (הליכוד): << דובר >>

... מה ביקשנו, 30 מיליון? לא חייבים לקחת לבחירות כסף.

<< דובר >> אלכס קושניר (ישראל ביתנו): << דובר >>

גם אתם לא חייבים.

<< דובר >> דוד ביטן (הליכוד): << דובר >>

אתה צודק.

<< דובר >> אלכס קושניר (ישראל ביתנו): << דובר >>

אז למה אתם לוקחים?

<< דובר >> דוד ביטן (הליכוד): << דובר >>

אתם נתתם 53 מיליארד שקלים.

<< דובר >> אלכס קושניר (ישראל ביתנו): << דובר >>

תוכיח לי. תראה לי. תוכיח לי. דוד, תוכיח לי. ממך אני מצפה לקצת יושר. קצת
יושר. לא הרבה. תוכיח לי. תפתח את כל הפרוטוקולים של ועדת כספים ותראה לי
את ההעברות האלה, לפני שאתה מדבר.

<< דובר >> ינון אזולאי (ש"ס): << דובר >>

מה, סתם שיקרתם עליהם?

<< דובר >> אלכס קושניר (ישראל ביתנו): << דובר >>

תראה לי. לא היה. תבדוק אותי.

<< דובר >> דוד ביטן (הליכוד): << דובר >>

לא נתת לזועבי כלום?

<< דובר >> אלכס קושניר (ישראל ביתנו): << דובר >>

בוא, תבדוק אותי. איפה 53 מיליארד שקלים? תראה לי.

<< יור >> היו"ר ניר אורבך: << יור >>

חבר הכנסת ביטן וחבר הכנסת קושניר.

<< דובר >> אלכס קושניר (ישראל ביתנו): << דובר >>

תראה לי. תוכיח לי.

<< דובר >> דוד ביטן (הליכוד): << דובר >>

ל-10 שנים.

<< דובר >> אלכס קושניר (ישראל ביתנו): << דובר >>

תוכיח לי.

<< דובר >> דוד ביטן (הליכוד): << דובר >>

הבטחתם להם בהסכם.

<< דובר >> אלכס קושניר (ישראל ביתנו): << דובר >>

כשאומרים שקר הרבה פעמים הוא לא הופך להיות אמת.

<< דובר >> ולדימיר בליאק (יש עתיד): << דובר >>

מעולם לא היו 53 מיליארד. מלכתחילה זה שקר.

<< דובר >> ינון אזולאי (ש"ס): << דובר >>

היה 35 מיליארד.

<< דובר >> אלכס קושניר (ישראל ביתנו): << דובר >>

לבוא לכאן ולשקר בפנים – זה לא יקרה.

<< דובר >> ולדימיר בליאק (יש עתיד): << דובר >>

מעולם לא היו 53 מיליארד.

<< דובר >> דוד ביטן (הליכוד): << דובר >>

עבאס אמר.

<< דובר >> אלכס קושניר (ישראל ביתנו): << דובר >>

הוא גם אמר שאתם רציתם להקים איתו ממשלה. אתה מאמין לו או לא? אתה מאמין
לעבאס?

<< דובר >> ולדימיר בליאק (יש עתיד): << דובר >>

שקל לא הועבר לזועבי.

<< דובר >> אלכס קושניר (ישראל ביתנו): << דובר >>

יש לך אמונה סלקטיבית. זה מה שיש לך.

<< יור >> היו"ר ניר אורבך: << יור >>

אני מבקש, תנו למנכ"לית ועדת הבחירות להמשיך בדבריה.

<< דובר >> יצחק פינדרוס (יהדות התורה): << דובר >>

זה כתוב בהסכם הקואליציוני.

<< דובר >> ינון אזולאי (ש"ס): << דובר >>

על מה אתה מדבר, על 53 מיליארד?

<< יור >> היו"ר ניר אורבך: << יור >>

די. בבקשה.

<< דובר >> אלכס קושניר (ישראל ביתנו): << דובר >>

אני חייב לומר לזכותו של ינון שהוא יודע לשחרר מתח.

<< דובר >> מיכאל מלכיאלי (ש"ס): << דובר >>

גם ליצור מתח.

<< דובר >> אלכס קושניר (ישראל ביתנו): << דובר >>

ליצור מתח, זה אתה.

<< יור >> היו"ר ניר אורבך: << יור >>

חבר הכנסת מלכיאלי, ברוך הבא.

<< דובר >> דוד ביטן (הליכוד): << דובר >>

עזוב את רע"ם. כמה נתתם לזועבי?

<< דובר >> אלכס קושניר (ישראל ביתנו): << דובר >>

אפס שקלים חדשים.

אורלי, שימי לב, עוד לא התחלנו את הבחירות.

<< דובר >> ולדימיר בליאק (יש עתיד): << דובר >>

שקל אחד לא עבר לזועבי.

<< דובר >> דוד ביטן (הליכוד): << דובר >>

גם לא יעבור.

<< דובר >> ולדימיר בליאק (יש עתיד): << דובר >>

לא עבר. אתה יודע שלא עבר.

<< יור >> היו"ר ניר אורבך: << יור >>

אני מבקש, תנו לאורלי לסיים את דבריה.

<< דובר >> אלכס קושניר (ישראל ביתנו): << דובר >>

ניתן לאורלי לסיים את דבריה ואחר כך נמשיך לריב.

<< אורח >> אורלי עדס: << אורח >>

התחלתי לומר שכאשר מסתכלים על לוח השנה, זה נראה שבאמת יש יותר זמן לבחירות
מאי פעם אבל אם מסתכלים על מה נופל בתקופה הזאת, יש לנו את חודש אוגוסט
וכמו שכולם יודעים אנחנו נעבוד אבל יש לנו ספקים שצריך לעבוד מולם ויש
גורמים אחרים – משרדי ממשלה, גופים ציבוריים, גופים ביטחוניים וכולי – כאשר
זה לא בדיוק חודש עבודה. לאחר מכן יש לנו מסוף חודש ספטמבר וכל חודש
אוקטובר שכמעט כולו חגים כך שחלק מימי העבודה יורדים. הבעיה העיקרית היא
שכל המועדים נגזרים אחורה בעיקר כאשר אנחנו מדברים על הגשת רשימות
המועמדים. הגשת הרשימות היא ביום ה-47 וה-48 שלפני יום הבחירות.

לגבי המועדים שמתחילים מיום הגשת רשימות המועמדים, זה בעצם המועד שבו מערכת
הבחירות נכנסת להילוך אחר ומכאן נגזרות המון פעולות שמשליכות עד יום
הבחירות. ככל שאנחנו מתקדמים מהמועד הזה – אם הבחירות הן ב-25 באוקטובר –
למעשה רוב הפעולות נכנסות לכל תקופת החגים, לראש השנה, יום כיפור וסוכות,
כאשר לכל פעולה יש הרבה פחות ימים כולל בדיקת רשימות המועמדים, כולל הודעה
לסיעות על תיקון ליקויים כאשר בתוך המסגרת הזו נופלים דיוני הפסילות ופסקי
הדין של בית המשפט. כל יום חג מצמצם את הימים האפשריים לביצוע הפעולות
האלה.

יש גם את הפעולות הפנימיות של הסיעות, מועדים להסכמות בהחלפה שאלה הם
השיבוצים במערכת, של כל חברי ועדות הקלפי וגם לכם יהיו הרבה פחות ימי
פעילות לבצע את זה, שלא לדבר על כך זה נופל בתקופות החג ולא בטוח שיהיו
פעילים שיוכלו לעשות את זה.

<< דובר >> בועז טופורובסקי (יש עתיד): << דובר >>

אם כן, נלך ל-1 בינואר.

<< אורח >> אורלי עדס: << אורח >>

לא. ממש לא.

<< דובר >> קריאה: << דובר >>

היא אמרה מראש שהם יעמדו כל תאריך.

<< אורח >> אורלי עדס: << אורח >>

לגבי שני המועדים המוצעים יש בעיות, סוגיות שונות שעולות וקשיים שונים
שעולים. ככל שמתרחקים מתום חג הסוכות, כן ייטב כי אז הבעיות מצטמצמות.

<< דובר >> יצחק פינדרוס (יהדות התורה): << דובר >>

יש לך משהו אחד שלא היה לך בפעם הקודמת.

<< אורח >> אורלי עדס: << אורח >>

ה-1 בנובמבר עדיף על פני ה-25 באוקטובר שהוא מיד לאחר החגים.

<< דובר >> יצחק פינדרוס (יהדות התורה): << דובר >>

למיטב זיכרוני אני ניהלתי את הדיון בפעם הקודמת.

<< אורח >> אורלי עדס: << אורח >>

נכון. בוועדת הכספים.

<< דובר >> יצחק פינדרוס (יהדות התורה): << דובר >>

דיברנו אז על כך שמספר הימים המינימליים שאתם חייבים, כמה?

<< אורח >> אורלי עדס: << אורח >>

90 ימים.

<< דובר >> יצחק פינדרוס (יהדות התורה): << דובר >>

נכון. 87 ימים. אני זוכר את הדיון לגבי שלושת הימים האלה, אם ניתן אותם או
לא. אנחנו היום מדברים – ודיברתי על זה קודם – על 125 ימים. זאת אומרת, גם
אם צריך לעשות פיין-טיונינג ואת איש הקלפיות צריך להקדים ללפני ראש השנה
ביומיים, יש לך את היומיים האלה. לא קרה כלום. אני אומר שבמסגרת ההתארגנות
זה לא שאנחנו באים עכשיו ואומרים לך שיש לך 74 ימים.

<< אורח >> אורלי עדס: << אורח >>

גם אם ייתנו לי עכשיו 100 ימים לפני החגים, זה לא משנה את העובדה שבתאריך
הזה מתחיל מועד הגשת רשימות המועמדים ומכאן נגזר הכול. כל התהליכים נמשכים
מכאן וכך גם כל הפעולות. גם אם יהיו לי עכשיו 100 ימים, זה לא באמת תורם
לי. זה בדיוק ההבדל.

<< דובר >> יצחק פינדרוס (יהדות התורה): << דובר >>

הבנתי.

<< אורח >> אורלי עדס: << אורח >>

כל הפעולות המשמעותיות נגזרות משם. למשל, כל התהליך של הדפסת פתקי הצבעה
ואנחנו מדברים על מאות מיליוני פתקים. אנחנו עובדים עם 4 בתי דפוס וזה נופל
בחול המועד סוכות כאשר לא בטוח שהספקים האלה בכלל עובדים.

<< דובר >> יצחק פינדרוס (יהדות התורה): << דובר >>

מתי הגשת הרשימות אם אנחנו מדברים על ה-25 באוקטובר?

<< אורח >> אורלי עדס: << אורח >>

אם הבחירות ב-25 באוקטובר, הגשת הרשימות היא ב-7 וב-8 בספטמבר.

<< דובר >> יצחק פינדרוס (יהדות התורה): << דובר >>

מה זה אומר מבחינת הלוח העברי?

<< אורח >> אורלי עדס: << אורח >>

תסלח לי , אבל אין לי כאן את התאריך העברי.

<< דובר >> יצחק פינדרוס (יהדות התורה): << דובר >>

את מדברת על הבעיה של החגים העבריים. הרי לפני החגים העבריים אין בעיה.

<< אורח >> אורלי עדס: << אורח >>

כל התהליך של אישור הרשימות נמשך אל תוך ראש השנה. אישור הרשימות יהיה בערב
ראש השנה, בערב החג, ומכאן זה אומר שברגע שרוצים להגיש ערעור על כך, זה
נופל מיד לאחר ראש השנה. מי שרוצה להגיש ערעור, כנראה ייפול לחילול החג כי
אחרת אין לו דרך לכתוב את הערעור הזה. נאמר לי שזה כאן שזה ב-י"ב באלול.

<< דובר >> יואב קיש (הליכוד): << דובר >>

בועז, בוא נסכם שלא תיפתח המליאה מחר לחקיקה של הרצף.

<< דובר >> בועז טופורובסקי (יש עתיד): << דובר >>

בלי איומים.

<< דובר >> יואב קיש (הליכוד): << דובר >>

לא. אני מסכים איתך. אלה לא איומים. עד שלא ייגמר עם קריב.

<< דובר >> דוד ביטן (הליכוד): << דובר >>

צריך לסגור את הפינה הזאת.

<< דובר >> יואב קיש (הליכוד): << דובר >>

בדיוק. מה הבעיה?

<< דובר >> בועז טופורובסקי (יש עתיד): << דובר >>

אין בעיות אבל יש לכם דמיונות. כשיהיו בעיות, אני אפתור אותן.

<< דובר >> דוד ביטן (הליכוד): << דובר >>

לא. זה לא דמיון. הלוואי.

<< דובר >> בועז טופורובסקי (יש עתיד): << דובר >>

תצאו מהקונספירציה הזאת.

<< יור >> היו"ר ניר אורבך: << יור >>

יש עוד מישהו שרוצה להתייחס לחוק הפיזור? אנחנו מדברים כאן במקביל על דברים
אחרים. בואו נסיים את חוק הפיזור.

<< דובר >> דוד ביטן (הליכוד): << דובר >>

אבל יש לנו בעיה.

<< יור >> היו"ר ניר אורבך: << יור >>

הבנתי אבל בוא נסיים את חוק הפיזור ואחר כך נישאר כאן. אני רוצה שיתייחסו
לנוסח המוצע ואני גם רוצה להצביע עליו. אני לא אנעל את הישיבה. אני יודע מה
אני אומר כי אחר כך זה מתערבב לנו כאן.

חבר הכנסת קיש, התייחסות לחוק הפיזור. חבר הכנסת ביטן, אנחנו נסיים את חוק
הפיזור ואחר כך נמשיך כדי לסגור את הסוגיות שקשורות לחוק של המימון.

<< דובר >> יואב קיש (הליכוד): << דובר >>

לגבי חוק הפיזור. אני רוצה שיהיו ברורים הסיכומים. נמצא כאן חבר הכנסת בועז
טופורובסקי. החוק יעבור בקריאה ראשונה היום עם שני תאריכים ולא יוחלט על
התאריך. הסיכום שלנו הוא שהחוק יגיע להצבעה ויסיים את ההצבעה עד יום רביעי
בחצות. אני מניח שנתחיל לדבר עליו במליאה כמה שעות לפני כן. לא יודע, נראה
ונסגור את זה. ההתחייבות שלנו היא שזה יגיע לכל המאוחר לחצות. זה גם חשוב
לי. לא נרצה שזה יתחיל מוקדם. זאת ההתחייבות. זה לא שעכשיו פתאום הוא עולה
תוך שעה. גם את זה צריך להבין.

בכל החוקים האחרים הלכנו דרך רבה לטובת הקואליציה בכוונה להגיע למהלך חשוב
שיעשה טוב להרבה מאוד אנשים. אני מקווה שזה ימשיך בגישה הזאת לפחות עד
הפיזור ואחר כך נילחם בבחירות וזה בסדר כי זה התפקיד שלנו וכל אחד ייצג את
הציבור שלו.

אני אומר שמה שסוכם, נעמוד בו ואני מקווה שלא יהיו הפתעות בעניין הזה,
במיוחד לא מול מה שאני שומע שאולי יקרה בוועדת החוקה ואני מבקש שזה לא
יקרה.

<< דובר >> בועז טופורובסקי (יש עתיד): << דובר >>

אנחנו נעמוד בזה, לא משנה מה צריך לקרות.

<< יור >> היו"ר ניר אורבך: << יור >>

תודה רבה. עוד מישהו רוצה להתייחס לנוסח הצעת החוק לפיזור הכנסת?

<< דובר >> יצחק פינדרוס (יהדות התורה): << דובר >>

מתי ההצבעה?

<< יור >> היו"ר ניר אורבך: << יור >>

על קריאה ראשונה?

<< דובר >> יצחק פינדרוס (יהדות התורה): << דובר >>

אני רוצה לדעת מתי אתה מצביע בוועדה.

<< יור >> היו"ר ניר אורבך: << יור >>

עכשיו. אנחנו מצביעים עכשיו על הנוסח שהקריאה כאן היועצת המשפטית ואת הנוסח
הזה, אחרי שנאשר, נעביר למליאה לקריאה ראשונה. לאחר ההצבעה, אני מבקש
מהיועצת המשפטית שתסביר לנו גם את הנושא של המימון והנושא של ועדת החוקה.

מי בעד ההצעה? 5. מי נגד?

הצבעה

אושר

<< יור >> היו"ר ניר אורבך: << יור >>

ההצעה אושרה פה אחד.

<< דובר >> ארבל אסטרחן: << דובר >>

אני נותנת אוקיי להדפיס חוברת.

<< יור >> היו"ר ניר אורבך: << יור >>

כן. אישרנו ועכשיו אנחנו נותנים אישור להדפיס חוברת.

<< דובר >> ארבל אסטרחן: << דובר >>

עם שתי הגרסאות.

<< דובר >> שמחה רוטמן (הציונות הדתית): << דובר >>

אפשר לפתוח את המליאה לאיסור צילום?

<< דובר >> יואב קיש (הליכוד): << דובר >>

אין לי התנגדות. מה שהקואליציה סוגרת – סוגרת. מה אתם רוצים ממני? אין לי
בעיה שזה יעלה עכשיו.

<< דובר >> יצחק פינדרוס (יהדות התורה): << דובר >>

רוטמן, תוסיף איסור צילום ב-סלפי אחרי הדמעות.

<< יור >> היו"ר ניר אורבך: << יור >>

נוסח הצעת החוק יהיה מוכן תוך חצי שעה.

<< דובר >> יואב קיש (הליכוד): << דובר >>

נודיע לאנשים מתי פותחים את המליאה, יבואו האנשים שרוצים לדבר נצביע. בשעה
12:30 אפשר לפתוח מליאה? מי שרוצה ידבר. מפזרים את הכנסת, קריאה ראשונה ומי
שרוצה לדבר, ידבר. היה איזה חוק מטופש והייתי צריך לריב עם אנשים כדי שלא
ידברו, אז על פיזור הכנסת אני צריך להגיד לאנשים לא לדבר? בחיים לא.

תקשיבו טוב למה שאני אומר. מה שלא מוכן בוועדה, לא יהיה. אישור של פרסום,
קיבל, הנה, איסור פרסום. מוקד – אין אישור, הקואליציה מתנגדת. מכתזית – לא
מוכן.

<< דובר >> קריאה: << דובר >>

מוכן.

<< דובר >> יואב קיש (הליכוד): << דובר >>

לא מוכן. אל תגידו לי סתם. ישבתי כל היום ושיגעו אותי. מקרקעין, מוכן? מחר
בקריאה ראשונה.

<< יור >> היו"ר ניר אורבך: << יור >>

אני רוצה שעכשיו ארבל תסביר את הנושא של המורכבות של המימון לגבי ועדת
החוקה. ז החשוב.

<< דובר >> יואב קיש (הליכוד): << דובר >>

ביטן צריך לשמוע את זה. לא אני.

<< דובר >> ארבל אסטרחן: << דובר >>

ביטן שמע את זה מאיתנו.

לגבי נושא המימון. אני מבינה שיש תיקונים שרוצים להביא בענייני מימון לצד
החוק בעניין הלוואות ויחידת המימון כמו שהיה גם במערכות הבחירות הקודמות.
חקיקה כזאת חייבת לעבור באופן מסודר. זה אומר שהיא צריכה לעבור קריאה
ראשונה, שנייה ושלישית. אי אפשר להביא אותה ישר לשנייה ושלישית.

הוועדה כבר אישרה עכשיו את החוק הזה והוא יעבור קריאה ראשונה. אי אפשר יהיה
להוסיף אליו, לחוק הפיזור, ענייני מימון לקריאה שנייה ושלישית כי אומר שזה
לא עבר קריאה ראשונה.

<< דובר >> יואב קיש (הליכוד): << דובר >>

למה אי אפשר?

<< דובר >> ארבל אסטרחן: << דובר >>

כי זה לא יעבור קריאה ראשונה.

<< דובר >> יואב קיש (הליכוד): << דובר >>

אז תוסיפו עכשיו משהו בקריאה הראשונה.

<< דובר >> ארבל אסטרחן: << דובר >>

מה זה משהו?

<< דובר >> קריאה: << דובר >>

זה לא משהו. זה לקיים את הדיון.

<< דובר >> יואב קיש (הליכוד): << דובר >>

אז בואו נקיים את הדיון.

<< דובר >> ארבל אסטרחן: << דובר >>

כדי לקיים דיון על המימון צריך להזמין את הוועדה הציבורית.

<< דובר >> יואב קיש (הליכוד): << דובר >>

זאת המלכודת של כל האירוע. אתם רוצים לעשות הפסקה? אני מציע לעשות הפסקה.

<< דובר >> דוד ביטן (הליכוד): << דובר >>

אני אמרתי שאין לי בעיה עם זה אבל שיושב ראש ועדת החוקה יתחייב שהוא מעביר
את זה כמו שהוא התחייב, בלי תנאים. קיבלתי פתאום טלפונים שאומרים חוק המטרו
בתמורה לזה. מה זה השטויות האלה? אנחנו מתחילים את הכול מאפס? אם יושב ראש
ועדת חוקה יתחייב, אין לי בעיה. שיתחייב. הוא לא מוכן להתחייב, אז מה אתם
רוצים ממני?

<< דובר >> ארבל אסטרחן: << דובר >>

הוא ממילא מכין מחר חוק שיש בו תיקונים לחוקי הבחירות.

<< דובר >> דוד ביטן (הליכוד): << דובר >>

אין לי בעיה אבל שיעשה את זה בלי בעיות.

<< דובר >> בועז טופורובסקי (יש עתיד): << דובר >>

מי אמר שיש בעיות?

<< דובר >> דוד ביטן (הליכוד): << דובר >>

הנה. תביאו אותו.

<< דובר >> ארבל אסטרחן: << דובר >>

דיון כזה חייב להיות גם בוועדה הציבורית ליחידת המימון. זה תפקידה של
הוועדה, הגדלת יחידת המימון. חייבים להזמין אותם ולשמוע את דעתם. זה חלק
מהליך החקיקה. החוק אומר שהעלאת יחידתה מימון היא בסמכות הוועדה הציבורית.

<< דובר >> שמחה רוטמן (הציונות הדתית): << דובר >>

אבל אנחנו עכשיו משנים את החוק.

<< דובר >> ארבל אסטרחן: << דובר >>

אנחנו לא משנים את החוק.

<< דובר >> קריאה: << דובר >>

אתה לא משנה את המימון. אתה עכשיו עושה חוק התפזרות. המימון הוא נושא אחר.

<< דובר >> שמחה רוטמן (הציונות הדתית): << דובר >>

אני שואל האם במסגרת הקריאה הראשונה על חוק ההתפזרות להוסיף סעיף.

<< דובר >> ארבל אסטרחן: << דובר >>

בעינינו לא. העלאת יחידת המימון היא בסמכות הוועדה הציבורית. חוק מימון
מפלגות קבע שלא חברי הכנסת יקבעו את יחידת המימון, כמו שהם לא קובעים את
שכרם וכמו שהם לא קובעים את שכר עוזריהם אלא הפקידו את זה בידי ועדה
ציבורית. עכשיו רוצים לעשות עקיפה של זה ולקבוע את זה בחוק. זה אפשרי אבל
צריך לשמוע את הוועדה הציבורית ולשתף אותה בעניין הזה.

<< דובר >> שמחה רוטמן (הציונות הדתית): << דובר >>

אם אני כותב שגובה יחידת המימון יהיה איקס?

<< דובר >> ארבל אסטרחן: << דובר >>

זאת עקיפה של הוועדה הציבורית. כל מה שאנחנו אומרים זה שצריך לשמוע את
הוועדה הציבורית. זו העמדה שלנו.

<< יור >> היו"ר ניר אורבך: << יור >>

אנחנו נצא להפסקה. אני מכריז על הפסקה.

<< הפסקה >> (הישיבה נפסקה בשעה 00:17 ונתחדשה בשעה 01:21.) << הפסקה >>

<< יור >> היו"ר ניר אורבך: << יור >>

לילה טוב. אני מתכבד לחדש את ישיבת ועדת הכנסת ערב יום שלישי, ליל כ"ט
בסיון התשפ"ב, ה-28 ביוני 2022.

<< דובר >> איתן גינזבורג (כחול לבן): << דובר >>

נקדם בברכה את השרה תמר זנדברג שכיבדה אותנו בנוכחותה.

<< יור >> היו"ר ניר אורבך: << יור >>

ברוכה הבאה, השרה. אנחנו שמחים שאת מכבדת אותנו בנוכחותך בוועדה. את מוזמנת
להצטרף אלינו.

תכף נסביר מה אנחנו עושים אבל בשלב הזה אנחנו נצביע על רוויזיה על החוק.

<< דובר >> שמחה רוטמן (הציונות הדתית): << דובר >>

אתה לא רוצה לתת לי לנמק? התייעצות סיעתית?

<< יור >> היו"ר ניר אורבך: << יור >>

המליאה נפתחת בשעה 01:30 וככל שתאפשרו לנו לעשות את זה מהר, כן ייטב
לכולנו.

מי בעד קבלת הרוויזיה על החוק? 5. מי נגד?

הצבעה

הרוויזיה נתקבלה.

<< יור >> היו"ר ניר אורבך: << יור >>

הרוויזיה על החוק התקבלה.

<< דובר >> שמחה רוטמן (הציונות הדתית): << דובר >>

זאת פעם ראשונה שאתה מקבל משהו שלי בוועדה.

<< יור >> היו"ר ניר אורבך: << יור >>

עכשיו אנחנו עושים רוויזיה על המיזוג. ממזגים 11 הצעות לכדי הצעה אחת.

מי בעד קבלת הרוויזיה? 5. מי נגד?

הצבעה

אושר

<< יור >> היו"ר ניר אורבך: << יור >>

אושר פה אחד.

עכשיו נמזג 10 הצעות מתוך ה-11 להוציא את הצעה מספר 9 של חבר הכנסת יואב
קיש.

<< דובר >> אלכס קושניר (ישראל ביתנו): << דובר >>

אני מבקש שתקריא את כל תשע ההצעות.

<< דובר >> ינון אזולאי (ש"ס): << דובר >>

אלכס, למדת משהו ממני.

<< יור >> היו"ר ניר אורבך: << יור >>

הצעה מספר פ/3660/24. אנחנו מצביעים על מיזוג 10 ההצעות האחרות למעט ההצעה
שכרגע הקראתי.

מי בעד? מי נגד?

הצבעה

אושר

<< יור >> היו"ר ניר אורבך: << יור >>

המיזוג אושר.

את סעיף 9 אנחנו משאירים על שולחן הוועדה למחר.

<< דובר >> אלכס קושניר (ישראל ביתנו): << דובר >>

אפשר להגיש רוויזיה על המיזוג החדש, נכון?

<< יור >> היו"ר ניר אורבך: << יור >>

כן.

<< דובר >> אלכס קושניר (ישראל ביתנו): << דובר >>

אני רוצה להגיש רוויזיה על המיזוג.

<< יור >> היו"ר ניר אורבך: << יור >>

אז אי אפשר יהיה להצביע.

<< דובר >> ינון אזולאי (ש"ס): << דובר >>

קושניר, זה נראה שאתה מתאמן לאופוזיציה. זה טוב.

<< דובר >> אלכס קושניר (ישראל ביתנו): << דובר >>

זאת לא בושה לשרת מהאופוזיציה ואתה עשית את זה טוב מאוד. אגב, תמשיך לעשות
את זה גם בקדנציה הבאה.

<< יור >> היו"ר ניר אורבך: << יור >>

ההצעה היחידה שנשארה לא ממוזגת, זאת הצעתו של חבר הכנסת קיש, תידון כאן מחר
בשעה 11:00 בבוקר.

<< דובר >> שמחה רוטמן (הציונות הדתית): << דובר >>

מיזגת ועכשיו אתה צריך לאשר אותה. הוא משך את הרוויזיה שלו?

<< דובר >> אלכס קושניר (ישראל ביתנו): << דובר >>

לא הגשתי.

<< יור >> היו"ר ניר אורבך: << יור >>

עכשיו נקריא שוב את הצעת החוק.

<< דובר >> ארבל אסטרחן: << דובר >>

אולי גם כדאי להסביר מה קרה כאן.

מוצע אותו נוסח שאושר קודם לפני הרוויזיה.

הצעת חוק התפזרות הכנסת ה-24

(1) הכנסת ה-24 תתפזר לפני גמר תקופת כהונתה.

(2) הבחירות לכנסת ה-25 יתקיימו – וכאן יש שתי גרסאות שאמרתי כבר קודם
    שמדובר בעניין חריג ולא מקובל -

  גרסה א': ביום ל' בתשרי התשפ"ג (25 באוקטובר 2022).

  גרסה ב': ביום ז' בחשון התשפ"ג (1 בנובמבר 2022).

אתה רוצה לומר מילה או קודם להצביע?

<< יור >> היו"ר ניר אורבך: << יור >>

הסבר קצר. אמור לעלות נושא יחידת המימון. כרגע יש הסכמה בין הקואליציה
לאופוזיציה לגבי גובה היחידה. כל השאלה היא באיזו ועדה זה יידון.

<< דובר >> אלכס קושניר (ישראל ביתנו): << דובר >>

אני חייב לומר שלא כל המפלגות בקואליציה מסכימות עם ההעלאה הזאת. זה
לפרוטוקול.

<< דובר >> ארבל אסטרחן: << דובר >>

זה מחייב דיון. נושא המימון מחייב דיון.

<< יור >> היו"ר ניר אורבך: << יור >>

יהיה דיון. הייתה התלבטות בין ועדת החוקה לוועדת הכנסת ובשלב הזה הוחלט שזה
יהיה בוועדת הכנסת. זו ההסכמה.

<< דובר >> ארבל אסטרחן: << דובר >>

אני מקווה שמישהו אמר את זה ליושב ראש ועדת החוקה. אני לא יודעת.

<< יור >> היו"ר ניר אורבך: << יור >>

בהנחה שזה באמת יהיה כאן, זה יעלה מחר בדיון. כדי שנוכל להמשיך ולהתקדם עם
הצעת ההתפזרות, אנחנו צריכים להצמיד את הנושא של המימון להצעה עצמה כדי
שנוכל להעביר אותה בקריאה ראשונה כי אם זה יעבור בקריאה ראשונה בלי זה, לא
נוכל להמשיך להתקדם.

<< דובר >> ארבל אסטרחן: << דובר >>

אי אפשר יהיה לאשר בקריאה שנייה ושלישית.

<< יור >> היו"ר ניר אורבך: << יור >>

נעבור להצבעה על ההצעה כפי שהוקראה על ידי היועצת המשפטית.

מי בעד? 7. מי נגד?

הצבעה

אושר

<< יור >> היו"ר ניר אורבך: << יור >>

ההצעה התקבלה.

המליאה נפתחת בשעה 01:30 ונתחיל בקריאה הראשונה של הצעת חוק ההתפזרות.
בהצלחה לכולנו והמשך לילה מהנה.

<< סיום >> הישיבה ננעלה בשעה 01:30. << סיום >>
