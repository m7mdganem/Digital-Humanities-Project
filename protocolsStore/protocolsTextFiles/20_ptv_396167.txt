הכנסת העשרים

מושב רביעי

פרוטוקול מס' 305

מישיבת ועדת הכנסת

יום רביעי, כ"ה בכסלו התשע"ח (13 בדצמבר 2017), שעה 10:30

סדר היום:

1. קביעת ועדה לדיון בהצעת חוק נכסים של נספי השואה והטבות לניצולי שואה
נזקקים (תיקוני חקיקה - הוראת שעה), התשע"ח-2017 (מ/1181)

2. בקשת יושב ראש ועדת העבודה, הרווחה והבריאות להעברת הצעת חוק שעות עבודה
ומנוחה (תיקון מס' 16), התשע"ח-2017 (מ/1180), מוועדת הפנים והגנת הסביבה
לדיון בוועדת העבודה, הרווחה והבריאות

נכחו:

חברי הוועדה:

יואב קיש – היו"ר

אחמד טיבי

ייעוץ משפטי:

ארבל אסטרחן

מנהל/ת הוועדה:

אתי בן יוסף

רישום פרלמנטרי:

מוריה אביגד

1. קביעת ועדה לדיון בהצעת חוק נכסים של נספי השואה והטבות לניצולי שואה
נזקקים (תיקוני חקיקה - הוראת שעה), התשע"ח-2017 (מ/1181)

2. בקשת יושב ראש ועדת העבודה, הרווחה והבריאות להעברת הצעת חוק שעות עבודה
ומנוחה (תיקון מס' 16), התשע"ח-2017 (מ/1180), מוועדת הפנים והגנת הסביבה
לדיון בוועדת העבודה, הרווחה והבריאות

היו"ר יואב קיש:

שלום, בוקר טוב, אני מתכבד לפתוח את ישיבת ועדת הכנסת. שלום למנהלת הוועדה,
אתי, ליועצת המשפטית שלנו, ארבל, לנועה ולכל האורחים. שני נושאים על
סדר-היום: קביעת ועדות בחוק הצעת חוק נכסים של נספי השואה והטבות לניצולי
שואה נזקקים – יש לנו פה את ועדת חוקה וועדת כספים שתכף יגיעו לפה, חשבתי
שהם כבר יסגרו ביניהם אבל הם עוד לא, אז אנחנו נעשה את זה פה; וסעיף 2 הוא
הצעת חוק שעות עבודה ומנוחה. אני לא דן היום בסעיף 2 כי אני לא רואה פה אף
אחד מהוועדות הרלוונטיות.

ארבל אסטרחן:

האמת היא שאין ועדות רלוונטיות, אף אחד לא צעק משהו אחר.

אתי בן יוסף:

זו טעות במליאה.

ארבל אסטרחן:

מה שקרה – אני צפיתי גם בשידור, לא הייתי כאן בשעה הזאת – הצביעו ואז
התחילו צעקות של חברי כנסת שלא נתנו לדבר, כן נתנו לדבר, ואז חבר הכנסת
מאיר כהן, שניהל את הישיבה, אמר - - -

היו"ר יואב קיש:

לא, אני הייתי שם, זה לא נכון.

אחמד טיבי (הרשימה המשותפת):

זה חוק המרכולים?

ארבל אסטרחן:

לא.

אחמד טיבי (הרשימה המשותפת):

זה השני.

ארבל אסטרחן:

נכון. הוא אמר: אני נועל את הישיבה וזה היה סוף המליאה, בעצם הוא לא אמר את
המילים: הצעת החוק עברה ברוב של כך וכך ועוברת לוועדה.

היו"ר יואב קיש:

לא משנה. אני לא מקיים דיון על כך. זה יישאר פה בוועדה.

ארבל אסטרחן:

אין מחלוקת.

היו"ר יואב קיש:

לא מעניין אותי, אני לא מחליט כך.

ארבל אסטרחן:

בסדר. לא אמרו ועדה אחרת.

היו"ר יואב קיש:

שיבואו לפה עכשיו. אם לא – אני סוגר את הוועדה. אני לא מוכן. הישיבה נעולה.
אין החלטות. תודה רבה.

הישיבה ננעלה בשעה 10:40.
