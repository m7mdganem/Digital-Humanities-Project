הכנסת העשרים-וארבע

מושב שני

פרוטוקול מס' 46

מישיבת ועדת הכנסת

יום רביעי, כ"ז בכסלו התשפ"ב (01 בדצמבר 2021), שעה 9:00

סדר היום:

<< נושא >> 1. הארכת החלטת ועדת הכנסת בדבר השתתפות חברי כנסת בישיבות ועדה
בדרך של היוועדות חזותית בתקופת התפשטות נגיף הקורונה << נושא >>

<< הצח >> 2. בקשת יושבת-ראש ועדת מיזמי תשתית לאומיים מיוחדים ושירותי דת
יהודיים למיזוג הצעות החוק הבאות:

  א. הצעת חוק רכבת תחתית (מטרו) (תיקון), התשפ"א-2021 (מ/1446).

  ב. פרק כ"א (רכבת תחתית (מטרו), סימן ג' בפרק ב' (המועצה המסדרת) מתוך
  הצעת חוק התכנית הכלכלית (תיקוני חקיקה ליישום המדיניות הכלכלית לשנות
  התקציב 2021 ו-2022), התשפ"א-2021 (מ/1443).

<< הצח >> 3. קביעת ועדות לדיון בהצעות לסדר היום בנושאים הבאים:

1.  "פרשת מותו של הנער אהוביה סנדק ז"ל", של חה"כ איתמר בן גביר.

2.  הפרסומים על "חקירה מזוהמת" בעניינו של אהוביה סנדק, ההפגנות בעניינו
    ואלימות המשטרה נגד המפגינים, של חה"כ מיכאל מלכיאלי. << הלסי >> <<
    הלסי >>

3.  "הצורך במענה הולם לחרדים המבקשים להשתלב בשירות המדינה", של חברי
    הכנסת ינון אזולאי ויעקב אשר. << הלסי >>

<< הלסי >> 4. קביעת ועדות לדיון בהצעות חוק הבאות:

1.  הצעת חוק העונשין (תיקון – חלופת מאסר לנשים הרות ואמהות), התשפ"א-2021
    (פ/1100/24), של חה"כ אבתיסאם מראענה.

2.  הצעת חוק העונשין (תיקון – חלופת מאסר לנשים הרות ואמהות), התשפ"א-2021
    (פ/1699/24), של חה"כ עאידה תומא סלימאן.

3.  << הצח >>ב. הצעת חוק למניעת אלימות במשפחה (תיקון - פיקוח אלקטרוני על
    אדם שהוצא כנגדו צו הגנה), התשפ"א-2021, של ח"כ יוראי להב הרצנו << הצח
    >>

4.  הצעת חוק למניעת אלימות במשפחה (תיקון - פיקוח אלקטרוני על אדם שהוצא
    כלפיו צו הגנה), התשפ"א-2021, של ח"כ עאידה תומא סלימאן << הצח >>

נכחו:

חברי הוועדה:

ניר אורבך – היו"ר

מירב בן ארי

בועז טופורובסקי

עידית סילמן

חברי הכנסת:

מופיד מרעי

אורית סטרוק

עאידה תומא סלימאן

ייעוץ משפטי:

ארבל אסטרחן

מנהלת הוועדה:

נועה בירן - דדון

רישום פרלמנטרי:

שלומית יוסף

<< נושא >> הארכת החלטת ועדת הכנסת בדבר השתתפות חברי כנסת בישיבות ועדה
בדרך של היוועדות חזותית בתקופת התפשטות נגיף הקורונה << נושא >>

<< יור >> היו"ר ניר אורבך: << יור >>

בוקר טוב. אני מתכבד לפתוח את ישיבת ועדת הכנסת. היום יום רביעי, חנוכה,
כ"ז בכסלו תשפ"ב, ה-1 בדצמבר 2021. אנחנו נתחיל בנושא הראשון שעל סדר-היום,
הארכת החלטת ועדת הכנסת בדבר השתתפות חברי כנסת בישיבות ועדה בדרך של
היוועדות חזותית בתקופת התפשטות נגיף הקורונה. אני מבקש מהיועצת המשפטית
ארבל להציג את הנושא.

<< דובר >> ארבל אסטרחן: << דובר >>

שלום. זו לא פעם ראשונה שהעניין הזה מגיע לשולחן הוועדה. כזכור, באפריל
2020 נדונה כאן השאלה האם חברי כנסת יוכלו במקרים מסוימים להשתתף בישיבות
ועדות הכנסת בזום, אחרי שמוזמנים אחרים התחילו להשתתף בזום, אחרי שהתרחבה
התופעה של אנשים חולים ומבודדים, ואז קיבלה הוועדה שקבעה תנאים מסוימים
שבהם יוכלו חברי כנסת להשתתף בזום. הרעיון היה של קביעה די מצומצמת, זאת
אומרת זה לא משהו שהוא לפי בחירתו של חבר הכנסת אלא קבעו תנאים שבגדול זה
מי שחולה בקורונה, מי שמבודד, או קבעו תנאי נוסף, מי שסובל ממחלה קשה או
דיכוי חיסוני כרוני ונמצא בסיכון חריג להידרדרות מסכנת חיים במצבו הרפואי
ותנאים נוספים, והכול לפי אישור של רופא הכנסת. זאת אומרת, גם כן משהו מאוד
מצומצם. הרעיון היה שחברי הכנסת – זה מקום עבודתם, וגם בתקופות של בידודים
והגבלות הם צריכים להגיע לכנסת ולהשתתף בישיבות ככל שהם רוצים ולא לעשות את
זה מהבית. ההחלטה הזאת נקבעה מלכתחילה לתקופה מוגבלת, ואחר כך הוארכה מספר
פעמים. ההארכה האחרונה נעשתה עד אתמול, 30 בנובמבר, ולכן נשאלת השאלה האם
לאפשר את ההארכה שלה. אומנם באפריל 2020 חשבנו שזה יהיה עניין קצר, אבל
לאור העובדה שאנחנו רואים שהקורונה עדיין איתנו, צריך להחליט האם להאריך את
זה ולאיזו תקופה.

בינתיים נחקק כידוע חוק סמכויות מיוחדות להתמודדות עם נגיף הקורונה, שגם
הוא הוראת שעה שמוארכת מדי פעם. ההארכה האחרונה נעשתה השבוע עד סוף חודש
ינואר, ולכן מה שחשבתי להציע – אפשר להאריך את זה לתקופה מסוימת, זאת אומרת
להגיד שזה עד סוף ינואר, אפשר להאריך את זה עד סוף 2022, אפשר גם להצמיד את
זה לחוק סמכויות, להגיד שההחלטה תהיה בתוקף כל עוד חוק סמכויות מיוחדות
בתוקף, ואפשר גם לומר אולי שכל עוד מצב החירום מכוח החוק בתוקף. אבל בסופו
של דבר חברי הכנסת ומנהלי הוועדות צריכים לדעת אם ההחלטה בתוקף או לא, ולכן
חשבתי שהכי פשוט יהיה לעשות את זה כל עוד חוק סמכויות מיוחדות עומד בתוקפו,
ואז לא יהיה צורך להאריך את זה כל פעם לפי תקופות.

<< דובר >> מופיד מרעי (כחול לבן): << דובר >>

מתי בפעם האחרונה חבר כנסת הופיע לדיון בוועדה בזום?

<< דובר >> ארבל אסטרחן: << דובר >>

זה לא קורה הרבה, כי לשמחתנו חברי הכנסת לא מבודדים. בוועדת הכנסת פה זה
קרה אולי פעמיים.

<< דובר >> מופיד מרעי (כחול לבן): << דובר >>

אני לא זוכר שזה קרה.

<< דובר >> ארבל אסטרחן: << דובר >>

נכון, זה לא אמור לקרות הרבה. כמו שאמרתי, זה אמור להיות במקרים מאוד
מצומצמים. אבל רצינו להשאיר את האופציה הזאת למקרה שחבר כנסת חוטף קורונה
או מבודד. זה קרה לא מעט.

<< דובר >> אורית מלכה סטרוק (הציונות הדתית): << דובר >>

מובן לחלוטין.

<< דובר >> מופיד מרעי (כחול לבן): << דובר >>

נכון. גם ההצמדה לחוק היא מובנת לדעתי.

<< דובר >> ארבל אסטרחן: << דובר >>

השאלה היא האם ללכת כך שזה יוארך כל עוד חוק סמכויות מיוחדות עומד בתוקפו.

<< יור >> היו"ר ניר אורבך: << יור >>

אני חושב שזה הנכון. בסדר גמור.

<< דובר >> אורית מלכה סטרוק (הציונות הדתית): << דובר >>

אני אומנם לא מצביעה, אבל אני חושבת שזה הגיוני. בהתאם לשיטת שלמה קרעי אני
יכולה גם להצביע.

<< יור >> היו"ר ניר אורבך: << יור >>

אורית, תודה על הרוח הגבית.

<< דובר >> אורית מלכה סטרוק (הציונות הדתית): << דובר >>

חלום חיי הוא שאנחנו פה, מהשולחן הזה, נביא סוף לסיפור של הוועדות. זה באמת
כל כך קל לפתרון. בסך הכול צריכים לגלות קצת רוחב לב, זה הכול.

<< יור >> היו"ר ניר אורבך: << יור >>

אני מסכים איתך.

<< דובר >> אורית מלכה סטרוק (הציונות הדתית): << דובר >>

אז יאללה, תקדם את זה. לא סתם נתנו לך תפקיד כזה חשוב.

<< יור >> היו"ר ניר אורבך: << יור >>

ברשותכם, נעבור להצבעה. מי בעד ההצעה שהחוק יהיה כל עוד חוק סמכויות
מיוחדות להתמודדות עם נגיף הקורונה יעמוד בתוקפו? מי נגד? מי נמנע?

הצבעה

בעד – 2

נגד – אין

נמנעים – אין

<< יור >> היו"ר ניר אורבך: << יור >>

עבר.

<< נושא >> בקשת יושבת-ראש ועדת מיזמי תשתית לאומיים מיוחדים ושירותי דת
יהודיים למיזוג הצעות החוק הבאות: א. הצעת חוק רכבת תחתית (מטרו) (תיקון),
התשפ"א-2021 (מ/1446). ב. פרק כ"א (רכבת תחתית (מטרו), סימן ג' בפרק ב'
(המועצה המסדרת) מתוך הצעת חוק התכנית הכלכלית (תיקוני חקיקה ליישום
המדיניות הכלכלית לשנות התקציב 2021 ו-2022), התשפ"א-2021, מ/1443 << נושא
>>

<< יור >> היו"ר ניר אורבך: << יור >>

אנחנו עוברים לסעיף הבא, בקשת יושבת-ראש ועדת מיזמי תשתית לאומיים מיוחדים
ושירותי דת יהודיים למיזוג הצעות החוק הבאות: א. הצעת חוק רכבת תחתית
(מטרו) (תיקון), התשפ"א-2021 (מ/1446). ב. פרק כ"א (רכבת תחתית (מטרו),
סימן ג' בפרק ב' (המועצה המסדרת) מתוך הצעת חוק התכנית הכלכלית (תיקוני
חקיקה ליישום המדיניות הכלכלית לשנות התקציב 2021 ו-2022), התשפ"א-2021,
מ/1443. יש מי שיציג את זה?

<< דובר >> ארבל אסטרחן: << דובר >>

אגיד בקצרה. כזכור, כשהגיע חוק ההסדרים דובר על כך שעיקר הנושא של המטרו
יפוצל ויובא כחוק נפרד, וכך אכן קרה. זה 1446, חוק נפרד שהממשלה הביאה.
בנוסף היה הנושא שנכלל בתוך חוק ההסדרים, אבל חלק נשאר וחלק פוצל. כעת
מבקשת ועדת מיזמי תשתית לאומיים את החלק שפוצל מתוך חוק ההסדרים בעניין
המטרו וחוק המטרו הנפרד שהממשלה הביאה למזג כדי להכין אותן ביחד לקריאה
שנייה ושלישית. אלה הצעות חוק שעוסקות שתיהן בנושא המטרו ונדרש אישור ועדת
הכנסת לעניין הזה.

<< יור >> היו"ר ניר אורבך: << יור >>

תודה רבה. מישהו מחברי הכנסת רוצה להעיר על זה לפני שנעבור להצבעה?

מי בעד למזג את הצעות החוק? מי נגד? מי נמנע?

הצבעה

בעד – 2

נגד – אין

נמנעים – אין

<< יור >> היו"ר ניר אורבך: << יור >>

הצעת המיזוג עברה.

<< נושא >> קביעת ועדות לדיון בנושא: הצעת חוק למניעת אלימות במשפחה
(תיקון - פיקוח אלקטרוני על אדם שהוצא כלפיו צו הגנה), התשפ"א-2021,
פ/895/24 << נושא >>

<< נושא >> הצעת חוק למניעת אלימות במשפחה (תיקון - פיקוח אלקטרוני על אדם
שהוצא כנגדו צו הגנה), התשפ"א-2021, פ/34/24 << נושא >>

<< יור >> היו"ר ניר אורבך: << יור >>

אנחנו עוברים לקביעת ועדות קביעת ועדות לדיון בנושא: הצעת חוק למניעת
אלימות במשפחה (תיקון - פיקוח אלקטרוני על אדם שהוצא כלפיו צו הגנה),
התשפ"א-2021, פ/895/24, של חברת הכנסת עאידה תומא סלימאן. ההמלצה היא
להעביר לוועדת החוקה, חוק ומשפט. וכן הצעת חוק למניעת אלימות במשפחה
(תיקון - פיקוח אלקטרוני על אדם שהוצא כנגדו צו הגנה), התשפ"א-2021,
פ/34/24, של חבר הכנסת יוראי להב הרצנו. ההמלצה שלנו היא להעביר לוועדת
החוקה, חוק ומשפט. נשמעו הצעות במליאה להעביר את זה לוועדה לביטחון פנים או
לוועדת הכספים.

<< דובר >> עאידה תומא סלימאן (הרשימה המשותפת): << דובר >>

גם לוועדה לקידום מעמד האישה.

<< יור >> היו"ר ניר אורבך: << יור >>

זה מה שכתוב לי פה.

<< דובר >> ארבל אסטרחן: << דובר >>

אפשר להציע פה עוד הצעות. הוועדה הזאת לא כבולה למה שהוצע במליאה.

<< יור >> היו"ר ניר אורבך: << יור >>

אז נשמע גם את ההצעה לוועדה לקידום מעמד האישה. חברת הכנסת סלימאן, בבקשה.

<< דובר >> עאידה תומא סלימאן (הרשימה המשותפת): << דובר >>

בוקר טוב לכולם. תודה רבה, כבוד היושב-ראש. אני ביקשתי את הצעת החוק הזאת
שהגשתי, וכבר עברה פעמיים בטרומית בקדנציות קודמות, להעביר לוועדה לקידום
מעמד האישה, כאשר אנחנו יודעים בצורה מאוד ברורה שאנחנו צמודים לשינויים
שמתבקשים על ידי הממשלה בעניין הזה.

למה אני אומרת לוועדה לקידום מעמד האישה? כולם יודעים שכל הנושא של אלימות
נגד נשים וכל הנושא של פיקוח וניסיון להגן על נשים, בדרך כלל דנים בו
בוועדה לקידום מעמד האישה. יש לנו המיומנויות, ההבנה, הרגישות לכל הנושא
הזה. אומנם אני יודעת שיש בזה שינויים שחשבו שוועדת החוקה, חוק ומשפט צריכה
לטפל בזה. אני אהיה מוכנה לעבוד, גם כמציעה של הצעת החוק וגם כיושבת-ראש
הוועדה, בצמוד לייעוץ המשפטי, וגם בהתייעצות עם גורמי הקואליציה.

אני חושבת שיש עוד סיבה אחת. כולנו יודעים את הצורך לזרז את הנשוא של
האיזוק האלקטרוני. הוא כבר תקוע ארבע שנים. אני חושבת שלוועדת חוקה יש עומס
בלתי רגיל לחקיקה בכל מיני נושאים. הגיע הזמן גם לתת לוועדות אחרות מומחיות
בנושא לקדם את זה בצורה מהירה, ואני מקווה מאוד שנעשה את זה כדי לענות על
הצרכים של הנשים. אני חייבת להגיד שהנושא הזה, אני כבר מעלה אותו מ-2015.
הצעת החוק כבר עברה בטרומית ונתקעה שלוש קדנציות. אני חושבת שכל מקרה של
רצח של אישה שהגבר שלה היה ידוע כאלים, היה ידוע שהוא מסוכן – אנחנו צריכים
להיות מאוד מודאגים בכל מקרה כזה, כאשר אנחנו יודעים שתקועות לנו הצעות חוק
שיכולות להציל חיים. ואני חושבת שכדאי מאוד לתת לוועדה לטפל בזה גם כדי
להקל בעומס ובפקק של החקיקה שנמצא בוועדת חוקה, חוק ומשפט.

<< יור >> היו"ר ניר אורבך: << יור >>

תודה רבה, חברת הכנסת עאידה תומא סלימאן.

<< דובר >> אורית מלכה סטרוק (הציונות הדתית): << דובר >>

אני מבקשת להתייחס.

<< יור >> היו"ר ניר אורבך: << יור >>

עוד רגע אחד, חברת הכנסת סטרוק. אני רוצה לשמוע את ההמלצה של הלשכה המשפטית
לגבי ועדת החוקה, חוק ומשפט.

<< דובר >> אורית מלכה סטרוק (הציונות הדתית): << דובר >>

אולי הלשכה המשפטית תשמע אותי וזה ישנה לה את ההמלצה.

<< יור >> היו"ר ניר אורבך: << יור >>

אני מקבל. בבקשה, חברת הכנסת סטרוק, שכנעת אותי.

<< דובר >> אורית מלכה סטרוק (הציונות הדתית): << דובר >>

אני חושבת, אדוני היושב-ראש, שההצעה הזאת חייבת להגיע לוועדת החוקה,
ובוודאי לא לוועדה למעמד האישה. אם כבר אז אולי לוועדה לביטחון פנים, אבל
אני חושבת שיותר נכון לוועדת החוקה. אני קודם כל אסביר למה לא לוועדה למעמד
האישה.

הנושא של החוק זה מניעת אלימות במשפחה. אלימות במשפחה יכולה להיות משני
הצדדים, והנתונים המספריים הסטטיסטיים אומרים שהיא אכן משני הצדדים. באופן
מפתיע, די שוויוני ואפילו יותר לצד השני.

<< דובר >> עאידה תומא סלימאן (הרשימה המשותפת): << דובר >>

את לא שמעת שהמשטרה התנצלה על הטעות במספרים שאת מסתמכת עליהם?

<< דובר >> אורית מלכה סטרוק (הציונות הדתית): << דובר >>

אני לא שמעתי. אני חושבת שהמקום הנכון והמקצועי לדון בהצעה הזאת הוא בהחלט
ועדת החוקה.

<< דובר >> עאידה תומא סלימאן (הרשימה המשותפת): << דובר >>

המקצועי?

<< דובר >> אורית מלכה סטרוק (הציונות הדתית): << דובר >>

כן.

<< דובר >> עאידה תומא סלימאן (הרשימה המשותפת): << דובר >>

למה, אנחנו משחקים בוועדה לקידום מעמד האישה?

<< דובר >> אורית מלכה סטרוק (הציונות הדתית): << דובר >>

סליחה, אני הפרעתי לך לדבר?

<< דובר >> עאידה תומא סלימאן (הרשימה המשותפת): << דובר >>

אני לא פגעתי באף אחד כשדיברתי.

<< דובר >> אורית מלכה סטרוק (הציונות הדתית): << דובר >>

גם אני לא פגעתי בך.

<< דובר >> עאידה תומא סלימאן (הרשימה המשותפת): << דובר >>

ולא דיברתי דברים לא נכונים.

<< דובר >> אורית מלכה סטרוק (הציונות הדתית): << דובר >>

סליחה, דיברת דברים לא נכונים לטעמי ולא הפרעתי לך, מה זה הדבר הזה?

<< יור >> היו"ר ניר אורבך: << יור >>

חברת הכנסת סלימאן, הנוהל בוועדה הוא שכל אחד מדבר בלי הפרעות. אם יש לך
עוד הערות, אתן לך אחר כך את אפשרות הדיבור.

<< דובר >> אורית מלכה סטרוק (הציונות הדתית): << דובר >>

ועדת החוקה היא אומנם ועדה עמוסה, זה נכון, אבל אני דווקא מתרשמת – אפילו
אתן פה מחמאה ליושב-ראש הוועדה – שהיא עובדת בצורה מאוד יעילה ומאוד
מקצועית ומאוד מעמיקה. ואני חושבת שחוק כזה, שהוא באמת נוגע לזכויות אדם
משני הצדדים, כי בסוף כשיש איזוק אלקטרוני או כשאין איזוק אלקטרוני יש לזה
השלכה על זכויות אדם משני הצדדים, ולכן צריך פה דיון עומק שמתאים ליכולות
ולידע ולמטריה שעוסקת בו ועדת חוקה, ולכן אני חושבת שהחוק הזה חייב להגיע
לשם. אם לא שם, אז אולי בוועדה לביטחון פנים, אבל אני חושבת שבגלל שוועדת
החוקה היא בכל זאת ועדה עם רקע חקיקתי עשיר גם בתחומים האלה, אז לשם זה
צריך ללכת.

<< יור >> היו"ר ניר אורבך: << יור >>

חברת הכנסת סטרוק, תודה רבה. חברת הכנסת סלימאן, בבקשה.

<< דובר >> עאידה תומא סלימאן (הרשימה המשותפת): << דובר >>

אני רק אתייחס לזה שחברת הכנסת סטרוק חדשה וכנראה לא יודעת שהוועדות
הפרלמנטריות הן כולן ועדות מקצועיות, כל אחת בתחום שלה. אי אפשר לדרג את
הוועדות כאילו יש ועדות יוקרה שהן יודעות ומקצועיות ודנות לעומק, ויש ועדות
שהן ועדות חפיפניקיות.

<< דובר >> אורית מלכה סטרוק (הציונות הדתית): << דובר >>

לא אמרתי את זה.

<< דובר >> עאידה תומא סלימאן (הרשימה המשותפת): << דובר >>

אני חושבת שהגיע הזמן גם כן להפריך שוב ושוב. עשיתי את זה בפתיחת הישיבה.
אי אפשר להתייחס למידע שיצא מהמשטרה, המשטרה בעצמה אמרה שזה מידע שהוא
מוטעה, הם עשו טעות אנוש, ייחסו את מספר הפניות של הנשים כאילו גברים פנו
בעניין אלימות. אנחנו מודעים לכך שיש אלימות במשפחה, אנחנו מודעות לכך שיש
לפעמים אלימות מצד נשים. אבל אי אפשר להפוך, וזאת אחת הסיבות למה צריך שזה
יהיה בוועדה לקידום מעמד האישה ושוויון מגדרי. שוכחים שהוועדה הזאת היא גם
לשוויון מגדרי. אני לא רוצה שיעסקו בזה במקומות שלא מבינים את התופעה, לא
מבינים את הרגישות, אין להם המידע המדויק. ויש לנו בדיוק עכשיו דוגמה איך
יכולים לא לטפל נכון כאשר לא מבינים ולא יודעים על מה אנחנו מדברים.

<< יור >> היו"ר ניר אורבך: << יור >>

חברת הכנסת סלימאן, תודה רבה. רק הערה אחת. את אמרת שחברת הכנסת סטרוק היא
חברת כנסת חדשה. היא חזרה לכנסת, כבר הייתה חברת כנסת ב-2013.

<< דובר >> עאידה תומא סלימאן (הרשימה המשותפת): << דובר >>

עדיף מאשר לייחס לה עניינים אידיאולוגיים. עשיתי הנחה.

<< דובר >> אורית מלכה סטרוק (הציונות הדתית): << דובר >>

לא אמרתי שהוועדה למעמד האישה היא לא ועדה מקצועית. כל הוועדות הן ועדות
מקצועיות ברוך השם. אוי ואבוי לנו אם לא. אמרתי שהוועדה המקצועית לעניין
הזה של איזוק אלקטרוני היא ועדת החוקה.

<< יור >> היו"ר ניר אורבך: << יור >>

תודה על החידוד. חברת הכנסת סילמן, את רוצה לומר משהו בנושא הזה?

<< דובר >> עידית סילמן (ימינה): << דובר >>

אני מסכימה פה עם חברת הכנסת אורית סטרוק לעניין של התיקונים. את דיברת,
חברת הכנסת אורית סטרוק, על מניעת אלימות במשפחה, נכון?

<< דובר >> אורית מלכה סטרוק (הציונות הדתית): << דובר >>

בוודאי.

<< דובר >> עידית סילמן (ימינה): << דובר >>

אז אני התכוונתי לחוק העונשין עכשיו. עוד לא הגעתם לזה?

<< יור >> היו"ר ניר אורבך: << יור >>

עוד לא. חבר הכנסת מופיד מרעי, בבקשה.

<< דובר >> מופיד מרעי (כחול לבן): << דובר >>

אני חושב שלעסוק כאן בהבחנה איזו ועדה טובה מוועדה אחרת זה לא נכון. כל
הוועדות טובות, כל הוועדות מקצועיות. כולם גם בעד כל חקיקה נגד תופעה של
אלימות במשפחה, אף אחד מאתנו לא רוצה שתהיה אלימות במשפחה, לכן אני חושב
שכן צריך להביא את זה לדיון בוועדת החוקה, חוק ומשפט. שם זה הנושא המרכזי.

<< דובר >> עאידה תומא סלימאן (הרשימה המשותפת): << דובר >>

תזכירו לי מתי בפעם האחרונה ועדת החוקה, חוק ומשפט דנה בזה.

<< דובר >> עידית סילמן (ימינה): << דובר >>

עאידה, לדעתי יש כאן היבטים שהם משפטיים יותר.

<< דובר >> עאידה תומא סלימאן (הרשימה המשותפת): << דובר >>

את לא סומכת עלינו שנדון גם בעניינים המשפטיים? להזכיר לכם, הוועדה לקידום
מעמד האישה היא ועדה מחוקקת בפרלמנט הזה.

<< דובר >> אורית מלכה סטרוק (הציונות הדתית): << דובר >>

עוד הערה קטנה. אשמח גם להתייחסות של היועצת המשפטית להערה הזאת.

<< יור >> היו"ר ניר אורבך: << יור >>

חברת הכנסת סטרוק, אני מציע שנעבור להצבעה.

<< דובר >> עאידה תומא סלימאן (הרשימה המשותפת): << דובר >>

אתם חושבים שאני ארשה שהצעת החוק שלי תיפול?

<< דובר >> מירב בן ארי (יש עתיד): << דובר >>

אבל זה חוק חשוב.

<< יור >> היו"ר ניר אורבך: << יור >>

חברת הכנסת בן ארי, ברוכה הבאה.

<< דובר >> עאידה תומא סלימאן (הרשימה המשותפת): << דובר >>

להזכיר לקואליציה שהם אלה שקבעו שבוועדה לקידום מעמד האישה יש רוב
אופוזיציוני.

<< דובר >> מירב בן ארי (יש עתיד): << דובר >>

נכון. אני לא אוהבת את זה, אגב.

<< דובר >> עאידה תומא סלימאן (הרשימה המשותפת): << דובר >>

כאילו קבעתם מלכתחילה שאסור לחוקק בוועדה הזאת.

<< דובר >> עידית סילמן (ימינה): << דובר >>

עאידה, לא נכון.

<< יור >> היו"ר ניר אורבך: << יור >>

אני רוצה לעבור להצבעה. חברת הכנסת סילמן, מיד אבקש ממך להסביר מדוע סעיפים
1 ו-2 יורדים כרגע מסדר-היום. אני רוצה לעבור להצבעה על סעיפים 3 ו-4.

<< דובר >> מירב בן ארי (יש עתיד): << דובר >>

זה עובר לוועדה לביטחון פנים?

<< יור >> היו"ר ניר אורבך: << יור >>

לא.

<< דובר >> מירב בן ארי (יש עתיד): << דובר >>

לא, אבל סיכמנו.

<< דובר >> עאידה תומא סלימאן (הרשימה המשותפת): << דובר >>

רואים בדיוק מה השיקולים. אם יש ועדה מקצועית בנושא הזה היא הוועדה לקידום
מעמד האישה.

<< יור >> היו"ר ניר אורבך: << יור >>

זו דעתך, זה בסדר גמור והיא נשמעה היטב.

<< דובר >> עאידה תומא סלימאן (הרשימה המשותפת): << דובר >>

חבל מאוד שזה מה שהקואליציה רואה בוועדה הזאת.

<< יור >> היו"ר ניר אורבך: << יור >>

חברת הכנסת סלימאן, זו דעתך ואנחנו מכבדים אותה. יש עמדות אחרות ואנחנו
מכבדים גם אותן, ואנחנו נעבור להצבעה.

<< דובר >> עידית סילמן (ימינה): << דובר >>

ביטחון פנים.

<< יור >> היו"ר ניר אורבך: << יור >>

אנחנו מדברים על הצעת חוק למניעת אלימות במשפחה (תיקון – פיקוח אלקטרוני על
אדם שהוצא כנגדו צו הגנה).

<< דובר >> עאידה תומא סלימאן (הרשימה המשותפת): << דובר >>

תורידי את כל ההסברים על למה ועדת חוקה, חוק ומשפט. עובר לוועדת ביטחון
פנים. ככה. זאת המקצועיות ואלה בדיוק הדברים שצריך לקחת בחשבון.

<< דובר >> אורית מלכה סטרוק (הציונות הדתית): << דובר >>

אני מבקשת להעיר. תעשה לי טובה.

<< יור >> היו"ר ניר אורבך: << יור >>

חברת הכנסת סטרוק, אני אעשה לך טובה ואני מנהל את הישיבה, עם כל הכבוד. גם
דברים שלא תמיד נשמעים לנו נעימים אני מאפשר אותם, ועכשיו נעבור להצבעה.

<< דובר >> אורית מלכה סטרוק (הציונות הדתית): << דובר >>

אבל אני מבקשת להעיר.

<< יור >> היו"ר ניר אורבך: << יור >>

חברת הכנסת סטרוק, הבנתי. אני עובר עכשיו להצבעה על שתי הצעות חוק למניעת
אלימות במשפחה, גם של חבר הכנסת יוראי להב הרצנו וגם של חברת הכנסת עאידה
תומא סלימאן. מי בעד להעביר את זה לוועדה לביטחון פנים? מי נגד? מי נמנע?

הצבעה

בעד – 4

נגד – אין

נמנעים – אין

<< יור >> היו"ר ניר אורבך: << יור >>

הצעות החוק עוברות לדיון בוועדה לביטחון פנים.

חברת הכנסת סילמן תסביר לנו למה אנחנו מסירים כעת את סעיפים 1 ו-2
מסדר-היום.

<< דובר >> אורית מלכה סטרוק (הציונות הדתית): << דובר >>

אני חושבת שזה חבל מאוד שלא שמעת אותי, כי רציתי להציע הצעה.

<< יור >> היו"ר ניר אורבך: << יור >>

חברת הכנסת סטרוק, אני מבין אותך. יש לנו סדר-יום ואני צריך להתקדם. שמעתי
אותך בכבוד ונתתי לך פעמיים זכות דיבור, מה שלא מקובל בדרך כלל לפני הצבעה
פה. אז לא להגיד בבקשה שאני לא שומע אותך. לא מקובל. אני שומע אותך היטב
ואני מצטער שאני עכשיו ממשיך. את עוד תדברי במהלך הדיון הבא, אני מאמין.

בבקשה, חברת הכנסת סילמן תסביר לנו.

<< דובר >> עידית סילמן (ימינה): << דובר >>

לגבי הצעת חוק העונשין (תיקון – חלופת מאסר לנשים הרות ואימהות) הוסכם
בוועדת שרים לחקיקה שזה עובר בטרומית בכפוף להתניות, וההתניות היו שבאמת
מגיעה חקיקה ממשלתית שהיא כבר בשלבים של סיום, ממש די מתקדמים. ולכן אנחנו
נאלצים להמתין לחקיקה הממשלתית, כי ישנן התאמות ביחס לחקיקה הזאת, ולכן
כשתבוא החקיקה הממשלתית זה יעבור לוועדה. לכן כרגע אנחנו משהים את זה. זה
מה שסוכם בוועדת שרים, זה סיכום גם פנימי של הקואליציה ביחד עם הסיעות
השונות, שהחקיקה הזאת עוברת בכפוף. אני מבינה שיש כאן לעאידה תומא סלימאן
את אותה הצמדה, וכמובן שזה יעבור ביחד ברגע שתגיע הממשלתית.

<< יור >> היו"ר ניר אורבך: << יור >>

תודה רבה. הוועדה מכבדת את הסיכום של ועדת השרים והנהלת הקואליציה.

<< דובר >> ארבל אסטרחן: << דובר >>

המציעה הראשונה גם מודעת לזה?

<< דובר >> עידית סילמן (ימינה): << דובר >>

מודעת לזה וזה היה הסיכום בזמן החקיקה.

<< יור >> היו"ר ניר אורבך: << יור >>

תודה רבה, חברת הכנסת סילמן.

<< נושא >> קביעת ועדות לדיון בהצעות לסדר היום בנושאים: "פרשת מותו של
הנער אהוביה סנדק ז"ל", של ח"כ איתמר בן גביר (מס' 844). << נושא >>

<< נושא >> הפרסומים על "חקירה מזוהמת" בעניינו של אהוביה סנדק, ההפגנות
בעניינו ואלימות המשטרה נגד המפגינים, של ח"כ מיכאל מלכיאלי (מס' 839). <<
נושא >>

<< יור >> היו"ר ניר אורבך: << יור >>

אנחנו נעבור לסעיף ג', קביעת ועדות לדיון. נעבור לסעיף הראשון, פרשת מותו
של הנער אהוביה סנדק ז"ל, שהייתה במקור של חבר הכנסת איתמר בן גביר.

אני חייב להגיד שהמוות הזה לא היה צריך לקרות. זה היה מוות מיותר. הרבה
פעמים נוער הגבעות זה נוער שאנחנו לא מבינים לעומק, ויש שם תחושה שהשלטונות
לא מבינים מה קורה. אני חושב שזו סיטואציה שונה לחלוטין, אבל מאוד דומה
בתחושות, זה כמו שהיה לנו בתקופת ההתנתקות. אני זוכר את המעצר של הנערות.
ציבור שלא מבינים אותו, שלפעמים השלטונות לא נוהגים כלפיו במידת
האובייקטיביות הראויה. לכל אזרח במדינת ישראל מגיע שיתנהגו בו בצורה
שוויונית. גם ראינו את ההפגנות שהיו על גשר המיתרים בדרישה לחקירה. אני לא
הייתי שם, אבל לראות נערה בת 14 מובלת באזיקים לבית מעצר אלה דברים שלא
ייתכנו אצלנו. לכן כאשר חבר הכנסת בן גביר העלה את ההצעה שלו אנחנו פנינו,
גם חברת הכנסת סילמן וגם אני, גם אליו וגם לחברת הכנסת מירב בן ארי, בבקשה
שיהיה דיון בוועדה לביטחון הפנים. אני שלחתי מכתב לפני זה בנושא המעצר של
הנערה. אני משבח פה את חברת הכנסת בן ארי שלקחה את זה קדימה, היא פנתה
מיוזמתה לחבר הכנסת רם בן ברק בהצעה לעשות דיון משותף של הוועדה לביטחון
פנים ושל ועדת החוץ והביטחון בנושא שהוא אפילו קצת יותר רחב. הרחיבו אותו
טיפה והלכו לנושא של התנהלות כוחות הביטחון באופן כללי כלפי מה שמכונה נוער
הגבעות. אני שמח גם שחבר הכנסת בן גביר שיפר את ההצעה שלו. היה שיח שחצה
קואליציה-אופוזיציה, ואני חושב שאולי כמו שחברת הכנסת סטרוק בתחילת הדיון,
יכול להיות שמפה תצא הבשורה גם של יכולת להתנהל ביחד בהמשך. ולכן אנחנו
מעלים פה את הנושא הזה עם הצעה להעביר לדיון משותף. אני מבקש מחברת הכנסת
בן ארי לומר כמה מילים על זה, ואחר כך נאפשר דיון.

<< דובר >> מירב בן ארי (יש עתיד): << דובר >>

אני אגיד שתי מילים. יש דיון משותף של ועדת חוץ וביטחון והוועדה לביטחון
פנים. הדיון הזה יתקיים בהקדם, כמו שהבטחתי.

<< דובר >> אורית מלכה סטרוק (הציונות הדתית): << דובר >>

דיון אחד?

<< דובר >> מירב בן ארי (יש עתיד): << דובר >>

דיון אחד. אם נצטרך יהיה לזה המשך. אם לא נסיים הכול בתוך הדיון של שעתיים.

<< יור >> היו"ר ניר אורבך: << יור >>

אני חייב להעיד שחבר הכנסת בן גביר, כשהוא שמע שזה בניהולה של חברת הכנסת
בן ארי, הוא אמר שהוא רגוע כי זה יהיה דיון הוגן.

<< דובר >> אורית מלכה סטרוק (הציונות הדתית): << דובר >>

בסדר גמור. גם אני סומכת על מירב. אני רוצה שמירב תאמר עכשיו, כי אני
מאמינה שלא נספיק בדיון אחד, שאם יהיה צורך תקיימי סדרת דיונים בנושא.

<< דובר >> מירב בן ארי (יש עתיד): << דובר >>

אני אומרת לפרוטוקול, אם יהיה צורך נקיים סדרת דיונים. את מכירה אותי ואת
יודעת שזה מה שיהיה.

<< יור >> היו"ר ניר אורבך: << יור >>

אני רק אחדד את מה שאמרת מבחינת הזמן. דיברנו על כך שיהיה תוך שבועיים, אז
ננסה לעשות.

<< דובר >> מירב בן ארי (יש עתיד): << דובר >>

אין בעיה.

<< דובר >> אורית מלכה סטרוק (הציונות הדתית): << דובר >>

הדיונים יהיו פתוחים?

<< דובר >> מירב בן ארי (יש עתיד): << דובר >>

בוודאי. סילמן ואורבך ביקשו, אורבך גם התנהל מולי במכתבים על העניין הזה.
באופן כללי, כולל בית המעצר של מגרש הרוסים, כולל ההתנהלות עם הבואש. אגב,
יש דיון גם על הבואש שקשור לחרדים, נכניס גם את זה. אנחנו נתעסק בנושא הזה,
ההתמודדות מול המשטרה, אבל גם מול הצבא, ולכן יהיה דיון משותף. אם נצטרך,
יהיו כמה דיונים. ברשותכם, אני אלך לוועדה שלי.

<< יור >> היו"ר ניר אורבך: << יור >>

תודה רבה, חברת הכנסת בן ארי.

<< דובר >> עידית סילמן (ימינה): << דובר >>

מירב בן ארי, אנחנו רוצים להודות לך על הנכונות ועל ההיענות, ואני רוצה
לומר שזה היה אך מובן מאליו, זה לא היה משהו שהיינו צריכים להיאבק עליו או
להילחם עליו. זה היה ברור להם שבנושאים האלה מקיימים דיונים, וגם מעצרים
וגם התייחסות לנוער הגבעות צריכה להיות מתאימה, מותאמת.

<< יור >> היו"ר ניר אורבך: << יור >>

לפני שאנחנו עוברים להצבעה, אומנם חבר הכנסת מלכיאלי לא נמצא פה, אבל אני
מציע שגם הסעיף שלו יהיה חלק מהדיון המשותף.

<< דובר >> אורית מלכה סטרוק (הציונות הדתית): << דובר >>

בוודאי.

<< יור >> היו"ר ניר אורבך: << יור >>

אז אעבור עכשיו להצבעה על סעיפים 1 ו-2 ביחד. מי בעד להעביר לדיון משותף?

<< דובר >> ארבל אסטרחן: << דובר >>

צריך לומר, פורמלית זה עובר לוועדה לביטחון פנים. נשמעה כאן התחייבות של
יושבת-ראש הוועדה לקיים דיון משותף.

<< יור >> היו"ר ניר אורבך: << יור >>

יפה. מי בעד להעביר את זה לדיון בוועדה לביטחון פנים? מי נגד? מי נמנע?

הצבעה

בעד – 4

נגד – אין

נמנעים – אין

<< יור >> היו"ר ניר אורבך: << יור >>

פה אחד. תודה רבה, מירב.

<< נושא >> קביעת ועדה לדיון בהצעה לסדר היום בנושא: "הצורך במענה הולם
לחרדים המבקשים להשתלב בשירות המדינה", של ח"כ יעקב אשר, ינון אזולאי (מס'
82). << נושא >>

<< יור >> היו"ר ניר אורבך: << יור >>

יש פה סעיף נוסף. אני רואה שחבר הכנסת אזולאי וחבר הכנסת יעקב אשר לא
הגיעו. הנושא הוא הצורך במענה הולם לחרדים המבקשים להשתלב בשירות המדינה.
הייתה הצעה להעביר את זה לוועדת עבודה, חינוך וכלכלה. יש למישהו משהו להגיד
בנושא הזה?

<< דובר >> אורית מלכה סטרוק (הציונות הדתית): << דובר >>

האם שאלו את חברי הכנסת המציעים איפה הם רוצים שזה יידון?

<< יור >> היו"ר ניר אורבך: << יור >>

חבר הכנסת ינון אזולאי ביקש שזה יהיה בוועדת כלכלה.

<< דובר >> אורית מלכה סטרוק (הציונות הדתית): << דובר >>

אני חושבת שמן הדין לשאול את חברי הכנסת.

<< דובר >> עידית סילמן (ימינה): << דובר >>

שאלו ואמרו לה כלכלה.

<< יור >> היו"ר ניר אורבך: << יור >>

שאלת אותי ועניתי. חבר הכנסת ינון אזולאי ביקש בוועדת כלכלה. למה הוא ביקש
את זה? הייתי שמח לדעת.

<< דובר >> אורית מלכה סטרוק (הציונות הדתית): << דובר >>

וחבר הכנסת יעקב אשר?

<< יור >> היו"ר ניר אורבך: << יור >>

פנינו אליהם, אנחנו בשיח איתם גם. אני לא יודע למה הם מבקשים ככה.

<< דובר >> אורית מלכה סטרוק (הציונות הדתית): << דובר >>

אני רוצה התייעצות סיעתית ולדבר איתם.

<< יור >> היו"ר ניר אורבך: << יור >>

אנחנו חוזרים ב-9:40 אחרי התייעצות סיעתית.

<< הפסקה >> (הישיבה נפסקה בשעה 09:35 ונתחדשה בשעה 09:40.) << הפסקה >>

<< יור >> היו"ר ניר אורבך: << יור >>

אנחנו חוזרים לדיון. אני מחדש את הדיון בעניין הצורך במענה הולם לחרדים
המבקשים להשתלב בשירות המדינה, של חברי הכנסת ינון אזולאי ויעקב אשר.
ההצעות שנשמעו במליאה הן ועדת עבודה ורווחה, ועדת חינוך תרבות וספורט וועדת
כלכלה. כמחווה לחברי הכנסת יעקב אשר וינון אזולאי, וגם בתיאום עם חברת
הכנסת סטרוק שביקשה את זה, אני מציע להעביר את זה לוועדת הכלכלה. מי בעד?
מי נגד? מי נמנע?

הצבעה

בעד – 3

נגד – אין

נמנעים – אין

<< יור >> היו"ר ניר אורבך: << יור >>

עובר לוועדת הכלכלה.

אני נועל את הישיבה. תודה לכם ויום טוב.

<< סיום >> הישיבה ננעלה בשעה 09:40. << סיום >>
