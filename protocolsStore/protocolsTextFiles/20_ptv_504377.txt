הכנסת העשרים

מושב רביעי

פרוטוקול מס' 371

מישיבת ועדת הכנסת

יום שני, כ"ו בתמוז התשע"ח (09 ביולי 2018), שעה 15:15

סדר היום:

1.  קביעת הוועדה לדיון הצעת חוק הרשויות המקומיות (בחירות) (תיקון – תשלום
    לחברי ועדות קלפי), התשע"ח-2018 (פ/5476/20) של חה"כ דוד ביטן – לשם
    הכנתה לקריאה ראשונה.

2.  בקשת יו"ר הוועדה המיוחדת לזכויות הילד למיזוג הצעות החוק הבאות:

1.  הצעת חוק פעוטות בסיכון (הזכות למעון יום) (תיקון מס' 4), התשע"ח-2018
    (מ/1231)

2.  הצעת חוק פעוטות בסיכון (הזכות למעון יום)(תיקון – סיכום מידע רפואי),
    התשע"ו-2016 פ/3151/20) של חה"כ מירב בן ארי וקבות חברי כנסת.

3.  בקשת יו"ר ועדת החוקה, חוק ומשפט למיזוג הצעות החוק הבאות:

1.  הצעת חוק העונשין (תיקון מס' 132)(ירי מנשק חם), התשע"ח-2018 (מ/1223);

2.  הצעת חוק העונשין (תיקון – קביעת עונש מזערי והוראת שעה לעבירת החזקת
    נשק בלא רשות על פי דין), התשע"ו-2016 (פ/2591/20) של חברי הכנסת דוד
    ביטן ודוד אמסלם.

נכחו:

חברי הוועדה:

מכלוף מיקי זוהר – היו"ר

מוזמנים:

  -----------------------------------------------------------------------
  תמי ברנע     –     מנהלת הוועדה המיוחדת לזכויות הילד, הכנסת
  ------------ ----- ----------------------------------------------------

  -----------------------------------------------------------------------

ייעוץ משפטי:

יעל סלנט

מנהלת הוועדה:

אתי בן יוסף

רישום פרלמנטרי:

טלי רם

א. קביעת הוועדה לדיון בהצעת חוק הרשויות המקומיות (בחירות) (תיקון - תשלום
לחברי ועדת קלפי), התשע"ח-2018 (פ/5476/20), של חה"כ דוד ביטן – לשם הכנתה
לקריאה ראשונה

היו"ר מכלוף מיקי זוהר:

אני פותח את הדיון. קביעת ועדה לדיון בהצעת חוק הרשויות המקומיות - המשך
הדיון ברביזיה שהתקבלה - של חבר הכנסת ביטן, לשם הכנתה לקריאה ראשונה.

מטעם ועדת הכנסת אני מציע אותי כיושב-ראש הוועדה, מיקי זוהר, אברהם נגוסה,
יואב בן צור, איילת נחמיאס ורבין, פנינה תמנו שטה.

מטעם ועדת הפנים, אני רוצה להביא שמות חדשים: זוהיר בהלול, אחמד טיבי, חמד
עמאר, יעקב אשר, ובמקום קיש אני רוצה לשים מישהו אחר. מי מהליכוד בוועדת
הפנים? נמשיך בינתיים לסעיף ב'.

ב. בקשת יושב-ראש הוועדה המיוחדת לזכויות הילד למיזוג הצעות החוק הבאות:

1. הצעת חוק פעוטות בסיכון (הזכות למעון יום) (תיקון מס' 4), התשע"ח-2018
(מ/1231)

2. הצעת חוק פעוטות בסיכון (הזכות למעון יום) (תיקון – סיכום מידע רפואי),
התשע"ו-2016 (פ/3151/20), של חה"כ מירב בן ארי וקבוצת חברי כנסת

היו"ר מכלוף מיקי זוהר:

נמשיך לסעיף ב': בקשת יושב-ראש הוועדה המיוחדת לזכויות הילד למיזוג הצעות
החוק הבאות: הצעת חוק פעוטות בסיכון (הזכות למעון יום) (תיקון מס' 4),
והצעת חוק פעוטות בסיכון (הזכות למעון יום) (תיקון – סיכום מידע רפואי),
התשע"ו-2016, של חברת הכנסת בן ארי. גברתי פה כדי להסביר, בבקשה.

תמי ברנע:

הנושא של הצעת החוק הפרטית בתוך הצעת החוק הממשלתית, אנחנו לא רואים סיבה
שלא להגיש אותן ביחד.

היו"ר מכלוף מיקי זוהר:

אוקיי. אני מבקש מעצמי לאשר את המיזוג.

הצבעה

בעד – פה אחד

הבקשה למיזוג הצעת חוק פעוטות בסיכון (הזכות למעון יום) (תיקון מס' 4),
התשע"ח-2018; והצעת חוק פעוטות בסיכון (הזכות למעון יום) (תיקון – סיכום
מידע רפואי), התשע"ו-2016, נתקבלה.

היו"ר מכלוף מיקי זוהר:

המיזוג מאושר, מאחר שאין פה עוד חברים בוועדה.

תמי ברנע:

תודה.

ג. בקשת יושב-ראש ועדת החוקה, חוק ומשפט למיזוג הצעת החוק הבאות

1. הצעת חוק העונשין (תיקון מס' 132) (ירי מנשק חם), התשע"ח-2018 (מ/1223)

2. הצעת חוק העונשין (תיקון – קביעת עונש מזערי והוראת שעה לעבירת החזקת
נשק בלא רשות על פי דין), התשע"ו-2016 (פ2591/20), של חברי הכנסת דוד ביטן
ודוד אמסלם

היו"ר מכלוף מיקי זוהר:

סעיף ג': בקשת יושב-ראש ועדת החוקה, חוק ומשפט למיזוג הצעות החוק הבאות:
הצעת חוק העונשין (תיקון מס' 132); הצעת חוק העונשין (תיקון – קביעת עונש
מזערי והוראת שעה לעבירת החזקת נשק בלא רשות על פי דין). אין פה מי שינמק,
אבל - - -

יעל סלנט:

ביקשו מאיתנו.

היו"ר מכלוף מיקי זוהר:

ביקשו מאיתנו לאשר את זה, אז אני מבקש לאשר את המיזוג.

הצבעה

בעד – פה אחד

בקשת יושב-ראש ועדת החוקה, חוק ומשפט למיזוג הצעת חוק העונשין (תיקון מס'
132) (ירי מנשק חם), התשע"ח-2018; והצעת חוק העונשין (תיקון – קביעת עונש
מזערי והוראת שעה לעבירת החזקת נשק בלא רשות על פי דין), התשע"ו-2016,
נתקבלה.

היו"ר מכלוף מיקי זוהר:

אני מאשר את המיזוג וגם זה עבר.

א. קביעת הוועדה לדיון בהצעת חוק הרשויות המקומיות (בחירות) (תיקון - תשלום
לחברי ועדת קלפי), התשע"ח-2018 (פ/5476/20), של חה"כ דוד ביטן – לשם הכנתה
לקריאה ראשונה

היו"ר מכלוף מיקי זוהר:

אנחנו חוזרים לעניין קביעת הוועדה. אז אמרנו, מטעם חברי ועדת הכנסת: מיקי
מכלוף זוהר, אברהם נגוסה, יואב בן צור, איילת נחמיאס ורבין, פנינה תמנו
שטה.

מטעם ועדת הפנים: בני בגין, יעקב אשר, חמד עמאר, אחמד טיבי, זוהיר בהלול.

הצבעה

בעד – פה אחד

הרכב הוועדה המשותפת של ועדת הכנסת וועדת הפנים והגנת הסביבה לדיון בהצעת
חוק הרשויות המקומיות (בחירות) (תיקון – תשלום לחברי ועדת קלפי),
התשע"ח-2018, נתקבל.

היו"ר מכלוף מיקי זוהר:

אני מאשר את ההצבעה ואני גם אגיש עליה רביזיה.

יעל סלנט:

אנחנו כבר ברביזיה.

היו"ר מכלוף מיקי זוהר:

אם אני מאשר את זה, זה נגמר? אי אפשר להגיש על זה עוד פעם רביזיה?

יעל סלנט:

זה רביזיה.

היו"ר מכלוף מיקי זוהר:

אז אי אפשר להגיש עוד פעם.

יעל סלנט:

לא.

היו"ר מכלוף מיקי זוהר:

אז אין בעיה, לא צריך להגיש רביזיה. אם אי אפשר להגיש על זה רביזיה זה מנוי
וגמור.

יעל סלנט:

מנוי וגמור.

היו"ר מכלוף מיקי זוהר:

לא ניתן להגיש רביזיה. מצוין.

הישיבה נעולה.

הישיבה ננעלה בשעה 15:20.
