הכנסת העשרים

מושב ראשון

פרוטוקול מס' 42

מישיבת ועדת הכנסת

יום שני, ח' בתשרי התשע"ו (21 בספטמבר 2015), שעה 9:45

סדר היום:

בחירת ממלא מקום ליו"ר הכנסת בעת היעדרו מהארץ

נכחו:

חברי הוועדה:

רועי פולקמן – מ"מ היו"ר

אורן אסף חזן

חברי הכנסת:

אורי מקלב

מוזמנים:

אלינור ימין – מנהלת לשכת מזכירת הכנסת

מנהלת הוועדה:

אתי בן יוסף

רישום פרלמנטרי:

אור שושני

בחירת ממלא מקום ליו"ר הכנסת בעת היעדרו מהארץ

היו"ר רועי פולקמן:

אנחנו פותחים את הישיבה. התבקשנו לבחור ממלא מקום ליושב-ראש הכנסת בעת
היעדרו מן הארץ. מדובר על שתי נסיעות: אחת מ-6.10.2015 עד 9.10.2015,
כשלבקשתו של יושב-ראש הכנסת תמלא את מקומו סגנית היו"ר, חברת הכנסת נורית
קורן; והנסיעה השנייה היא מ-15.10.2015 עד 19.10.2015, ובה תמלא את מקומו
סגנית יושב-ראש הכנסת, חברת הכנסת טלי פלוסקוב.

זה לא מינוי קבוע, מסתבר שממנים על כל נסיעה.

אורי מקלב (יהדות התורה):

אורן, אתה הרי רוצה שהוא ייסע כמה שיותר, לא?

אורן אסף חזן (הליכוד):

לא, להפך, אני רוצה שהוא יישאר, כי אני הבנתי שהוא מחזיר אותי לנהל את
הישיבות. רק שלא יהיה פה תרגיל, יגידו לי שהוא בחו"ל.

היו"ר רועי פולקמן:

מי בעד?

הצבעה

בעד ההצעה – פה אחד

ההצעה למינוי ממלאות המקום ליושב-ראש הכנסת בעת נסיעותיו אושרה.

היו"ר רועי פולקמן:

אושר פה אחד. גמר חתימה טובה ושנה טובה.

הישיבה ננעלה בשעה 09:50.
