פרוטוקולים/ועדת הכנסת/6196

ירושלים, ז' בטבת, תשס"ג

12 בדצמבר, 2002

הכנסת החמש-עשרה נוסח לא מתוקן

מושב רביעי

פרוטוקול מס' 364

מישיבת ועדת הכנסת

יום שלישי, ה' בטבת התשס"ג (10 בדצמבר 2002), שעה 14:30

סדר היום: התפלגות סיעת רע"מ.

נכחו:

חברי הוועדה: יאיר פרץ – מ"מ היו"ר

יצחק גאגולה

האשם מחמיד

יועצת משפטית: ארבל אסטרחן

מנהלת הוועדה: אתי בן-יוסף

קצרנית: אביגיל זכאי

התפלגות סיעת רע"מ

היו"ר יאיר פרץ:

אני מתכבד לפתוח את ישיבת הוועדה. על סדר-היום: התפלגות סיעת רע"מ. אני
קורא את מכתבם: "בהתאם להוראות סעיף 25 לחוק הבחירות לכנסת (נוסח משולב),
התשכ"ט-1969, אבקש להודיע כי סיעת רע"מ החליטה על התפלגות, בהסכמה, ל-2
סיעות והן: 1. סיעת רע"מ, בה יהיו חברים חברי הכנסת דהאמשה ואלסאנע. 2.
סיעת האחדות הלאומית-הברית הלאומית המתקדמת, בה יהיה חבר חבר-הכנסת מחאמיד.
נבקש את אישור ועדת הכנסת להתפלגות".

בבקשה גבירתי היועצת המשפטית.

עו"ד ארבל אסטרחן:

הבקשה היא לפי הוראות חוק הבחירות לכנסת. כאשר יש התפלגות בהסכמה וכאשר אחד
הגושים שנותרים כולל לפחות שני חברי כנסת ומדובר בסיעה שיש לה פחות משישה
חברים, נדרשת ועדת הכנסת לפי סעיף 25 לחוק לאשר את ההתפלגות.

היו"ר יאיר פרץ:

אם כך, ברשותכם, אני עובר להצבעה. מי בעד ההתפלגות?

ה צ ב ע ה

ההתפלגות אושרה

היו"ר יאיר פרץ:

ההתפלגות בסיעת רע"מ אושרה פה אחד.

תודה רבה. הישיבה נעולה.

הישיבה ננעלה בשעה 14:40
