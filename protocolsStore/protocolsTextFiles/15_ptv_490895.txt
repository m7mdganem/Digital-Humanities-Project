פרוטוקולים/ועדת הכנסת/1411

ירושלים, כ' באלול, תש"ס

20 בספטמבר, 2000

הכנסת החמש-עשרה נוסח לא מתוקן

מושב שני

פרוטוקול מס' 70

מישיבת ועדת הכנסת

יום ב' כב' באדר א' התש"ס (28 בפברואר 2000), שעה 13:00

נכחו:

חברי הוועדה: סאלח טריף – היו"ר

אופיר פינס-פז

ראובן ריבלין

נעמי חזן

אליעזר זנדברג

עבד-אלמאלכ דהאמשה

בנימין אלון

יועצת משפטית: ארבל אסטרחן

מנהל/ת הוועדה: אתי בן יוסף

קצרנית: איה לינצ'בסקי

סדר היום:

1. קביעת מסגרת הדיון להצעה להביע אי אימון בראש הממשלה.

2. קביעת ועדה לדיון בהצעת חוק.

3. קביעת ועדות לדיון בהצעות לסדר היום.

קביעת מסגרת הדיון להצעה להביע אי אימון בראש הממשלה

היו"ר סאלח טריף:

אני מתכבד לפתוח את הישיבה.

אופיר פינס-פז:

אדוני היו"ר לגבי סדר היום של יום שלישי, יש הצעת חוק יסוד הכנסת זימון
נושאי משרה, של נחום לנגנטל. אמנון רובינשטיין ביקש ממני לומר שחוקי יסוד,
כולל חוק יסוד הכנסת דנים בהם רק בוועדת חוקה.

היו"ר סאלח טריף:

אז מה אתה מציע?

אופיר פינס-פז:

להעביר את זה לוועדת חוקה.

סאלח טריף:

הנושא הוא מסגרת דיון. יש 15, 10, 7 ו- 5.

אופיר פינס-פז:

15 ו- 10 מפצלים.

ראובן ריבלין:

הואיל ויש סיעה אחת שהיא בת 7 חברים, נתן לה 8 דקות.

בנימין אלון:

אני מציע משהו יותר מקובל. יש סיעות של 7 ויש שתי סיעות של 6, ויש של 5.
אלה יקבלו 8 במקום 7.

ראובן ריבלין:

אני מבטל את הבקשה שלי, אי אפשר להשוות 5 ל- 7.

היו"ר סאלח טריף:

אם נקבע כלל, יש כמה סיעות של 5 פלוס, ויש 6, ויש גם 7. כל אחד יבוא עם
טיעון נכון, לכן אני מבקש להיצמד לכללים שמ- 10 דקות ומעלה יהיה פיצול, ב-
7 אנחנו נותנים לסיעה הגדולה המיוחדת של האיחוד הלאומי. זה לא יתכן שכל פעם
מישהו בכיר מאצלכם מתבטא, יש לו זמן מסך רב. זה יפה מאד, כל שבוע יש את זה.

ראובן ריבלין:

כל מי שפחות מ-10...

אופיר פינס-פז:

למה הליכוד ואני מדברים אותו דבר כשיש לי 7 מנדטים מעליו?

היו"ר סאלח טריף:

רק סיעת האיחוד הלאומי-ישראל ביתנו 7 דקות, כל היתר 5 דקות.

עבד אלמאלכ דהאמשה:

סיעה של 5 גם 7 דקות.

היו"ר סאלח טריף:

לא.

בנימין אלון:

אז כל סיעה עם הזמן שלה.

ראובן ריבלין:

פחות מ- 5 ,חמש דקות.

היו"ר סאלח טריף:

אני מקבל את התיקון, טעיתי. הסיעות האלה של 5,6,ו-7, מקבלות 7 דקות. פחות
מזה מקבלות 5 דקות. דהיינו סיעת מרץ 10 דקות, הליכוד, העבודה, ש"ס, 15
דקות.

ראובן ריבלין:

הפעם שיהיה ככה, אבל אני מציע לשקול שמי שפחות מ- 3, שזה חבר כנסת אחד שכל
פעם מדבר, 3 דקות, וכל מי שפחות מ- 3...

היו"ר סאלח טריף:

אני מבקש לקבל את דעתו של ראובן ריבלין, סיעות יחיד 3 דקות. גם 2, כל מי
שפחות מ-3.

בנימין אלון:

אני מקבל כל מה שנאמר פה, אבל הואיל ואתם אומרים עכשיו ש- 5,6,7 דינם יהיה
7 דקות, אני מבקש שהסיעה עם 7 תהיה לה זכות פיצול.

אופיר פינס-פז:

אני תומך, 3.5 ו- 3.5.

ראובן ריבלין:

בסדר.

היו"ר סאלח טריף:

אני חוזר מלמטה למעלה, שלוש דקות לסיעות יחיד מתחת ל- 3. סיעות של 3,4
יקבלו חמש דקות. סיעות מ- 5 עד 7, שבע דקות.

ראובן ריבלין:

מי שיש מעל 6 חברי כנסת יכול לפצל.

היו"ר סאלח טריף:

לא, מ- 7 חכ"ים יכולים לפצל. סיעת מרץ עשר דקות, ישראל אחת, הליכוד וש"ס
חמש עשרה דקות. פיצול הסיעות הגדולות לא יהיה יותר מחמש דקות לכל אחד.

ראובן ריבלין:

אצלי שמונה ושבע.

קביעת ועדה לדיון בהצעת חוק

היו"ר סאלח טריף:

אני עובר לקביעת ועדות. הצעת חוק לתיקון פקודת המכרות (תיקון מספר 7),
התש"ס 2000 לשם הכנתה לקריאה שניה ושלישית. נשמעו הצעות להעביר את הנושא
לוועדת הכלכלה או לוועדת הפנים ואיכות הסביבה.

ארבל אסטרחן:

...קובעת שם שהתקנות יקראו באישור ועדת הכלכלה.

ראובן ריבלין:

רק בוועדת הכלכלה.

היו"ר סאלח טריף:

מי בעד?

הצבעה

בעד: הרוב

נגד: מיעוט

ההצעה תידון בוועדת הכלכלה.

היו"ר סאלח טריף:

הצעת חוק התכנון והבניה (תיקון מרחב תכנון מקומי), התש"ס 1999 – של חבר
הכנסת גדעון עזרא וקבוצת חברי כנסת. נשמעו הצעות להעביר את הנושא לוועדת
הפנים ואיכות הסביבה או לוועדת הכספים, חוק התכנון והבניה.

ראובן ריבלין:

רק בוועדת פנים.

אופיר פינס-פז:

אני מבקש בוועדת הכספים, ואני רוצה לנמק למה, הצעת חוק זו עברה בניגוד
לעמדתה של הממשלה. הממשלה התנגדה להצעת החוק הזו, והיא עברה רק כתוצאה
מהמשבר הקואליציוני שיש לנו עם ש"ס. לפיכך, משום שגם להצעת החוק הזו יש
השלכות גם בתכנון.

היו"ר סאלח טריף:

דעתי כדעתך. לא צודק. אי אפשר לכלכל את הכנסת על פי מה שהולך בממשלה. אני
מייצג את דעתו של חבר הכנסת ריבלין שהעניין הזה מקומו בוועדת הפנים. אלו
הכללים, לא נוכל לסטות מהם, ואסור לנו בגלל שכל הקואליציה והאופוזיציה
הולכת לוועדת הכספים.

הצבעה

בעד: רוב

נגד: מיעוט

הנושא יידון בועדת הפנים.

היו"ר סאלח טריף:

הצעת חוק איסור מכירת מוצרי טבק לקטין, התש"ס – 1999 – של חברת הכנסת חזן
וקבוצת חברי כנסת.

חברת הכנסת חזן, לא בטוח שחבר הכנסת אזולאי יזיז מהר את הצעת החוק הזו.

ראובן ריבלין:

זה גם כן כלכלה.

אופיר פינס-פז:

אני מציע לחברת הכנסת נעמי חזן לסגת מהצעת החוק בתור מעשנת.

היו"ר סאלח טריף:

אני מסכים לאסור על חברת הכנסת נעמי חזן להגיש הצעת חוק כל עוד היא מעשנת.

נעמי חזן:

רק בתנאי שמי שהציע את ההצעה, גם הוא יפסיק לעשן.

היו"ר סאלח טריף:

הצעת חוק עונשין (תיקון – איסור מכירת מוצרי טבק לקטין), התש"ס – 1999 – של
חברת הכנסת חוסניה ג'בארה וקבוצת חברי כנסת. נשמעו הצעות להעביר את הנושא
לדיון בוועדת הכלכלה או לוועדה למאבק בנגע הסמים. זה אותו דבר. הקודם היה
הצעת חוק איסור מכירה.

נעמי חזן:

זה חייב להיות יחד.

היו"ר סאלח טריף:

אני מציע להעביר את זה לוועדת הכלכלה ואם זה יהיה נוגע בעונשין, אז הוא
יעביר את זה לוועדת החוקה.

הצעת חוק לתיקון פקודת בתי הסוהר (תיקון מס' 18) (החזקת אסירים בהפרדה
ותיקונים שונים), התש"ס 2000 – הכנה לקריאה שניה ושלישית. נשמעו הצעות
להעביר את החוק לדיון בוועדת הפנים ואיכות הסביבה או בוועדת החוקה חוק
ומשפט. הצעת חוק לתיקון פקודת בתי הסוהר, ועדת הפנים.

ראובן ריבלין:

אני רק רוצה לומר שאם זה נוגע לנושא של קיצור מאסרים ודברים כאלה...

היו"ר סאלח טריף:

החזקת אסירים בהפרדה.

ראובן ריבלין:

החזקת אסירים בהפרדה, אלה זכויות האסיר ולהערכתי זה ועדת חוק ומשפט. כי
פקודת בתי הסוהר מתחלקת בין שניים, יש חלק שהוא בקונטקסט הפנימי, ואז זה
ועדת חוקה חוק ומשפט.

היו"ר סאלח טריף:

אני חושב שאתה טועה, לפי דעתי, העברתי כמה חוקים בוועדת הפנים בעניינים
כאלה.

ראובן ריבלין:

השאלה מה המהות של זה. הפרדה זה נושא שנוגע כולו לזכויות האזרח.

היו"ר סאלח טריף:

קלאסי לוועדת הפנים.

בנימין אלון:

לדעתי זה ועדת הפנים אלא אם כן מדובר בחוק החדש של המעצרים.

היו"ר סאלח טריף:

לא. מעצרים זה מעצרים.

ראובן ריבלין:

למה חוק המעצרים היה בוועדת חוקה חוק ומשפט?

בנימין אלון:

כי זה לפני המאסר. זה לפני המשפט.

קביעת ועדה לדיון בהצעות לסדר היום

היו"ר סאלח טריף:

הצעה אחת של החלטת ועדת המינויים של נציבות שירות המדינה שלא לאשר את
מינויו של חבר הכנסת יוסי כץ כשגריר ישראל בגרמניה - זה צריך להיות נדון
בשגרירות בגרמניה - נשמעו הצעות להעביר את הנושא לדיון בועדה לביקורת
המדינה או לוועדת חוץ וביטחון.

ראובן ריבלין:

חוץ וביטחון.

נעמי חזן:

זה עניין של ועדת חוץ.

היו"ר סאלח טריף:

יש עוד עניין שאני לא יכול להביא אותו עכשיו, יש בלאגן בין קליינר
לבלומנטל, לבין פורז על מעורבותם של הארגונים היהודים, ראשי ועדת התביעות
והקונגרס היהודי העולמי בכספים המגיעים ליהודים וצאצאיהם מתקופת השואה.

ראובן ריבלין:

מה עושים עם זה?

היו"ר סאלח טריף:

אתם צריכים למנות אותי אחראי על הכספים של היהודים כי אני אובייקטיבי.

ראובן ריבלין:

מה השאלה שעומדת בפנינו? עליה וקליטה?

היו"ר סאלח טריף:

אם להופיע בישיבה, כל אחד רוצה ועדת הירשזון, נעמי, קליינר. השאלה אם לא
הוגן שנזמין אותם, אם צריך יותר לשמוע אותם.

אני רק מבקש להודיע לכם שלא תשכחו מחר שיש לנו שתי ועדות מעניינות וקשות
ואני צריך את השתתפותכם הבכירים והמנוסים. אחת בנושא הסנקציות נגד שרים שלא
מופיעים בכנסת, ונגד משרדיהם, ואני מבקש שתחשבו על זה.

הנושא השני בעניין הסרת החסינות, יהיה דיון של שתיים שלוש ישיבות.

ראובן ריבלין:

אני מציע לעניין הנושא הראשון להביא את תיקון 17 של חוק ביקורת המדינה.

היו"ר סאלח טריף:

הישיבה נעולה. תודה רבה

הישיבה ננעלה בשעה 13:20
