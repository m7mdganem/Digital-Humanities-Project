הכנסת התשע-עשרה
נוסח לא מתוקן
מושב שלישי
      
      

פרוטוקול מס' 142
מישיבת ועדת הכנסת
יום שני, י"ד בטבת התשע"ה (05 בינואר 2015), שעה 10:00



סדר היום:
בקשת הממשלה להקדמת הדיון בהצעת חוק הרשות השנייה לטלוויזיה ורדיו (תיקון מס' 39) התשע"ה-2015, (מ/913) בכל הקריאות.


נכחו:
חברי הוועדה: 
רוברט אילטוב – מ"מ היו"ר 
אילן גילאון
יצחק וקנין
אברהם מיכאלי
אלכס מילר
אורי מקלב


מוזמנים: 
מזכירת הכנסת ירדנה מלר-הורוביץ
המשנה ליועץ המשפטי לכנסת אתי בנדלר


ייעוץ משפטי:
ארבל אסטרחן

מרכזת הוועדה:
עליא עודא

רישום פרלמנטרי:
שלומית כהן

בקשת הממשלה להקדמת הדיון בהצעת חוק הרשות השנייה לטלוויזיה ורדיו (תיקון מס' 39) התשע"ה-2015, (מ/913) בכל הקריאות

      
היו"ר רוברט אילטוב:

          שלום לכולם. אנחנו נפתח את הדיון לבקשת הממשלה. בשם יושב-ראש ועדת הכנסת, חבר הכנסת אלקין, אקרא את הדברים: חברי כנסת נכבדים, התבקשתי על-ידי יו"ר ועדת הכנסת, חבר הכנסת אלקין, להזמינכם לישיבת הוועדה שתתקיים היום. סדר-היום של הוועדה: בקשת הממשלה להקדמת הדיון בהצעת חוק הרשות השנייה לטלוויזיה ורדיו (תיקון מס' 39) התשע"ה-2015, (מ/913) בכל הקריאות. 
      
      הבקשה היא בקשה טכנית להצלת ערוץ 10, עם כל המשתמע מכך. זאת בקשת הממשלה, כמובן. האם יש למישהו מה להוסיף? זה עניין טכני. 
      
ארבל אסטרחן:

      זה לא עניין טכני, זה עניין מהותי. 
      
אתי בנדלר:

      אני אסביר, למרות שמי שצריך להציג את זה, כמובן, הם נציגי הממשלה, כי הם ביקשו את הפטור מחובת ההנחה. ערוץ 10, החל מה-1 בינואר 2015, פועל למעשה ומשדר את שידוריו מכוח הנחיית היועץ המשפטי לממשלה, ללא זיכיון וללא רישיון. אין חולק על כך שהמצב הזה הוא מאוד לא תקין, ועל כן יש להסדיר את השידורים שלו בחוק, ויפה שעה אחת קודם, פשוטו כמשמעו. ולכן כל עיכוב בקבלת החוק מאפשר לערוץ לשדר ללא הרשאה חוקית. 
      
היו"ר רוברט אילטוב:

      הבקשה של הממשלה היא להסדיר את כל הנושא של ערוץ 10, עם כל המשתמע מכך. 
      
אתי בנדלר:

      נכון. לתקופה מוגבלת. 
      
היו"ר רוברט אילטוב:

      אני מעלה את הבקשה של הממשלה להצבעה, לפטור מחובת הנחה בכל הקריאות. 
      
ארבל אסטרחן:

      צריך לציין שנמצא פה הקוורום הנדרש.
      
היו"ר רוברט אילטוב:

      נמצא פה הקוורום הנדרש של חברי הכנסת מכל סיעות הבית, קואליציה ואופוזיציה, אם עדיין יש קואליציה. מי בעד? מי נגד? 
      
      הצבעה
      בעד – 6
      נגד – אין 
      נמנעים – אין
      בקשת הממשלה לפטור מחובת הנחה התקבלה.
      
היו"ר רוברט אילטוב:

      הבקשה אושרה פה אחד. 
      
      תודה רבה. הישיבה נעולה. 
      
      
      הישיבה ננעלה בשעה 10:20.
      
      
      
      2
ועדת הכנסת
05/01/2015

      
